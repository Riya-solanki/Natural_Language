Śivasaṃkalpopaniṣad yenedaṃ bhūtaṃ bhuvanaṃ bhaviṣyat parigṛhītam amṛtena sarvam yena yajñas tāyate saptahotā tan me manaś śivasaṃkalpam astu yena karmāṇy apaso manīṣiṇo yajñe kṛṇvanti vidatheṣu dhīrāḥ yad apūrvaṃ yakṣam antaḥ prajānāṃ tan me manaś śivasaṃkalpam astu yat prajñānam uta ceto dhṛtiś ca yaj jyotir antar amṛtaṃ prajāsu yasmān na ṛte kiṃ cana karma kriyate tan me manaś śivasaṃkalpam astu yaj jāgrato dūram udaiti daivaṃ tad u suptasya tathaivaiti dūraṃgamaṃ jyotiṣāṃ jyotir ekaṃ tan me manaś śivasaṃkalpam astu yasmin ṛcas sāma yajūṃṣi yasmin pratiṣṭhitā rathanābhāv ivārāḥ yasmiṃś cittaṃ sarvam otam prajānāṃ tan me manaś śivasaṃkalpam astu suṣārathir aśvān iva yan manuṣyān nenīyatebhīśubhir vājina iva hṛtpratiṣṭhaṃ yad ajiraṃ javiṣṭhaṃ tan me manaś śivasaṃkalpam astu yad atra ṣaṣṭhaṃ triśataṃ śarīraṃ yajñasya guhyaṃ navanābham ādyam daśa pañcatriṃśataṃ yat paraṃ ca tan me manaś śivasaṃkalpam astu ye pañca pañcā daśataṃ śataṃ ca sahasraṃ ca niyutaṃ nyarbudaṃ ca te yajñacitteṣṭakāttaṃ śarīraṃ tan me manaś śivasaṃkalpam astu vedāham etaṃ puruṣaṃ mahāntam ādityavarṇaṃ tamasaḥ parastāt tasya yoniṃ paripaśyanti dhīrās tan me manaś śivasaṃkalpam astu yena karmāṇi pracaranti dhīrā viprā vācā manasā karmaṇā ca saṃvidam anu saṃyanti prāṇinas tan me manaś śivasaṃkalpam astu ye mano hṛdayaṃ ye ca devā ye antarikṣe bahudhā caranti ye śrotraṃ cakṣuṣī saṃcaranti tan me manaś śivasaṃkalpam astu yena dyaur ugrā pṛthivī cāntarikṣaṃ ye parvatāḥ pradiśo diśaś ca yenedaṃ jagad vyāptaṃ prajānāṃ tan me manaś śivasaṃkalpam astu yenedaṃ sarvaṃ jagato babhūvur ye devā api mahato jātavedāḥ tad evāgnitapaso jyotir ekaṃ tan me manaś śivasaṃkalpam astu acintyaṃ cāprameyaṃ ca vyaktāvyaktaparaṃ ca yat sūkṣmāt sūkṣmataraṃ jñānaṃ tan me manaḥ śivasaṃkalpam astu asti vināśayitvā sarvam idaṃ nāsti punas tathaivā dṛṣṭaṃ dhruvaṃ asti nāsti hitaṃ madhyamaṃ padaṃ tan me manaḥ śivasaṃkalpam astu asti nāsti viparīto pravāho asti nāsti sarvaṃ vā idaṃ guhyam asti nāsti parāt paro yat paraṃ tan me manaḥ śivasaṃkalpam astu parāt parataraṃ yasya tatparāc caiva tat paraṃ tatparāt paratojñeyaṃ tan me manaḥ śivasaṃkalpam astu parāt parataro brahma tatparāt parato hariḥ tatparāt parato hy eṣa tan me manaḥ śivasaṃkalpam astu gobhir juṣṭo dhanena hy āyuṣā ca balena ca prajayā paśubhiḥ puṣkalādyaṃ tan me manaḥ śivasaṃkalpam astu prayataḥ praṇavo nityaṃ paramaṃ puruṣottamaṃ oṃkāraṃ param ātmānaṃ tan me manaḥ śivasaṃkalpam astu yo vai vedādiṣu gāyatrī sarvavyāpī maheśvaraḥ yad dviruktaṃ tathādvyaiśyaṃ tan me manaḥ śivasaṃkalpam astu yo vai veda mahādevam paramaṃ puruṣottamaṃ yaḥ sarvaṃ yasya cit sarvaṃ tan me manaḥ śivasaṃkalpam astu yo asau sarveṣu vedeṣu pathate hy aja īśvaraḥ akāyo nirguṇo dhyātvā tan me manaḥ śivasaṃkalpam astu kailāśaśikhare ramye śaṃkarasya śubhe gṛhe devatās tatra modyanti tan me manaḥ śivasaṃkalpam astu kailāśaśikharābhāsā hi bhavad girisaṃsthitāḥ nīlakaṇṭhaṃ trinetraṃ ca tan me manaḥ śivasaṃkalpam astu ābrahmastambaparyantaṃ trailokyaṃ sacarācaram utpātitaṃ jagad vyāptaṃ tan me manaḥ śivasaṃkalpam astu ya imaṃ śivasaṃkalpam sadā dhyāyanti brāhmaṇāḥ te paramokṣaṃ gamiṣyanti tan me manaḥ śivasaṃkalpam astu tryambakaṃ yajāmahe sugandhiṃ puṣṭivardhanaṃ urvārukam iva bandhanān mṛtyor mukṣīya māmṛtāt tan me manaḥ śivasaṃkalpam astu