Gautama Dharmasūtra vedo dharmamūlam .
 tadvidāṃ ca smṛtiśīle .
 dṛṣṭo dharmavyatikramaḥ sāhasaṃ ca mahatāṃ .
 avaradaurbalyāt .
 tulyabalavirodhe vikalpaḥ .
 upanayanaṃ brāhmaṇasyāṣṭame .
 navame pañcame vā kāmyam .
 garbhādiḥ saṅkhyā varṣāṇām .
 taddvitīyaṃ janma .
 tad yasmāt sa ācāryaḥ .
 vedānuvacanāc ca .
 ekādaśadvādaśayoḥ kṣatriyavaiśyayoḥ .
 ā ṣoḍaśād brāhmaṇasyāpatitā sāvitrī .
 dvāviṃśate rājanyasya .
 dvyadhikāyāvaiśyasya .
 mauñjījyāmaurvīsautryo mekhalāḥ krameṇa .
 kṛṣṇarurubastājināni .
 vāsāṃsi śāṇakṣaumacīrakutapāḥ sarveṣām .
 kārpāsaṃ cāvikṛtam .
 kāṣāyam apy eke .
 vārkṣaṃ brāhmaṇasya .
 māñjiṣṭhahāridre itarayoḥ .
 bailvapālāśau brāhmaṇadaṇḍau .
 āśvatthapailavau śeṣe .
 yajñiyo vā sarveṣām .
 apīḍitā yūpavakrāḥ saśalkāḥ .
 mūrdhalalāṭanāsāgrapramāṇāḥ .
 muṇḍajaṭilaśikhājaṭāś ca .
 dravyahasta ucchiṣṭo anidhāyācāmet .
 dravyaśuddhiḥ parimārjanapradāhatakṣaṇanirṇejanānitaijasamārktikadāravatāntavānām .
 taijasavadupalamaṇiśaṅkhamuktānām .
 dāruvadasthibhūmyoḥ .
 āvapanaṃ ca bhūmeḥ .
 celavad rajjuvidalacarmaṇām .
 utsargo vātyantopahatānām .
 prāṅmukha udaṅmukho vā śaucam ārabheta .
 śucau deśe āsīno dakṣiṇaṃ bāhuṃ jānvantarākṛtvā yajñopavītyā maṇibandhanāt pāṇī prakṣālya vāgyatohṛdayaspṛśas triś catur vāpa ācāmed .
 dviḥ parimṛjyate .
 pādau cābhyukṣet .
 khāni copaspṛśec śīrṣaṇyāni .
 mūrdhani ca dadyāt .
 suptvā bhuktvā kṣutvā ca punaḥ .
 dantaśliṣṭeṣu dantavad anyatra jihvābhimarśanāt .
 prākcyuter ity eke .
 cyuteśu āsrāvavad vidyān nigirann eva tac śuciḥ .
 na mukhyā vipruṣa ucchiṣṭaṃ kurvanti na ced aṅgenipatanti .
 lepagandhāpakarṣaṇe śaucam amedhyasya .
 tad adbhiḥ pūrvaṃ mṛdā ca .
 mūtrapurīṣasnehavisraṃsanābhyavahārasaṃyogeṣu ca .
 yatra cāmnāyo vidadhyāt .
 pāṇinā savyam upasaṅgṛhya anaṅguṣṭham adhīhi bho ity āmantrayed guruṃ .
 tatracakṣurmanaḥprāṇopasparśanaṃ darbhaiḥ .
 prāṇopasparśanaṃ darbhaiḥ .
 prāṇāyāmās trayaḥ pañcadaśamātrāḥ .
 prākkūleṣu āsanaṃ ca .
 oṃ pūrvā vyāhṛtayaḥ pañca satyāntāḥ .
 guroḥ pādopasaṃgrahaṇaṃ prātaḥ .
 brahmānuvacane cādyantayoḥ .
 anujñāta upaviśet prāṅmukho dakṣiṇataḥ śiṣya udaṅmukhovā .
 sāvitrī cānuvacanam .
 ādito brahmaṇa ādāne .
 oṃkāro anyatrāpi .
 antara gamane punar upasadanam .
 śvanakulasarpamaṇḍūkamārjārāṇāṃ try aham upavāsovipravāsaś ca .
 prāṇāyāmā ghṛtaprāśanaṃ cetareṣām .
 śmaśānābhyadhyayane caivam .
 prāg upanayanāt kāmacāraḥ kāmavādaḥ kāmabhakṣaḥ .
 ahutāt .
 brahmacārī .
 yathopapāditamūtrapurīṣo bhavati .
 nāsyācamanakalpo vidyate .
 anyatrāpamārjanapradhāvanāvokṣaṇebhyaḥ .
 na tadupasparśanād āśaucam .
 na tv evainam agnihavanabaliharaṇayor niyuñjyāt .
 na brahmābhivyāhārayed anyatra svadhāninayanāt .
 upanayanādir niyamaḥ .
 uktaṃ brahmacaryam .
 agnīndhanabhaikṣacaraṇe .
 satyavacanam .
 apām upasparśanam .
 eke godānādi .
 bahiḥsaṃdhyatvaṃ ca .
 tiṣṭhet pūrvām āsītottarāṃ sajyotiṣyā jyotiṣodarśanād vāgyataḥ .
 nādityam īkṣeta .
 varjayenmadhumāṃsagandhamālyadivāsvapnābhyañjanayānopānacchatrakāmakrodhalobhamohavādavādanasnānadantadhāvanaharṣanṛtyagītaparivādabhayāni .
 gurudarśanekaṇṭhaprāvṛtāvasakthikāpāśrayaṇapādaprasāraṇāni .
 niṣṭhīvitahasitaviṣkambhitāvasphotanāni .
 strīprekṣaṇālambhane maithunaśaṅkāyām .
 dyūtaṃ hīnasevām adattādānaṃ hiṃsām .
 ācāryatatputrastrīdīkṣitanāmāni .
 śuklavāco .
 madyaṃ nityaṃbrāhmaṇaḥ .
 adhaḥśayyāsanī pūrvotthāyī jaghanyasaṃveśī .
 vāgbāhūdarasaṃyataḥ .
 nāmagotre guroḥ samānato nirdiśet .
 arcite śreyasi caivam .
 śayyāsanasthānāni vihāya pratiśravaṇam .
 abhikramaṇaṃ vacanād adṛṣṭena .
 adhaḥsthānāsanas tiryagvātasevāyāṃ gurudarśanecottiṣṭhet .
 gacchantam anuvrajet .
 karma vijñāpyākhyāya .
 āhuto adhyāyī .
 yuktaḥ priyahitayoḥ .
 tadbhāryāputreṣu caivam .
 nocchiṣṭāśanasnāpanaprasādhanapādaprakṣālanonmardanopasaṅgrahaṇāni .
 viproṣyopasaṅgrahaṇaṃ gurubhāryāṇām .
 naike yuvatīnāṃ vyavahāraprāptena .
 sārvavarṇikabhaikṣyacaraṇam abhiśastapatitavarjam .
 ādimadhyānteṣu bhavacchabdaḥ prayojyo varṇānukrameṇa .
 ācāryajñātiguruṣv alābhe anyatra .
 teṣāṃ pūrvaṃ pūrvaṃ pariharet .
 nivedya gurave anujñāto bhuñjīta .
 asaṃnidhautadbhāryāputrasabrahmacāribhyaḥ .
 vāgyatas tṛpyannalolupyamānaḥ saṃnidhāyodakam .
 śiṣyaśiṣṭir avadhena .
 aśaktau rajjuveṇuvidalābhyāṃ tanubhyām .
 anyena ghnan rājñā śāsyaḥ .
 dvādaśa varṣāṇy ekavede brahmacaryaṃ caret .
 pratidvādaśa vā sarveṣu .
 grahaṇāntaṃ vā .
 vidyānte gurur arthena nimantryaḥ .
 kṛtvānujñātasya vā snānam .
 ācāryaḥ śreṣṭho gurūṇāṃ .
 mātety eke .
 tasyāśramavikalpam eke bruvate .
 brahmacārī gṛhastho bhikṣur vaikhānasaḥ .
 teṣāṃ gṛhastho yonir aprajanatvād itereṣām .
 tatroktaṃ brahmacāriṇaḥ .
 ācāryādhīnatvam āntam .
 guroḥ karmaśeṣeṇa japet .
 gurvabhāve tadapatyavṛttis .
 tadabhāve vṛddhe sabrahmacāriṇy agnau vā .
 evaṃvṛtto brahmalokam āpnoti jitendriyaḥ .
 uttareṣāṃ caitadavirodhi .
 anicayo bhikṣuḥ .
 ūrdhvaretāḥ .
 dhruvaśīlo varṣāsu .
 bhikṣārthī grāmam iyāt .
 jaghanyam anivṛttaṃ caret .
 nivṛttāśīḥ .
 vākcakṣuḥkarmasaṃyataḥ .
 kaupīnācchādanārthe vāso bibhṛyāt .
 prahīṇam eke nirṇijya .
 nāviprayuktam oṣadhivanaspatīnām aṅgam upādadīta .
 na dvitīyām apartu rātriṃ grāme vaset .
 muṇḍaḥ śikhī vā .
 varjeyed bījavadham .
 samo bhūteṣu hiṃsānugrahayoḥ .
 anārambhī .
 vaikhānaso vane mūlaphalāśī tapaḥśīlaḥ .
 śrāvaṇakenāgnim ādhāya .
 agrāmyabhojī .
 devapitṛmanuṣyabhūtarṣipūjakaḥ .
 sarvātithiḥ pratiṣiddhavarjam .
 vaiṣkam apy upayuñjīta .
 na phālakṛṣṭam adhitiṣṭhet .
 grāmaṃ ca na praviśet .
 jaṭilaś cīrājinavāsāḥ .
 nātisaṃvatsaraṃ bhuñjīta .
 ekāśramyaṃ tv ācāryāḥ pratyakṣavidhānādgārhasthasya gārhasthasya .
 gṛhasthaḥ sadṛśīṃ bhāryāṃ vindetānanyapūrvāṃyavīyasīm .
 asamānapravarair vivāhaḥ .
 ūrdhvaṃ saptamāt pitṛbandhubhyo .
 bījinaś ca .
 mātṛbandhubhyaḥ pañcamāt .
 brāhmo vidyācāritrabandhuśīlasaṃpannāya dadyādācchādyālaṃkṛtām .
 saṃyogamantraḥ prājāpatye saha dharmaś caryatām iti .
 ārṣe gomithunaṃ kanyāvate dadyāt .
 antarvedyṛtvije dānaṃ daivo alaṃkṛtya .
 icchantyāḥ svayaṃ saṃyogo gāndharvaḥ .
 vittenānatiḥ strīmatām āsuraḥ .
 prasahyādānād rākṣasaḥ .
 asaṃvijñātopasaṃgamāt paiśācaḥ .
 catvāro dharmyāḥ prathamāḥ .
 ṣaḍ ity eke .
 anulomānantaraikāntaradvyantarāsu jñātāḥsavarṇāmbaṣṭhograniṣādadauṣmantapāraśavāḥ .
 pratilomās tu sūtamāgadhāyogavakṛtavaidehakacaṇḍālāḥ .
 brāhmaṇy ajījanat putrān varṇebhya ānupūrvyādbrāhmaṇasūtamāgadhacaṇḍālān .
 tebhya eva kṣatriyāmūrdhāvasikthakṣatriyadhīvarapulkasāṃs .
 tebhya eva vaiśyābhṛjjakaṇṭhamāhiṣyavaiśyavaidehān .
 pāraśavayavanakaraṇaśūdrāñ śūdrety eke .
 varṇāntaragamanam utkarṣāpakarṣābhyāṃsaptame pañcame vācāryāḥ .
 sṛṣṭyantarajātānāṃ ca .
 pratilomās tu dharmahīnāḥ .
 śūdrāyāṃ ca .
 asamānāyāṃ tu śūdrāt patitavṛttiḥ .
 antyaḥ pāpiṣṭhaḥ .
 punanti sādhavaḥ putrāḥ .
 tripuruṣam ārṣāt .
 daśa daivād .
 daśaiva prājāpatyāt .
 daśa pūrvān daśa parān ātmānaṃ cabrāhmīputro brāhmīputraḥ .
 ṛtāv upeyāt .
 sarvatra vā pratiṣiddhavarjam .
 devapitṛmanuṣyabhūtarṣipūjakaḥ .
 nityasvādhyāyaḥ .
 pitṛbhyaś codakadānaṃ .
 yathotsāham anyat .
 bhāryādir agnir dāyādir vā .
 tasmin gṛhyāṇi karmāṇi .
 devapitṛmanuṣyayajñāḥ svādhyāyaś ca balikarma .
 agnāv agnir dhanvantarir viśve devāḥ prajāpatiḥsviṣṭakṛd iti homaḥ .
 digdevatābhyaś ca yathāsvam .
 dvārṣu mahadbhyaḥ .
 gṛhadevatābhyaḥ praviśya .
 brahmaṇe madhye .
 adbhya udakumbhe .
 ākāśāyety antarikṣe balir utkṣepyaḥ .
 naktaṃcarebhyaś ca sāyam .
 svastivācya bhikṣādānam appūrvam .
 dadātiṣu caivaṃ dharmyeṣu .
 samadviguṇasāhasrānantyāni phalānyabrāhmaṇabrāhmaṇaśrotriyavedapāragebhyaḥ .
 gurvarthaniveśauṣadhārthavṛttikṣīṇayakṣyamāṇādhyayanādhvasaṃyogavaiśvajiteṣu dravyasaṃvibhāgo bahirvedi .
 bhikṣamāṇeṣu kṛtānnam itareṣu .
 pratiśrutyāpy adharmasaṃyuktāya na dadyāt .
 kruddhahṛṣṭabhītārtalubdhabālasthaviramūḍhamattonmattavākyānyanṛtānyapātakāni .
 bhojayet pūrvamatithikumāravyādhitagarbhiṇīsvavāsinīsthavirāñ jaghanyāṃś .
 ācāryapitṛsakhīnāṃ ca nivedya pacanakriyā .
 ṛtvigācāryaśvaśurapitṛvyamātulānām upasthānemadhuparkaḥ .
 samvatsare punaḥ .
 yajñavivāhayor arvāk .
 rājñaś ca śrotriyasya .
 aśrotriyasyāsanodake .
 śrotriyasya tu pādyam arghyam annaviśeṣāṃś caprakārayet .
 nityaṃ vā saṃskāraviśiṣṭam .
 madhyato annadānam avaidye sādhuvṛtte .
 viparīteṣutṛṇodakabhūmi .
 svāgatam antataḥ .
 pūjānatyāśaś ca .
 śayyāsanāvasathānuvrajyopāsanāni sadṛkśreyasoḥsamānāni .
 alpaśo api hīne .
 asamānagrāmo atithiraikarātriko adhivṛkṣasūryopasthāyī .
 kuśalānāmayārogyāṇām anupraśnaḥ .
 antyaṃ śūdrasya .
 brāhmaṇasyānatithir abrāhmaṇaḥ .
 yajñe saṃvṛtaś cet .
 bhojanaṃ tu kṣatriyasyordhvaṃ brāhmanebhyaḥ .
 anyān bhṛtyaiḥ sahānṛśaṃsyārtham ānṛśaṃsyārtham .
 pādopasamgrahaṇaṃ samavāye anvaham .
 abhigamya tu viproṣya .
 mātṛpitṛtadbandhūnāṃ pūrvajānāṃ vidyāgurūṇāṃtadgurūṇāṃ ca .
 saṃnipāte parasya .
 svanāma procyāhamayam ity abhivādojñasamavāye .
 strīpuṃyoge abhivādato aniyamam eke .
 nāviproṣya strīṇām amātṛpitṛvyabhāryābhaginīnām .
 nopasaṃgrahaṇaṃ bhrātṛbhāryāṇāṃ svasṛṛṇām .
 ṛtvikchvaśurapitṛvyamātulānāṃ tu yavīyasāṃpratyutthānam abhivādyāḥ .
 tathānyaḥ pūrvaḥ pauro aśītikāvaraḥśūdro apy apatyasamena .
 avaro apy āryaḥ śūdreṇa .
 nāma vāsya varjayet .
 rājñaś cājapaḥ preṣyaḥ .
 bho bhavann iti vayasyaḥ samāne ahani jātaḥ .
 daśavarśavṛddhaḥ pauraḥ .
 pañcabhiḥkalābharaḥ .
 śrotriyaś cāraṇas tribhiḥ .
 rājanyavaiśyakarmā vidyāhīnāḥ .
 dīkṣitaś ca prāk krayāt .
 vittabandhukarmajātividyāvayāṃsi mānyāniparabalīyāṃsi .
 śrutaṃ tu sarvebhyo garīyaḥ .
 tanmūlatvād dharmasya śruteś ca .
 cakridaśamīsthānugrāhyavadhūsnātakarājabhyaḥ pathodānam .
 rājñā tu śrotriyāya śrotriyāya .
 āpatkalpo brāhmanasyābrāhmaṇād vidyopayogaḥ .
 anugamanaṃ śuśrūṣā .
 samāpte brāhmaṇo guruḥ .
 yājanādhyāpanapratigrahāḥ sarveṣām .
 pūrvaḥ pūrvo guruḥ .
 tadalābhe kṣatravṛttiḥ .
 tadalābhe vaiśyavṛttiḥ .
 tasyāpaṇyam .
 gandharasakṛtānnatilaśānakṣaumājināni .
 raktanirṇikte vāsasī .
 kṣīraṃ savikāram .
 mūlaphalapuṣpauṣadhamadhumāṃsatṛṇodakāpathyāni .
 paśavaś ca hiṃsāsaṃyoge .
 puruśavaśākumārīvehataś ca nityam .
 bhūmivrīhiyavājāvyaśvaṛṣabhadhenvanaḍuhaś caike .
 niyamas tu .
 rasānāṃ rasaiḥ .
 paśūnāṃ ca .
 na lavaṇakṛtānnayoḥ .
 tilānāṃ ca .
 samenāmena tu pakvasya saṃpratyarthe .
 sarvathā vṛttir aśaktāv aśaudreṇa .
 tad apy eke prāṇasaṃśaye .
 tadvarṇasaṃkarābhakṣyaniyamas tu .
 prāṇasaṃśaye brāhmaṇo api śastram ādadīta .
 rājanyo vaiśyakarma .
 dvau loke dhṛtavratau rājā brāhmaṇaś ca bahuśrutaḥ .
 tayoś caturvidhasya manuṣyajātasyāntaḥsaṃjñānāmcalanapatanasarpaṇānām āyattaṃ jīvanam .
 prasūtirakṣaṇam asaṃkaro dharmaḥ .
 sa eva bahuśruto bhavati .
 lokavedavedāṅgavit .
 vākovākyetihāsapurāṇakuśalaḥ .
 tadapekṣas tadvṛttiḥ .
 catvāriṃśat saṃskāraiḥ saṃskṛtaḥ .
 triṣu karmasv abhirataḥ .
 ṣaṭsu vā .
 sāmayācārikeṣv abhivinītaḥ .
 ṣaḍbhiḥ parihāryo rājñā .
 avadhyaś cābandhyaś cādaṇḍyaś cābahiṣkāryaścāparivādyaś cāparihāryaś ceti .
 garbhādhānapuṃsavanasīmantonnayanajātakarmanāmakaraṇānnaprāśanacaulopanayanam .
 catvāri vedavratāni .
 snānaṃ sahadharmacāriṇīsaṃyogaḥ .
 pañcānāṃ yajñānām anuṣṭhānaṃdevapitṛmanuṣyabhūtabrāhmaṇām .
 eteṣāṃ ca .
 aṣṭakā pārvaṇaḥ śrāddham śrāvaṇyāgrahāyaṇīcaitryāśvayujīti sapta pākayajñasamsthāḥ .
 agnyādheyam agnihotraṃ darśapūrṇamāsāvāgrayaṇaṃ cāturmāsyāni nirūḍhapaśubandhaḥ sautrāmaṇīti saptahaviryajñasamsthāḥ .
 agniṣṭomo atyagniṣṭoma ukthyaḥ ṣoḍaśīvājapeyo atirātro aptoryāma iti sapta somasaṃsthāḥ .
 ity ete catvāriṃśatsaṃskārāḥ .
 athāṣṭāv ātmaguṇāḥ .
 dayā sarvabhūteṣu kṣāntir anasūyā śaucam anāyāsomaṅgalam akārpaṇyam aspṛheti .
 yasyaite catvāriṃśatsaṃskārā na cāṣṭāv ātmaguṇāna sa brahmaṇaḥ sāyujyaṃ sālokyaṃ gacchati .
 yasya tu khalu saṃskārāṇām ekadeśo apy aṣṭāv ātmaguṇā atha sa brahmaṇaḥ sāyujyaṃ sālokyaṃ cagacchati .
 sa vidhipūrvakaṃ snātvā bhāryām adhigamyayathoktān gṛhasthadharmān prayuñjāna imāni vratāny anukarṣet .
 snātakaḥ .
 nityaṃ śuciḥ sugandhiḥ snānaśīlaḥ .
 sati vibhave na jīrṇamalavadvāsāḥ syāt .
 na raktam ulbaṇam anyadhṛtaṃ vāso bibhṛyāt .
 na sragupānahau .
 nirṇiktam aśaktau .
 na rūḍhaśmaśrur akasmāt .
 nāgnim apaś ca yugapad dhārayet .
 nāñjalinā pibet .
 na tiṣṭhann uddhṛtodakenācamet .
 na śūdrāśucyekapāṇyāvarjitena .
 na vāyvagniviprādityāpo devatā gāś ca pratipaśyan vā mūtrapurīṣāmedhyān vyudasyet .
 naitā devatāḥ prati pādau prasārayet .
 na parṇaloṣṭāśmabhir mūtrapurīṣāpakarṣaṇaṃ kuryāt .
 na bhasmakeśanakhatuṣakapālamedhyāny adhitiṣṭhet .
 na mlecchāśucyadhārmikaiḥ saha saṃbhāṣeta .
 saṃbhāṣya puṇyakṛto manasā dhyāyet .
 brāhmaṇena vā saha saṃbhāṣeta .
 adhenuṃ dhenubhavyeti brūyāt .
 abhadraṃ bhadram iti .
 kapālaṃ bhagālam iti .
 maṇidhanur itīndradhanuḥ .
 gāṃ dhayantīṃ parasmai nācakṣīta .
 na cainām vārayet .
 na mithunī bhūtvā śaucaṃ prati vilambeta .
 na ca tasmin śayane svādhyāyam adhīyīta .
 na cāpararātram adhītya punaḥ pratisaṃviśet .
 nākalpāṃ nārīm abhiramayet .
 na rajasvalām .
 na caināṃ śliṣyen .
 na kanyām .
 agnimukhopadhamanavigṛhyavādabahirgandhamālyadhāraṇapāpīyasāvalekhanabhāryāsahabhojanāñjantyavekṣaṇakudvārapraveśanapādapādadhāvanāsandīsthabhojananadībāhutaraṇavṛkṣaviṣamārohaṇāvarohaṇaprāṇavyāyacchanāni varjayet .
 na sandigdhāṃ nāvam adhirohet .
 sarvata evātmānaṃ gopāyet .
 na prāvṛtya śiro ahani paryaṭet .
 prāvṛtya rātrau .
 mūtroccāre ca .
 na bhūmāv anantardhāya .
 nārāc cāvasathāt .
 na bhasmakarīṣakṛṣṭacchāyāpathikāmyeṣu .
 ubhe mūtrapurīṣe tu divā kuryād udaṅmukhaḥ .
 saṃdhyayoś ca .
 rātrau dakṣiṇāmukhaḥ .
 pālāśam āsanaṃ pāduke dantadhāvanam iti ca varjayet .
 sopānatkaraścāsanābhivādananamaskārān varjayet .
 na pūrvāhṇamadhyaṃdināparāhṇān aphalān kuryādyathāśakti dharmārthakāmebhyaḥ .
 teṣu tu dharmottarah syāt .
 na nagnāṃ parayoṣitam īkṣeta .
 na padāsanam ākarṣet .
 na śiśnodarapāṇipādavākcakṣuścāpalāni kuryāt .
 chedanabhedanavilekhanavimardanāvasphoṭanāninākasmāt kuryāt .
 nopari vatsatantīṃ gacchet .
 na kulaṃkulaḥ syāt .
 na yajñam avṛto gacchet .
 darśanāya tu kāmam .
 na bhakṣān utsaṅge bhakṣayet .
 na rātrau preṣyāhṛtam .
 uddhṛtasnehavilapanapiṇyākamathitaprabhṛtīnicāttavīryāṇi nāśnīyāt .
 sāyaṃprātas tv annam abhipūjitam anindan bhuñjīta .
 na kadācid rātrau nagnaḥ svapet .
 snāyād vā .
 yac cātmavanto vṛddhāḥ samyagvinītādambhalobhamohaviyuktā vedavida ācakṣate tat samācaret .
 yogakṣemārtham īśvaram adhigacchet .
 nānyam anyatra devagurudhārmikebhyaḥ .
 prabhūtaidhodakayavasakuśamālyopaniṣkramaṇamāryajana bhūyiṣṭham analasasamṛddhaṃ dhārmikādhiṣṭhitaṃ niketanamāvasituṃ yateta .
 praśastamaṅgalyadevatāyatanacatuṣpadam pradakṣiṇam āvarteta .
 manasā vā tatsamagram ācāram anupālayed āpatkalpaḥ .
 satyadharmā .
 āryavṛttiḥ .
 śiṣṭādhyāpakaḥ .
 śaucaśiṣṭaḥ .
 śrutinirataḥ syāt .
 nityam ahiṃsro mṛdur dṛḍhakārī damadānaśīlaḥ .
 evam ācāro mātāpitarau pūrvāparāṃś ca sambandhānduritebhyo mokṣayiṣyan snātakaḥ śaśvadbrahmalokān na cyavate na cyavate .
 dvijātīnām adhyayanam ijyā dānam .
 brāhmanasyādhikāḥ pravacanayājanapratigrahāḥ .
 pūrveṣu niyamas tu .
 ācāryajñātipriyagurudhanavidyāniyameṣu brahmaṇaḥsaṃpradānam anyatra yathoktāt .
 kṛṣivāṇijye vāsvayaṃkṛte .
 kusīdaṃ ca .
 rājño adhikaṃ rakṣaṇaṃ sarvabhūtānām .
 nyāyyadaṇḍatvam .
 bibhṛyād brāhmaṇāñ śrotriyān .
 nirutsāhāṃś ca brāhmaṇān .
 akarāṃś ca .
 upakurvāṇāṃś ca .
 yogaś ca vijaye .
 bhaye viśeṣeṇa .
 caryā ca rathadhanurbhyām .
 saṅgrāme saṃsthānam anivṛttiś ca .
 na doṣo hiṃsāyām āhave .
 anyatravyaśvasārathyāyudhakṛtāñjaliprakīrṇakeśaparāṅmukhopaviṣṭasthalavṛkṣādhirūḍhadūtagobrāhmaṇavādibhyaḥ .
 kṣatriyaś ced anyas tam upajīvet tadvṛttyā .
 jetā labheta sāṃgrāmikaṃ vittam .
 vāhanaṃ tu rājñaḥ .
 uddhāraś cāpṛthagjaye .
 anyat tu yathārhaṃ bhājayed rājā .
 rājño balidānaṃ karṣakairdaśamam aṣṭamaṃ ṣaṣṭhaṃ vā .
 paśuhiraṇyayor apy eke pañcāśadbhāgaḥ .
 viṃśatibhāgaḥ śulkaḥ paṇye .
 mūlaphalapuṣpauṣadhamadhumāṃsatṛnendhanānāṃṣaṣṭhaḥ .
 tadrakṣaṇadharmitvāt .
 teṣu tu nityayuktaḥ syāt .
 adhikena vṛttiḥ .
 śilpino māsi māsy ekaikaṃ karma kuryuḥ .
 etenātmanopajīvino vyākhyātāḥ .
 naucakrīvantaś ca .
 bhaktaṃ tebhyo dadyāt .
 paṇyaṃ vaṇigbhir arthāpacayena deyam .
 pranaṣṭam asvāmikam adhigamya rājñe prabrūyuḥ .
 vikhyāpya saṃvatsaraṃ rājñā rakṣyam .
 ūrdhvam adhigantuś caturthaṃ rājñaḥ śeṣaḥ .
 svāmī rikthakrayasaṃvibhāgaparigrahādhigameṣu .
 brāhmaṇasyādhikaṃ labdham .
 kṣatriyasya vijitam .
 nirviṣṭaṃ vaiśyaśūdrayoḥ .
 nidhyadhigamo rājadhanam .
 brāhmaṇasyābhirūpasya .
 abrāhmaṇo apy ākhyātā ṣaṣṭhaṃ labhetety eke .
 caurahṛtam apajitya yathāsthānam gamayet .
 kośād vā dadyāt .
 rakṣyaṃ bāladhanam ā vyavahāraprāpaṇāt .
 samāvṛtter vā .
 vaiśyasyādhikaṃ kṛṣivaṇikpāśupālyakusīdam .
 śūdraś caturtho varṇa ekajātiḥ .
 tasyāpi satyam akrodhaḥ śaucam .
 ācamanārthe pāṇipādaprakṣālanam evaike .
 śrāddhakarma .
 bhṛtyabharaṇam .
 svadāravṛttiḥ .
 paricaryā cottareṣām .
 tebhyo vṛttiṃ lipseta .
 tatra pūrvaṃ pūrvaṃ paricaret .
 jīrṇāny upānacchatravāsaḥkūrcādīni .
 ucchiṣṭāśanam .
 śilpavṛttiś ca .
 yaṃ cāryam āśrayed bhartavyas tena kṣīṇo api .
 tena cottaraḥ .
 tadartho asya nicayaḥ syāt .
 anujñāto asya namaskāro mantraḥ .
 pākayajñaiḥ svayaṃ yajetety eke .
 sarve cottarottaraṃ paricareyuḥ .
 āryānāryayor vyatikṣepe karmaṇaḥ sāmyaṃ .
 rājā sarvasyeṣṭe brāhmanavarjam .
 sādhukārī sādhuvādī .
 trayyām ānvīkṣikyā vābhivinītaḥ .
 śucir jitendriyo guṇavatsahāyopāyasaṃpannaḥ .
 samaḥ prajāsu syāt .
 hitam āsāṃ kurvīta .
 tam uparyāsīnam adhastād upāsīrann anyebrāhmaṇebhyaḥ .
 te apy enaṃ manyeran .
 varṇān āśramāṃś ca nyāyato abhirakṣet .
 calataś caitān svadharme sthāpayet .
 dharmasya hy aṃśabhāg bhavatīti .
 brāhmanaṃ ca purodadhītavidyābhijanavāgrūpavayaḥśīlasaṃpannaṃ nyāyavṛttaṃ tapasvinam .
 tatprasūtaḥ karmāṇi kurvīta .
 brahmaprasūtaṃ hi kṣattram ṛdhyate na vyathata iti cavijñāyate .
 yāni ca daivotpātacintakāḥ prabrūyus tānyādriyeta .
 tadadhīnam api hy eke yogakṣemaṃ pratijānate .
 śāntipuṇyāhasvastyayanāyuṣmanmaṅgalasaṃyuktānyābhyudayikāni vidveṣaṇasaṃvananābhicāradviṣadvyṛddhiyuktāni caśālāgnau kuryāt .
 yathoktam ṛtvijo anyāni .
 tasya ca vyavahāro vedo dharmaśāstrāṇy aṅgānyupavedāḥ purāṇam .
 deśajātikuladharmāś cāmnāyair aviruddhāḥ pramāṇam .
 karṣakavaṇikpaśupālakusīdikāravaḥ sve sve varge .
 tebhyo yathādhikāram arthān pratyavahṛtyadharmavyavasthā .
 nyāyādhigame tarko abhyupāyaḥ .
 tenābhyūhya yathāsthānaṃ gamayet .
 vipratipattau traividyavṛddhebhyaḥ pratyavahṛtyaniṣṭhāṃ gamayet .
 tathā hy asya niḥśreyasaṃ bhavati .
 brahma kṣattreṇa saṃpṛktaṃ devapitṛmanuṣyāndhārayatīti vijñāyate .
 daṇḍo damanād ity āhus tenādāntān damayet .
 varṇāśramāḥ svasvadharmaniṣṭhāḥ pretya karmaphalamanubhūya tataḥ śeṣena viśiṣṭadeśajātikularūpāyuḥśrutacitravittasukhamedhaso .
 janma pratipadyante .
 viṣvañco viparītā naśyanti .
 tān ācāryopadeśo daṇḍaś ca pālayate .
 tasmād rājācāryāv anindyāv anindyau .
 śūdro dvijātīn abhisaṃdhāyābhihatya cavāgdaṇḍapāruṣyābhyām aṅgamocyo yenopahanyāt .
 āryastryabhigamane liṅgoddhāraḥ svaharaṇaṃ ca .
 goptā ced vadho adhikaḥ .
 atha hāsya vedam upaśṛṇvatas trapujatubhyāṃśrotrapratipūraṇam .
 udāharaṇe jihvācchedo .
 dhāraṇeśarīrabhedaḥ .
 āsanaśayanavākpathiṣu samaprepsur daṇḍyaḥ .
 śataṃ kṣatriyo brāhmaṇākrośe .
 daṇḍapāruṣye dviguṇam .
 adhyardhaṃ vaiśyaḥ .
 brāhmaṇas tu kṣatriye pañcāśat .
 tadardhaṃ vaiśye .
 na śūdre kiṃcit .
 brāhmaṇarājanyavat kṣatriyavaiśyau .
 aṣṭāpādyaṃ steyakilbiṣaṃ śūdrasya .
 dviguṇottarāṇītareṣāṃ prativarṇam .
 viduṣo atikrame daṇḍabhūyastvam .
 phalaharitadhānyaśākādāne pañcakṛṣṇalam alpam .
 paśupīḍite svāmidoṣaḥ .
 pālasaṃyukte tu tasmin .
 pathi kṣetre anāvṛte pālakṣetrikayoḥ .
 pañca māṣā gavi .
 ṣaḍ uṣṭrakhare .
 aśvamahiṣyor daśa .
 ajāviṣu dvau dvau .
 sarvavināśe śadaḥ .
 śiṣṭākaraṇe pratiṣiddhasevāyāṃ ca nityaṃcailapiṇḍād ūrdhvaṃ svaharaṇam .
 go'gnyarthe tṛṇamedhān vīrudvanaspatīnāṃ capuṣpāṇi svavad ādadīta phalāni cāparivṛtānām .
 kusīdavṛddhir dharmyā viṃśatiḥ pañcamāṣikī māsam .
 nātisāṃvatsarīm eke .
 cirasthāne dvaiguṇyaṃ prayogasya .
 bhuktādhir na vardhate .
 ditsato avaruddhasya ca .
 cakrakālavṛddhiḥ .
 kāritākāyikāśikhādhibhogāś ca .
 kusīdaṃ paśūpajalomakṣetraśadavāhyeṣu nātipañcaguṇam .
 ajaḍāpaugaṇḍadhanaṃ daśavarṣabhuktaṃ paraiḥ saṃnidhaubhoktuḥ .
 na śrotriyapravrajitarājapurṣaiḥ .
 paśubhūmistrīṇām anatibhogaḥ .
 rikthabhāja ṛṇaṃ pratikuryuḥ .
 prātibhāvyavaṇikśulkamadyadyūtadaṇḍāḥ putrānnābhyābhaveyuḥ .
 nidhyanvādhiyācitāvakrītādhayo naṣṭāh sarvānaninditān puruṣāparādhena .
 stenaḥ prakīrṇakeṣo musalī rājānam iyātkarmācakṣānaḥ .
 pūto vadhamokṣābhyām .
 aghnann enasvī rājā .
 na śārīro brāhmaṇadaṇḍaḥ .
 karmaviyogavikhyāpanavivāsanāṅkakaraṇāni .
 apravṛttau prāyaścittī saḥ .
 corasamaḥ sacivo matipūrve .
 pratigrahītāpy adharmasaṃyukte .
 puruṣaśaktyaparādhānubandhavijñānād daṇḍaniyogaḥ .
 anujñānaṃ vā vedavitsamavāyavacanādvedavitsamavāyavacanāt .
 vipratipattau sākṣinimittā satyavyavasthā .
 bahavaḥ syur aninditāḥ svakarmasu prātyayikā rājñāṃniṣprītyanabhitāpāś cānyatarasmin .
 api śūdrāḥ .
 brāhmaṇas tv abrāhmaṇavacanād anavarodhyo anibaddhaścet .
 nāsamavetāpṛṣṭāḥ prabrūyuḥ .
 avacane anyathāvacane ca doṣiṇaḥ syuḥ .
 svargaḥ satyavacane viparyaye narakaḥ .
 anibaddhair api vaktavyam .
 na pīḍākṛte nibandhaḥ .
 pramattokte ca .
 sākṣisabhyarājakartṛṣu doṣo dharmatantrapīḍāyām .
 śapathenaike satyakarma .
 taddevarājabrāhmaṇasaṃsadi syād abrāhmaṇānām .
 kṣudrapaśvanṛte sākṣī daśa hanti .
 gośvapuruṣabhūmiṣu daśaguṇottarān .
 sarvaṃ vā bhūmau .
 haraṇe narakaḥ .
 bhūmivad apsu .
 maithunasaṃyoge ca .
 paśuvan madhusarpiṣoḥ .
 govad vastrahiraṇyadhānyabrahmasu .
 yāneṣu aśvavat .
 mithyāvacane yāpyo daṇḍyaś ca sākṣī .
 nānṛtavacane doṣo jīvanaṃ cet tadadhīnam .
 na tu pāpīyaso jīvanam .
 rājā prāḍvivāko brāhmaṇo vā śāstravit .
 prāḍvivākam adhyābhavet .
 saṃvatsaraṃ pratīkṣetāpratibhāyām .
 dhenvanaḍutstrīprajananasaṃyuṃkte caśīghram .
 ātyayike ca .
 sarvadharmebhyo garīyaḥ prāḍvivāke satyavacanaṃsatyavacanam .
 śāvam āśaucaṃ daśarātram anṛtvig dīkṣitabrahmacāriṇāṃ sapiṇḍānām .
 ekādaśarātraṃ kṣatriyasya .
 dvādaśarātraṃ vaiśyasya .
 ardhamāsam eke .
 māsam śūdrasya .
 tac ced antaḥ punar āpatec cheṣeṇa śudhyeran .
 rātriśeṣe dvābhyām .
 prabhāte tisṛbhiḥ .
 gobrāhmaṇahatānām anvakṣam .
 rājakrodhāc ca .
 yuddhe .
 prāyānāśakaśastrāgniviṣodakodbandhanaprapatanaiś cecchatām .
 piṇḍanivṛttiḥ saptame pañcame vā .
 janane apy evam .
 mātāpitros tat .
 mātur vā .
 garbhamāsasamārātrīḥ sraṃsane garbhasya .
 tryahaṃ vā .
 śrutvā cordhvaṃ daśamyāḥ pakṣiṇīm .
 asapiṇḍe yonisaṃbandhe sahādhyāyini ca .
 sabrahmacāriṇy ekāham .
 śrotriye copasaṃpanne .
 pretopasparśane daśarātram āśaucam abhisaṃdhāya cet .
 uktaṃ vaiśyaśūdrayoḥ .
 ārtavīr vā .
 pūrvayoś ca .
 tryahaṃ vā .
 ācāryatatputrastrīyājyaśiṣyeṣu caivam .
 avaraś ced varṇaḥ pūrvavarṇam upaspṛśet pūrvovāvaraṃ tatra śavoktam āśaucam .
 patitacaṇḍālasūtikodakyāśavaspṛṣṭitatspṛṣṭyupasparśanesacailodakopasparśanāc chudhyet .
 śavānugamane ca .
 śunaś ca .
 yad upahanyād ity eke .
 udakadānaṃ sapiṇḍaiḥ kṛtacūḍasya .
 tatstrīṇāṃ ca .
 eke prattānām .
 adhaḥśayyāsanino brahmacāriṇaḥ sarve .
 na mārjayīran .
 na māṃsaṃ bhakṣayeyur ā pradānāt .
 prathamatṛtīyasaptamanavameṣūdakakriyā .
 vāsasāṃ ca tyāgaḥ .
 ante tv antyānām .
 dantajanmādi mātāpitṛbhyām .
 bāladeśāntaritapravrajitāsapiṇḍānāṃ sadyaḥ śaucam .
 rājñāṃ ca kāryavirodhāt .
 brāhmaṇasya ca svādhyāyanivṛttyarthamsvādhyāyanivṛttyartham .
 atha śrāddham .
 amāvāsyāyāṃ pitṛbhyo dadyāt .
 pañcamīprabhṛtiṣu vāparapakṣasya .
 yathāśraddhaṃ sarvasmin vā .
 dravyadeśabrāhmaṇasaṃnidhāne vā kālaniyamaḥ .
 śaktitaḥ prakarṣed guṇasaṃskāravidhir annasya .
 navāvarān bhojayed ayujaḥ .
 yathotsāhaṃ vā .
 śrotriyān vāgrūpavayaḥśīlasaṃpannān .
 yuvabhyo dānaṃ prathamam .
 eke pitṛvat .
 na ca tena mitrakarma kuryāt .
 putrābhāve sapiṇḍā mātṛsapiṇḍāḥ śiṣyāś ca dadyuḥ .
 tadabhāva ṛtvigācāryau .
 tilamāṣavrīhiyavodakadānair māsaṃ pitaraḥprīṇanti .
 matsyahariṇaruruśaśakūrmavarāhameṣamāṃsaiḥsaṃvatsarāṇi.
gavyapayaḥpāyasair dvādaśa varṣāṇi.
vārdhrīṇasenamāṃsena kālaśākacchāgalohakhaḍgamāṃsair madhumiśraiś cānantyam .
 na bhojayet stenaklībapatitanāstikatadvṛttivīrahāgredidhiṣupatistrīgrāmayājakājāpālotsṛṣṭāgnimadyapakucarakūṭasākṣiprātihārikān .
 upapatiḥ .
 yasya ca saḥ .
 kuṇḍāśisomavikrayyagāradāhigaradāvakīrṇigaṇapreṣyāgamyāgāmihiṃsraparivittiparivettṛparyāhitaparyādhātṛtyaktātmadurbālakunakhiśyāvadantaśvitripaunarbhavakitavājaparājapreṣyaprātirūpikaśūdrāpatinirākṛtikilāsikusīdivaṇikśilpopajīvijyāvāditratālanṛtyagītaśīlān .
 pitrā vākāmena vibhaktān .
 śiṣyāṃś caike sagotrāṃś ca .
 bhojayed ūrdhvaṃ tribhyaḥ .
 guṇavantam .
 sadyaḥ śrāddhī śūdrātalpagas tatpurīṣe māsaṃnayati pitṛṛn .
 tasmāt tadaham brahmacārī ca syāt .
 śvacāṇḍālapatitāvekṣaṇe duṣṭam .
 tasmāt pariśrite dadyāt .
 tilair vā vikiret .
 paṅktipāvano vā śamayet .
 paṅktipāvanaḥ ṣaḍaṅgavij jyeṣṭhasāmikas triṇāciketastrimadhus trisuparṇaḥ pañcāgniḥ snātako mantrabrāhmaṇavid dharmajñobrahmadeyānusaṃtāna iti .
 haviḥṣu caivam .
 durbālādīn śrāddha ekaike .
 akṛtānnaśrāddhe caivaṃ caivam .
 śrāvaṇādi vārṣikaṃ proṣṭhapadīṃvopākṛtyādhīyīta cchandāṃsi .
 ardhapañcamān māsān pañca dakṣiṇāyanaṃ vā .
 brahmacāry utsṛṣṭalomā na māṃsaṃ bhuñjīta .
 dvaimāsyo vā niyamaḥ .
 nādhīyīta vāyau divā pāṃsuhare .
 karṇaśrāviṇi naktam .
 vāṇabherīmṛdaṅgagartārtaśabdeṣu .
 śvaśṛgālagardabhasaṃhrāde .
 rohitendradhanurnīhāreṣu .
 abhradarśane cāpartau .
 mūtrita uccārite .
 niśāyāṃ saṃdhyodakeṣu .
 varṣati ca .
 eke valīkasaṃtānām .
 ācāryapariveṣaṇe .
 jyotiṣoś ca .
 bhīto yānasthaḥ śayānaḥ prauḍhapādaḥ .
 śmaśānagrāmāntamahāpathāśauceṣu .
 pūtigandhāntaḥśavadivākīrtya śūdrasaṃnidhāne .
 bhuktake codgāre .
 ṛgyajuṣaṃ ca sāmaśabdo yāvat .
 ākālikā nirghātabhūmikamparāhudarśanolkāḥ .
 stanayitnuvarṣavidyutaś ca prāduṣkṛtāgniṣu .
 ahar ṛtau .
 vidyuti naktaṃ cāpararātrāt .
 tribhāgādipravṛttau sarvam .
 ulkā vidyutsamety ekeṣām .
 stanayitnur aparāhṇe .
 api pradoṣe .
 sarvaṃ naktam ārdharātrāt .
 ahaś cet sajyotiḥ .
 viṣayasthe ca rājñi prete .
 viproṣya cānyonyena saha .
 saṃkulopāhitavedasamāpticchardiśrāddhamanuṣyayajñabhojaneṣvahorātram .
 amāvāsyāyāṃ ca .
 dvyahaṃ vā .
 kārtikī phālgunīyṣāḍhī paurṇamāsī .
 tisro aṣṭakās trirātram .
 antyām eke .
 abhito vārṣikam .
 sarve varṣāvidyutstanayitnusaṃnipāte .
 prasyandini .
 ūrdhvaṃ bhojanād utsave .
 prādhītasya ca niśāyāṃ caturmuhūrtam .
 nityam eke nagare .
 mānasam apy aśuciḥ .
 śrāddhinām ākālikam .
 akṛtānnaśrāddhikasaṃyoge api .
 pratividyaṃ ca yān smaranti .
 praśastānāṃ svakarmasu dvijātīnāṃ brāhmaṇo bhuñjīta .
 pratigṛhṇīyāc ca .
 edhodakayavasamūlaphalamadhvabhayābhyudyataśayyāsanāvasathayānapayodadhidhānāśapharīpriyaṅgusragmārgaśākāny apraṇodyāni sarveṣām .
 pitṛdevagurubhṛtyabharaṇe apy anyat .
 vṛttiś cen nāntareṇa śūdrāt .
 paśupālakṣetrakarṣakakulasaṃgatakārayitṛparicārakāḥbhojyānnāḥ .
 vaṇik cāśilpī .
 nityam abhojyam .
 keśakīṭāvapannam .
 rajasvalākṛṣṇaśakunipadopahatam .
 bhrūṇaghnāvekṣitam .
 bhāvaduṣṭam .
 gavopaghrātam .
 śuktaṃ kevalam adadhi .
 punaḥ siddham .
 paryuṣitam aśākabhakṣasnehamāṃsamadhūni .
 utsṛṣṭapuṃścalyabhiśastānapadeśyadaṇḍikatakṣakadaryabandhanikacikitsakamṛgayvaniṣucāryucchiṣṭabhojigaṇavidviṣāṇānām .
 apaṅktyānāṃ prāgdurvālāt .
 vṛthānnācamanotthānavyapetāni .
 samāsamābhyāṃ viṣamasame pūjātaḥ .
 anarcitaṃ ca .
 goś ca kṣīram anirdaśāyāḥ sūtake .
 ajāmahiṣyoś ca .
 nityam āvikam apeyam auṣṭram aikaśaphaṃ ca .
 syandinīyamasūsaṃdhinīnāṃ ca .
 vivatsāyāś ca .
 pañcanakhāś cāśalyakaśaśaśvāvidgodhākhaḍgakacchapāḥ .
 ubhayatodatkeśyalomaikaśaphakalaviṅkaplavacakravākahaṃsāḥ .
 kākakaṅkagṛdhraśyenā jalajā raktapādatuṇḍāgrāmyakukkuṭasūkarāḥ .
 dhenvanaḍuhau ca .
 apannadannavasannavṛthāmāṃsāni .
 kisalayakyākulaśunaniryāsāḥ .
 lohitā vraścanāḥ .
 nicudārubakabalākāśukamadguṭiṭṭibhamāndhālanaktacarāabhakṣyāḥ .
 bhakṣyāḥ pratudaviṣkirajālapādāḥ .
 matsyāś cāvikṛtāḥ .
 vadhyāś ca dharmārthe .
 vyālahatādṛṣṭadoṣavākpraśastānabhyukṣyopayuñjītopayuñjīta .
 asvatantrā dharme strī .
 nāticared bhartāram .
 vākcakṣuḥkarmasaṃyatā .
 apatir apatyalipsur devarāt .
 guruprasūtā nartum atīyāt .
 piṇḍagotrarṣisaṃbandhebhyo yonimātrād vā .
 nādevarād ity eke .
 nātidvitīyam .
 janayitur apatyam .
 samayād anyasya .
 jīvataś ca kṣetre .
 parasmāt tasya .
 dvayor vā .
 rakṣaṇāt tu bhartur eva .
 śrūyamāṇe abhigamanam .
 pravrajite tu nivṛttiḥ prasaṅgāt .
 dvādaśa varṣāṇi brāhmaṇasya vidyāsaṃbandhe .
 bhrātari caivam jyāyasi yavīyānkanyāgnyupayameṣu .
 ṣaḍ ity eke .
 trīn kumāry ṛtūn atītya svayaṃyujyetāninditenotsṛjya pitryān alaṃkārān .
 pradānaṃ prāg ṛtoḥ .
 aprayacchan doṣī .
 prāg vāsasaḥ pratipatter ity eke .
 dravyādānaṃ vivāhasiddhyarthaṃ dharmatantrasaṃyogeca śūdrāt .
 anyatrāpi śūdrād bahupaśor hīnakarmaṇaḥ .
 śatagor anāhitāgneḥ .
 sahasragoś cāsomapāt .
 saptamīṃ cābhuktvāanicayāya .
 apy ahīnakarmabhyaḥ .
 ācakṣīta rājñā pṛṣṭaḥ .
 tena hi bhartavyaḥ śrutaśīlasaṃpannaś cet .
 dharmatantrapīḍāyām tasyākaraṇe doṣo .
 ukto varṇadharmaś cāśramadharmaś ca .
 atha khalv ayaṃ puruṣo yāpyena karmaṇā lipyate yathaitad ayājyayājanam abhakṣyabhakṣaṇam avadyavadanaṃśiṣṭasyākriyā pratiṣiddhasevanam iti .
 tatra prāyaścittaṃ kuryāt na kuryād iti mīmāṃsante .
 na kuryād ity āhuḥ .
 na hi karma kṣīyata iti .
 kuryād ity aparam .
 punaḥstomeneṣṭvā punaḥ savanam āyāntīti vijñāyate .
 vrātyastomaiś ceṣṭvā .
 tarati sarvaṃ pāpmānaṃ tarati brahmahatyāṃyo,aśvamedhena yajate .
 agniṣṭutābhiśasyamānaṃ yājayed iti ca .
 tasya niṣkrayaṇāni japas tapo homa upavāso dānam .
 upaniṣado vedāntaḥ sarvacchandaḥsu saṃhitā madhūnyaghamarṣaṇam atharvaśiro rudrāḥ puruṣasūktaṃ rājatarauhine sāmanībṛhadrathantare puruṣagatir mahānāmnyo mahāvairājaṃ mahādivākīrtyaṃjyeṣṭhasāmnām anyatamad bahiṣpavamānaṃ kūṣmāṇḍāni pāvamānyaḥsāvitrī ceti pāvamānāni .
 payovratatā śākabhakṣatā phalabhakṣatāprasṛtayāvako hiraṇyaprāśanaṃ ghṛtaprāśanaṃ somapānam itimedhyāni .
 sarve śiloccayāḥ sarvāḥ sravantyaḥ puṇyā hradāstīrthāny ṛṣinivāsā goṣṭhapariskandhā iti deśāḥ .
 brahmacaryaṃ satyavacanaṃ savaneṣūdakopasparśanamārdravastratādhaḥśāyitānāśaka iti tapāṃsi .
 hiraṇyaṃ gaur vāso aśvo bhūmis tilā ghṛtam annam itideyānīti .
 saṃvatsaraḥ ṣaṇmāsāś catvāras trayo vā dvauvaikaś caturviṃśatyaho dvādaśāhaḥ ṣaḍahas tryaho ahorātra itikālāḥ .
 etāny evānādeśe vikalpena kriyeran .
 enaḥsu guruṣu gurūṇi laghuṣu laghūni .
 kṛcchrātikṛcchrau cāndrāyaṇam iti sarvaprāyaścittaṃ .
 tyajet pitaraṃ rājaghātakaṃ śūdrayājakaṃśūdrārthayājakaṃ vedaviplāvakaṃ bhrūṇahanaṃ yaś cāntyāvasāyibhiḥsaha saṃvased antyāvasāyinyāṃ ca .
 tasya vidyāgurūn yonisaṃbandhāṃś ca saṃnipātyasarvāṇy udakādīni pretakāryāṇi kuryuḥ .
 pātraṃ cāsya viparyasyeyuḥ .
 dāsaḥ karmakaro vāvakarād amedhyapātram ānīyadāsīghaṭāt pūrayitvā dakṣiṇāmukho yadā viparyasyed amukam anudakaṃkaromi iti nāmagrāham .
 taṃ sarve anvālabheran prācīnāvītino muktaśikhāḥ .
 vidyāguravo yonisaṃbandhāś ca vīkṣeran .
 apa upaspṛśya grāmaṃ praviśanti .
 ata uttaraṃ tena saṃbhāṣya tiṣṭhed ekarātraṃ japansāvitrīm ajñānapūrvam .
 jñānapūrvaṃ ca trirātram .
 yas tu prāyaścittena śudhyet tasmiñ śuddheśātakumbhamayaṃ pātraṃ puṇyatamād dhradāt pūrayitvā sravantībhyovā tata enam apa upasparśayeyuḥ .
 athāsmai tatpātram dadyus tatapratigṛhya japecśāntā dyauḥ śāntā pṛthivī śāntaṃ śivam antarikṣaṃ yo rocanastābhamam gṛhṇāmiiti .
 etair yajurbhiḥ pāvamānībhis taratsamandībhiḥkūṣmāṇḍaiś cājyaṃ juhuyād .
 hiraṇyaṃ brāhmaṇāyadadyāt .
 gāṃ vā .
 ācāryāya ca .
 yasya tu prāṇāntikaṃ prāyaścittaṃ sa mṛtaḥśudhyet .
 sarvāṇy eva tasminn udakādīni pretakarmāṇi kuryuḥ .
 etad eva śāntyudakaṃ sarveṣūpapātakeṣusarveṣūpapātakeṣu .
 brahmahasurāpagurutalpagamātṛpitṛyonisaṃbandhāgastenanāstikaninditakarmābhyāsipatitātyāgyapatitatyāginaḥ patitāḥ .
 pātakasaṃyojakāś ca .
 taiś cābdaṃ samācaran .
 dvijātikarmabhyo hāniḥ patanam .
 tathā paratra cāsiddhiḥ .
 tam eke narakam .
 trīṇi prathamāny anirdeśyāny anu .
 na strīṣv agurutalpaṃ patatīty eke .
 bhrūṇahani hīnavarṇasevāyāṃ ca strīpatati .
 kauṭasākṣyaṃ rājagāmi paiśunam guroranṛtābhiśaṃsanaṃ mahāpātakasamāni .
 apaṅktyānāṃ prāgdurbālādgohantṛbrahmaghnatanmātrakṛdavakīrṇipatitasāvitrīkeṣūpapātakam .
 ajñānād andhyāpanād ṛtvigācāryaupatanīyasevāyāṃ ca heyau .
 anyatra hānāt patati .
 tasya ca pratigrahītety eke .
 na karhicin mātāpitror avṛttiḥ .
 dāyaṃ tu na bhajeran .
 brāhmanābhiśaṃsane doṣas tāvān .
 dvir anenasi .
 durbalahiṃsāyāṃ ca vimocane śaktaś cet .
 abhikruddhāvagoraṇaṃ brāhmaṇasya varṣaśatamasvargyam .
 nighāte sahasram .
 lohitadarśane yāvatas tatpraskandya pāṃsūnsaṃgṛhṇīyāt .
 prāyaścittam .
 agnau saktir brahmaghnas trir avacchātasya .
 lakṣyaṃ vā syāt janye śastrabhṛtām .
 khaṭvāṅgakapālapāṇir vā dvādaśa saṃvatsarānbrahmacārī bhaikṣāya grāmaṃ praviśet karmācakṣāṇaḥ .
 patho apakrāmet saṃdarśanād āryasya .
 sthānāsanābhyāṃ viharan savaneṣūdakopasparśīśudhyet .
 prāṇalābhe vā tannimitte brāhmaṇasya .
 dravyāpacaye tryavaraṃ pratirāddhaḥ .
 aśvamedhāvabhṛthe vā .
 anyayajñe apy agniṣṭudantaś cet .
 sṛṣṭaś ced brāhmaṇavadhe ahatvāpi .
 ātreyyāś caivam .
 garbhe cāvijñāte .
 rājanyavadhe ṣaḍvārṣikaṃ prākṛtaṃ brahmacaryamṛṣabhaikasahasrāś ca gā dadyāt .
 vaiśye tu traivārṣikam ṛṣabhaikaśatāś ca gādadyād .
 śūdre saṃvatsaram ṛṣabhaikādaśāś ca gā dadyāt .
 anātreyyāṃ caivam .
 gāṃ ca vaiśyavat .
 maṇḍūkanakulakākabimbadaharamūṣakaśvahiṃsāsuca .
 asthanvatām sahasraṃ hatvā .
 anasthimatām anaḍudbhāre ca .
 api vāsthanvatām ekaikasmin kiṃcid dadyāt .
 ṣaṇḍhe palālabhāraḥ sīsamāṣaś ca .
 varāhe ghṛtadhaṭaḥ .
 sarpe lohadaṇḍaḥ .
 brahmabandhvāṃ calanāyāṃ nīlaḥ .
 vaiśikena kiṃcit .
 talpānnadhanalābhavadheṣu pṛthagvarṣāṇi .
 dve paradāre .
 trīṇi śrotriyasya .
 dravyalābhe cotsargaḥ .
 yathāsthānaṃ vā gamayet .
 pratiṣiddhamantrayoge sahasravākaś cet .
 agnyutsādinirākṛtyupapātakeṣu caivam .
 strī yāticāriṇī guptā piṇḍaṃ tu labheta .
 amānuṣīṣu govarjaṃ strīkṛte kūṣmāṇḍair ghṛtahomoghṛtahomaḥ .
 surāpasya brāhmaṇasyoṣṇām āsiñceyuḥ surām āsyemṛtaḥ śudhyet .
 amatyā pāne payo ghṛtam udakaṃ vāyuṃ pratitryahaṃtaptāni sa kṛcchras tato asya saṃskāraḥ .
 mūtrapurīṣaretasāṃ ca prāśane .
 śvāpadoṣṭrakharāṇāṃ cāṅgasya .
 grāmyakukkuṭasūkarayoś ca .
 gandhāghrāṇe surāpasya prāṇāyāmā ghṛtaprāśanaṃ ca .
 pūrvaiś ca daṣṭasya .
 tapte lohaśayane gurutalpagaḥ śayīta .
 sūrmīṃ vā śliṣyejjvalantīm .
 liṅgaṃ vā savṛṣaṇam utkṛtya añjalāv ādhāyadakṣiṇāpratīcīṃ vrajed ajihmam ā śarīranipātāt .
 mṛtaḥ śudhyet .
 sakhīsayonisagotrāśiṣyabhāryāsu sunuṣāyāṃ gavi cagurutalpasamaḥ .
 avakara ity eke .
 śvabhir ādayed rājā nihīnavarṇagamane striyaṃprakāśam .
 pumāṃsaṃ ghātayet .
 yathoktaṃ vā .
 gardabhenāvakīrṇī nirṛtiṃ catuṣpathe yajet .
 tasyājinam ūrdhvabālaṃ paridhāya lohitapatraḥ saptagṛhān bhakṣaṃ caretkarmācakṣāṇaḥ .
 saṃvatsareṇa śudhyet .
 retaḥskandane bhaye roge svapne agnīndhanabhaikṣacaraṇāni saptarātram akṛtvājyahomaḥ samidho vāretasyābhyām .
 sūryābhyudito brahmacārī tiṣṭhed aharabhuñjāno abhyastamitaś ca rātriṃ japan sāvitrīm .
 aśuciṃ dṛṣṭvā ādityam īkṣeta prāṇāyāmaṃ kṛtvā .
 abhojyabhojane amedhyaprāśane vā niṣpurīṣībhāvaḥ .
 trirātrāvaram abhojanam .
 saptarātraṃ vā svayaṃśīrṇāny upabhuñjānaḥphalāny anatikrāman .
 prākpañcanakhebhyaś chardanaṃ ghṛtaprāśanaṃ ca .
 ākrośānṛtahiṃsāsu trirātraṃ paramaṃ tapaḥ .
 satyavākye vāruṇīmānavībhir homaḥ .
 vivāhamaithunanarmārtasaṃyogeṣv adoṣam eke anṛtam .
 na tu khalu gurvartheṣu .
 sapta puruṣānitaś ca parataś ca hanti manasāpiguror anṛtaṃ vadann alpeṣv apy artheṣu .
 antyāvasāyinīgamane kṛcchrābdaḥ .
 amatyā dvādaśarātraḥ .
 udakyāgamane trirātras .
 rahasyaṃ prāyaścittam avikhyātadoṣasya .
 caturṛcaṃ taratsamandīty apsu japed apratigrāhyaṃpratijighṛkṣan pratigṛhya vā .
 abhojyaṃ bubhukṣamāṇaḥ pṛthivīm āvapet .
 ṛtvantarāramaṇa udakopasparśanāc chuddhim eke .
 strīṣu .
 payovrato vā daśarātraṃ ghṛtena dvitīyam adbhistṛtīyaṃ divādiṣv ekabhaktiko jalaklinnavāsā lomāni nakhāni tvacammāṃsaṃ śoṇitaṃ snāyvasthi majjānam iti homā ātmano mukhe mṛtyor āsyejuhomīty antataḥ sarveṣāṃ prāyaścittaṃ bhrūṇahatyāyāḥ .
 athānyat .
 ukto niyamaḥ .
 agne tvaṃ pārayeti mahāvyāhṛtibhirjuhuyāt kūṣmāṇḍaiś cājyam .
 tadvrata eva vā brahmahatyāsurāpānasteyagurutalpeṣuprāṇāyāmais tānto aghamarṣaṇaṃ japan samam aśvamedhāvabhṛthenedaṃca prāyaścittam .
 sāvitrīṃ vā sahasrakṛtva āvartayan punītehaivātmānam .
 antarjale vāghamarṣaṇaṃ trir āvartayansarvapāpebhyo vimucyate .
 tad āhuḥ katidhāvakīrṇī praviśatīti .
 marutaḥ prāṇenendre balena bṛhaspatiṃbrahmavarcasenāgnim evetareṇa sarveṇeti .
 so amāvāsyāyāṃ niśy agnim upasamādhāyaprāyaścittājyāhutīr juhoti .
 kāmāvakīrṇo asmy avakīrṇo asmi kāmakāmāyasvāhā .
 kāmābhidugdho asmi abhidugdho asmi kāmakāmāya svāhetisamidham ādhāya anuparyukṣya yajñavāstu kṛtvopotthāyasamāsiñcatu ity etayā trir upatiṣṭheta .
 traya ime lokā eṣāṃ lokānām abhijityā abhikrāntyāiti .
 etad evaikeṣām karmādhikṛtya yo aprayata iva syāt saitthaṃ juhuyād ittham anumantrayeta varo dakṣiṇeti prāyaścittamaviśeṣāt .
 anārjavapaiśunapratiṣiddhācārānādyaprāśaneṣu śūdrāyāṃ ca retaḥ siktvā ayonau ca doṣavati ca karmaṇy apisaṃdhipūrve abliṅgābhir apa upaspṛśed vāruṇībhir anyair vāpavitraiḥ .
 pratiṣiddhavāṅmanasāpacāre vyāhṛtayaḥ pañcasatyāntāḥ .
 sarvāsv apo vācāmed ahaś ca mādityāś ca punātuiti prātā rātriś ca mā varuṇaś ca punātv iti sāyam .
 aṣṭo vā samidha ādadhyād devakṛtasyeti hutvāeva sarvasmād enaso mucyate .
 athātaḥ kṛcchrān vyākhyāsyāmaḥ .
 haviṣyān prātar āśān bhuktvā tisro rātrīrnāśnīyāt .
 athāparaṃ try ahaṃ naktaṃ bhuñjīta .
 athāparaṃ try ahaṃ na kaṃcana yāceta .
 athāparaṃ try aham upavaset .
 tiṣṭhed ahani rātrāv āsīta kṣiprakāmaḥ .
 satyaṃ vadet .
 anāryair na saṃbhāṣeta .
 rauravayaudhājape nityaṃ prayuñjīta .
 anusavanam udakopasparśanam āpo hi ṣṭhetitisṛbhiḥ pavitravatībhir mārjayīta hiraṇyavarṇāḥ śucayaḥ pāvakā ity aṣṭābhiḥ .
 athodakatarpaṇam .
 namo ahamāya mohamāya maṃhamāya dhanvate tāpasāyapunarvasave namaḥ .
 namo mauñjyāyorvyāya vasuvindāya sārvavindāyanamaḥ .
 namaḥ pārāya supārāya mahāpārāya vārayiṣṇave namaḥ .
 namorudrāya paśupataye mahate devāya tryambakāyaikacarāyādhipatayeharāya śarvāyeśānāyogrāya vajriṇe ghṛṇine kapardine namaḥ .
 namaḥ sūryāyādityāya namaḥ .
 namo nīlagrīvāya śitikaṇṭhāya namaḥ .
 namaḥ kṛṣṇāya piṅgalāya namaḥ .
 namo jyeṣṭhāya vṛddhāyendrāyaharikeśāyordhvaretase namaḥ .
 namaḥ satyāya pāvakāya pāvakavarṇāyakāmāya kāmarūpiṇe namaḥ .
 namo dīptāya dīptarūpiṇe namaḥ .
 namastīkṣṇāya tīkṣṇarūpiṇe namaḥ .
 namaḥ sobhyāya supuruṣāyamahāpuruṣāya madhyamapuruṣāyottamapuruṣāya brahmacāriṇe namaḥ .
 namaścandralalāṭāya kṛttivāsase namaḥ .
 etad evādityopasthānam .
 etā evājyāhutayaḥ .
 dvādaśarātrasyānte caruṃ śrapayitvā etābhyodevatābhyo juhuyāt .
 agnaye svāhā somāya svāhāgniṣomābhyāmindrāgnibhyām indrāya viśvebhyo devebhyo brahmaṇe prajāpataye agnayesviṣṭakṛta iti .
 tato brāhmaṇatarpaṇam .
 etenaivātikṛcchro vyākhyātaḥ .
 yāvat sakṛd ādadīta tāvad aśnīyāt .
 abbhakṣas tṛtīyaḥ sa kṛcchrātikṛcchraḥ .
 prathamaṃ caritvā śuciḥ pūtaḥ karmaṇyo bhavati .
 dvitīyaṃ caritvā yatkiṃcid anyan mahāpātakebhyaḥpāpaṃ kurute tasmāt pramucyate .
 tṛtīyaṃ caritvā sarvasmād enaso mucyate .
 athaitāṃs trīn kṛcchrāṃś caritvā sarveṣu vedeṣusnāto bhavati sarvair devair jñāto bhavati .
 yaś caivaṃ veda .
 athātaś cāndrāyaṇam .
 tasyokto vidhiḥ kṛcchre .
 vapanaṃ vrataṃ caret .
 śvobhūtāṃ paurṇamāsīm upavaset .
 āpyāyasva saṃ te payāṃsi navonava iti caitābhis tarpaṇam ājyahomo haviṣaś cānumantraṇamupasthānaṃ candramasaḥ .
 yad devā devaheḍanam iti catasṛbhirjuhuyāt .
 devakṛtasyeti cānte samidbhiḥ .
 oṃ bhūr bhuvaḥ svas tapaḥ satyaṃ yaśaḥ śrīr ūrgiḍaujas tejo varcaḥ puruṣo dharmaḥ śiva ity etair grāsānumantraṇaṃpratimantraṃ manasā .
 namaḥ svāheti vā sarvān .
 grāsapramāṇam āsyāvikāreṇa .
 carubhaikṣasaktukaṇayāvakaśākapayodadhighṛtamūlaphalodakānihavīṃsyuttarottaraṃ praśastāni .
 paurṇamāsyāṃ pañcadaśa grāsān bhuktvāekāpacayenāparapakṣam aśnīyāt .
 amāvāsyāyām upoṣyaikopacayenapūrvapakṣam .
 viparītam ekeṣām .
 evaṃ cāndrāyaṇo māsaḥ .
 evam āptvā vipāpo vipāpmā sarvam eno hanti .
 dvitīyam āptvā daśa pūrvān daśa parān ātmānaṃcaikaviṃśaṃ paṅktiṃ ca punāti .
 saṃvatsaraṃ cāptvā candramasaḥ salokatām āpnotisalokatām āpnoti .
 ūrdhavaṃ pituḥ putrā rikthaṃ bhajeran .
 nivṛtte rajasi mātur jīvaticecchati .
 sarvaṃ vā pūrvajasyetarān bibhṛyāt pitṛvat .
 vibhāge tu dharmavṛddhiḥ .
 viṃśatibhāgo jyeṣṭhasya mithunam ubhayatodadyukto rathogovṛṣaḥ .
 kāṇakhorakūṭavaṇetā madhyamasyānekāścet .
 avir dhānyāyasī gṛhamano yuktaṃ catuṣpādaṃcaikaikaṃ yavīyasaḥ .
 samadhā cetaratsarvam .
 dvyaṃśī vā pūrvajasya .
 ekaikam itareṣām .
 ekaikaṃ vā dhanarūpaṃ kāmyaṃ pūrvaḥ pūrvolabhate .
 daśakaṃ paśūnām .
 naikaśaphadvipadām .
 ṛṣabho adhiko jyeṣṭhasya .
 ṛṣabhaṣoḍaśā jyaiṣṭhineyasya .
 samadhā vājyaiṣṭhineyena yavīyasām .
 pratimātṛ vā svasvavarge bhāgaviśeṣaḥ .
 pitotsṛjet putrikāṃ anapatyo agniṃprajāpatiṃ ceṣṭvāsmadartham apatyam iti saṃvādya .
 abhisaṃdhimātrāt putrikety ekeṣām .
 tatsaṃśayān nopayacched abhrātṛkām .
 piṇḍagotrarṣisaṃbandhā rikthaṃ bhajeran strīvānapatyasya .
 bījaṃ vā lipseta .
 devaravatyām anyajātam abhāgam .
 strīdhanaṃ duhitṛṛṇām aprattānām apratiṣṭhitāṇāṃ ca .
 bhaginīśulkaḥ sodaryāṇām ūrdhvaṃ mātuḥ .
 pūrvaṃ caike .
 asaṃsṛṣṭivibhāgaḥ pretānāṃ jyeṣṭhasya .
 saṃsṛṣṭini prete saṃsṛṣṭī rikthabhāk .
 vibhaktajaḥ pitryam eva .
 svayam arjitam avaidyebhyo vaidyaḥ kāmaṃ na dadyāt .
 avaidyāḥ samaṃ vibhajeran .
 putrāaurasakṣetrajadattakṛtrimagūḍhotpannāpaviddhā rikthabhājaḥ .
 kānīnasahoḍhapaunarbhavaputrikāputrasvayaṃdattakrītā gotrabhājaḥ .
 caturthāṃśina aurasādyabhāve .
 brāhmaṇasya rājanyāputro jyeṣṭho guṇasaṃpannastulyabhāk .
 jyeṣṭhāṃśahīnam anyat .
 rājanyāvaiśyāputrasamavāye yathā sabrāhmaṇīputreṇa .
 kṣatriyāc cet .
 śūdrāputro apy anapatyasya śuśrūṣuś cel labhatevṛttimūlam antevāsividhinā .
 savarṇāputro apy anyāyyavṛtto na labhetaikeṣām .
 śrotriyā brāhmaṇasyānapatyasya rikthaṃ bhajeran .
 rājetareṣām .
 jaḍaklībau bhartavyau .
 apatyaṃ jaḍasya bhāgārham .
 śūdrāputravat pratilomāsu .
 udakayogakṣemakṛtānneṣv avibhāgaḥ .
 strīṣu ca saṃyuktāṣu .
 anājñāte daśāvaraiḥ śiṣṭair ūhavidbhir alubdhaiḥ praśastaṃ kāryam .
 catvāraś caturṇāṃ pāragā vedānāṃ prāg uttamāttraya āśramiṇaḥ pṛthag dharmavidas traya etān daśāvarān pariṣad ity ācakṣate .
 asambhave tv eteṣāṃ śrotriyo vedavicchiṣṭovipratipattau yad āha .
 yato ayam aprabhavo bhūtānāṃ hiṃsānugrahayogeṣu .
 dharmiṇāṃ viśeṣeṇa svargaṃ lokaṃ dharmavid āpnotijñānābhiniveśābhyām .
 iti dharmo dharmaḥ .