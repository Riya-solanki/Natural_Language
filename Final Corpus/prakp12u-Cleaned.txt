

oṃ
śrīmatprabhākaragurutantradhurandhareṇa
mahāmahopādhyāya-śālikanāthamiśreṇa praṇītā prakaraṇapañcikā
nyāyasiddhyākhyayā vyākhyayā viṣamasthalaṭipparāyā
ca samalaṅkṛtā

atha viṣayakaraṇīyaṃ nāma
dvādaśaṃ prakaraṇam ।

prakaraṇārthapratijñā ।
rabhākaramataṃ samyagālocya kriyate mayā ।
viṣayaṃ araṇañcaiva vivektuṃ yuktivarṇanā ।।
"jyotiṣṭomena svargakāmo yajete"tyevamādiṣu svargakāmādirniyojyatvena sambadhyamānaḥ, nāsvargasādhane kārye boddhṛtayānvetumalam ।।
kriyā hi kṣaṇabhaṅginī na kālāntarabhāvinassvargādessādhanāyopapadyata iti, kālāntarāvasthāyi kriyāto bhinnaṃ kāryamapūrvaṃ liṅādayo bodhayantīti thitam ।
svasiddhāntavarṇanam ।
kāryañca kṛtīpsitamucyate ।
kṛtiḥ-ātmavyāpāraḥ-puruṣaprayatna ityanarthāntaram ।
cetanaścā'tmā kārye boddhṛtayānvayamupaiti ।
na cānyavyāpārābhinirvartyamanyassvasambandhitayā kāryatvena saṃvedayitumalamiti, ātmano mānasapratyakṣasamadhigamanīyaḥ prayatnassvavyāpāraḥ ।
atastannirvarttyamevāpūrvaṃ kāryamātmā manyate ।
prayatna eva bhavitavye apūrve prayojakabhūtasya bhāvayiturātmano vyāpāra iti, bhāvanāśabdenocyate ।
na ca kāryābhidhānaṃ kṛtimanabhidadhatāṃ liṅādīnamupapadyata iti, te kṛtimapyabhidadhati, apūrvañca ।
na ca yugapadanekābhidhānaṃ doṣaḥ, tathā'vagamāt, ānuguṇyācca ।
avagatā hi pramāṇena liṅādīnāṃ kāryābhidhāyitā ।
ānuguṇyāt ।
kṛtirguṇabhūtā pradhānapadavartinyapūrvātmani kārye ।
avivādā ca kartrādigatasaṅkhyāvacitā liṅādīnāṃ kāryābhidhāyināmapi ।
na cābhidheyatāmātreṇa bhāvanāyā eva vākyārthatvam ।
bhāvyamapūrvaṃ prati guṇabhāvenābhidhānāt, pradhānabhāvenāpūrvasyābhidhānāttadeva vākyārtha iti, na kiñcidanupapannam ।
ata eva bhagavato bhāṣyakārasya tatra tatra vyavahāraḥ"puruṣaprayatnaḥkaraṇamapūrvasya bhāvano"cyata iti ।
dhātvarthasya viṣayatvopanyāsaḥ ।
tasya tathāvidhasya kāryasya nūnaṃ kenacidbhāvārthenāvacchedaḥ ।
na hi prayatno bhāvārthamantareṇāsti ।
sarvo hi puruṣaprayatnaḥ kañcidbhāvārthamavaśyamāśrayate, tena vinā tadabhavāt ।
tena prayatnāvinābhāvī bhāvārthaḥ prayatnābhinirvarttyamapūrvamavacchinatti ।
avacchedakatayaiva viṣayabhāvaḥ ।
"yatraiva hi yo bhavati nānyatra, sa tasya viṣaya"iti viṣayavidaḥ ।
"nanyatra bhāvo viṣayaśabdārthaḥ" iti ca ।
ato bhāvya evār'tho viṣayaḥ, bhāvyasyaiva puruṣaprayatnagocaratvāt ।
tena kāryābhidhāyibhissaha viṣayabodhakatayaiva bhāvārthaḥ karmaśabdassamabhivyāhāraṃ prathamamarhati, tasya ratipattyanubandhatvāt ।
aviṣayaṃ hyapūrvaṃ kāryaṃ pratyetumaśakyam ।
pratītasya ca kāryasya sādhanākāṅkṣā ।
tena na jaghanyayā sādhanatayā bhāvārthānāmapūrveṇa sahānvayaḥ ।
kintu pratītyupāyatāmeva manyamāno hagavānevaṃ brūte"na hyaviṣayānniyogānniyogajñānamutpadyate" iti ।
dhātvarthasya karaṇatvanirūpaṇam ।
sa ca viṣayībhūtabhāvārthāvacchinno vidhyarthaḥ kāryātmā pratītaḥ karaṇam, itikartavyatāñcāpekṣate, anyatrāpi sādhye tathādarśanāt ।
tatra sa eva bhāvārtho viṣayībhūtaḥ karaṇamityavasīyate, kṛtivyāpyatvāt ।
yo hi yayā kṛtyānyārthapravṛttayā viṣayīkrayate, sa eva tatra karaṇam ।
yathā paraśurudyamana-nipātanābhyāṃ kāṣṭhagatadvaidhībhavanalakṣaṇakārye pravṛttābhyāṃ vyāpyamānastayoreva dvidhābhavanalakṣaṇaphalāvacchedalabdhadvaidhīkaraṇavyapadeśyayoścchididhātuvācyayoḥ karaṇam, tathehāpyapūrvārthapravṛttapuruṣaprayatnavyāpyamāno bhāvārthastasminneva prayatne apūrvabhāvanārūpe karaṇam ।
nanu kathaṃ prayatnalabdhātmā bhāvārtho bhāvanāyāṃ karaṇam ।
bhāvyamānatayā hi karmaiva syāt ।
ucyate ।
tatra dhātvartho na karma, apūrvārthakṛtiviṣayatvāt ।
sarvāṇyeva hi kārakāṇi karttṛvyatiriktāni tadvyāpāravyāpyāni, na caitāvatā tāni karmatāṃ hajante, anīpsitatvāt ।
kvaciccānīpsite karmatā dṛśyata eva ।
yathā "agnihotraṃ juhoti" iti ।
karaṇantu yadyapi svarūpanivṛttau na sambhavati, tathāpyapūrvabhāvanārūpatā tadadhīneti nānupapannam ।
yathā paraśoreva ।
na hi paraśuḥ karma, karaṇantu bhavati, anīpsitatvāt ।
dyamana-nipātanayordvaidhīkaraṇarūpatāyāstadadhīnatvāt ।
paraśusambandhaprabhāve hyudyamana-nipātane dvedhābhavanaphalaniṣpādakatayā dvedhābhāvane kāraṇatāṃ bhajete ।
ataḥ"udbhidā yajete" iti tṛtīyānirdeśopapattiḥ ।
apūrvabhāvanāyāṃ karaṇatvādyāgasya, tannāmatvāccodbhicchabdasya ।
evañcāpūrva-phalayorekaiva bhāvanā, ekatvātpuruṣaprayatnasya ।
ekameva ca karaṇam, tadbhāvanāvyāpyatvādekaiva bhāvyatā ।
ta eva ca sādhyavivṛddhiriyamiti prābhākarāḥ ।
dhātvarthasya viṣayatvakaraṇatvayorupasaṃhāraḥ ।
adi viṣayībhūtasya karaṇatā, hanta tarhi "darśapūrṇamāsābhyāmi"tyatra tantrābhihitānāṃ tantreṇaiva pratipattyanubandhatvāt, viṣayabhāvasyaikatvādekameva karaṇaṃ syāt, tataśca bhedenetikartavyatāsambandho na syāt ।
ucyatena samyagavadhṛtāmāyuṣmatā śrutiśālināṃvacaḥ ।
yadeva viṣayībhūtam, tadeva karaṇam, nānyaditi tasyār'thaḥ ।
pratītyanubandhatayā ।
ca viṣayabhāvaḥ, sa yathāmidhānamavakalpate, pratipattyupāyatvādabhidhānasya ।
ata stantrābhidhānātsahitānāṃ viṣayabhāvaḥ, karaṇantu siddhyanubandhī niyogasya, tacca yathāsvabhāvaṃ veditavyam ।
svabhāvādhīnāhi sādhanānāṃa sādhakateti svabhāvabhede bhinna sādhakatā ।
sādhakatve ca kṛtiviṣayatvātkaraṇateti bhedena karaṇabhāvaḥ ।
nanvevaṃ pratyekaṃ karaṇabhāvāśrayaṇe karaṇāntaranirapekṣāṇāṃ kimiti niyogasiddhihetutā na bhavati ? naivam ।
yathāśrutakaraṇādhīnasiddhitvānniyogasya ।
tatra bahūni karaṇāni tasya śrūyanta iti, tathaiva tasya siddhiḥ ।
nekakaraṇasampādyatāpyekasya dṛṣṭā ।
yathāgamanasyāśvena,śibikayā, rathena vā gacchatiiti ।
bhinnastatra āraṇāvāntaravyāpāra iti yadyucyeta ।
atrāpyutpattyapūrvāṇyavāntaravyāpārabhūtāni bhinnāni saṅgirāmaha eva ।
ata eva tadbhedena bhinnatvātkaraṇabhāvas aramāpūrvaprayuktatve apyājyau-ṣadha-sānnāyyadharmāṇāmasaṅkaraḥ ।
apūrvasādhananiveśitvāddharmāṇām, tasya ca bhedāt ।
ye punaryāgādīnāmapūrvañcāntarā bhāvanāṃ nānumanyante, teṣāṃ yāgādīnāṃ karaṇabhāvo durghaṭaḥ ।
avyāpārarūpatvādapūrvasya, vyāpārasambandhaprabhavatvācca karaṇabhāvasya ।
gauṇaṃ karaṇatvamiti cet ! kathaṃ tarhitikartavyatāsambandhaḥ ।
karaṇaṃ hītikartavyatayā sambadhyate ।
auṇañca na karaṇam, na hi gauṇe mukhyadharmassambhavati ।
ye api sarvākhyāteṣveva bhāvanābhidhānamāhuḥ, teṣāmapi matamasmabhyaṃ na rocate ।
na hi kāryānabhidhāyipu laḍādiṣu bhāvanābhidhāne pramāṇamasti ।
vārtikamatanirākaraṇam ।
adapi kiṃ karāti ? pacatītyuttaradarśanapramāṇamupanyastam ।
tadapi na sādhakam ।
vyāpāraviśeṣapraśno hyayaṃkiṅkarotīti ।
tatra pacatītyuttareṇāpipa tadeva nirdiśyate ।
yattu vyāpāramātravācidhātūccāraṇamātraṃ na kriyate, tatra tāvanmātrasyāpabhraṃśatvāt ।
pratyayāntaroccāraṇe ca praśnena sahāsambandhaḥ ।
ata evācetanavyāpāre vartamānāpadeśādīnāṃ prayogaḥ ।
liṅādayastu cetanamevādhikṛtya prayujyante ।
na cācetaneṣu gauṇaḥ prayogaḥ mukhyatve apyavirodhāt ।
kartṛsaṅkhyādimātravacanatve ca"ratho gacchatī"tyādiṣu mukhyatvāpatteḥ ।
na cedaṃ vācyamsaṃyoga-vibhāgāveva dhātvarthaḥ, vyāpārastu parispandātmā"ratho gacchatī"tyādiṣu laḍarthaḥ, tenācetane api mukhya evalaḍartha iti ।
dhātūnāmeva kriyāvācitvātprathamopanipātī vyāpāra eva dhātvartho uktaḥ, na jadhanyau saṃyoga-vibhāgau ।
kiñcānekārthatāpyāpadyeta ।
kevalasya saṃyogasyāvācyatvāt, saṃyogaje api saṃyoge gacchatītyaprayogāt, vibhāgaje api vibhāge prayogānupalabdheḥ, na kevalasya saṃyogasya, vibhāgasya vā gamivācyateti, kimanena manīṣikānimittena bālajalpitena ālajanamanohāriṇā nirbandhena ।
śālikanāthena kṛtaṃ kṛtināmupakārasiddhaye samyaka ।
samudīkṣya vā gurumataṃ samyagviṣayakaraṇīyamidam ।।

iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāṃ viṣayakaraṇīyaṃ nāma dvādaśaṃ prakaraṇaṃ samāptam ।।