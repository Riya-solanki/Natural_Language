

laghusiddhāntakaumudī

atha saṃjñāprakaraṇam

halantyam ।।
upadeśe antyaṃ halitsyāt । upadeśa ādyoccāraṇam । sūtreṣvadṛṣṭaṃ padaṃ sūtrāntarādanuvartanīyaṃ sarvatra ।।

adarśanaṃ lopaḥ ।।
prasaktasyādarśanaṃ lopasaṃjñaṃ syāt ।

tasya lopaḥ ।।
tasyeto lopaḥ syāt । ṇādayo aṇādyarthāḥ ।

ādirantyena sahetā ।।
antyenetā sahati ādirmadhyagānāṃ svasya ca saṃjñā syāt yathāṇiti a i u varṇānāṃ saṃjñā । evamac hal alityādayaḥ ।।

ūkālo ajjhrasvadīrghaplutaḥ ।।
uśca ūśca ūśca vaḥ; vāṃ kālo yasya so ac kramād hrasvadīrghaplutasaṃjñaḥ syāt । sa pratyekamudāttādi bhedena tridhā ।

uccairudāttaḥ ।।

nīcairanudāttaḥ ।।

samāhāraḥ svaratiḥ ।।
sa navavidho api pratyekamanunāsikatvānanunāsikatvābhyāṃ dvidhā ।।

mukhanāsikāvacano anunāsikaḥ ।।
mukhasahatināsikayoccāryamāṇo varṇo anunāsikasaṃjñaḥ syāt । tadittham - a i u ṛ eṣāṃ varṇānāṃ pratyekamaṣṭādaśa bhedāḥ । ḷvarṇasya dvādaśa, tasya dīrghābhāvāt । ecāmapi dvādaśa, teṣāṃ hrasvābhāvāt ।।

tulyāsyaprayatnaṃ savarṇam ।।
tālvādisthānamābhyantaraprayatnaścetyetaddvayaṃ yasya yena tulyaṃ tanmithaḥ savarṇasaṃjñaṃ syāt । akuhavisarjanīyānāṃ kaṇṭhaḥ । ṛṭuraṣāṇāṃ mūrdhā । upūpadhmānīyānāmoṣṭhau । ñamaṅaṇanānāṃ nāsikā ca । edaitoḥ kaṇṭha tālu । odautoḥ kaṇṭhoṣṭam । vakārasya dantoṣṭham । jihvāmūlīyasya jihvāmūlam । nāsikānusvārasya । yatno dvidhā - ābhyantaro bāhyaśca । ādyaḥ pañcadhā - spṛṣṭeṣatspṛṣṭeṣadvivṛtavivṛtasaṃvṛta bhedāt । tatra spṛṣṭaṃ prayatanaṃ sparśānām । īṣatspṛṣṭamantaḥsthānām । īṣadvivṛtamūṣmaṇām । vivṛtaṃ svarāṇām । hrasvasyāvarṇasya prayoge saṃvṛtam । prakriyādaśāyāṃ tu vivṛtameva । bāhyaprayatnastvekādaśadhā - vivāraḥ saṃvāraḥ śvāso nādo ghoṣo aghoṣo alpaprāṇomahāprāṇa udātto anudāttaḥ svaratiśceti । kharo vivārāḥ śvāsā aghoṣāśca । haśaḥ saṃvārā nādā ghoṣāśca । vargāṇāṃ prathamatṛtīyapañcamā yaṇaścālpaprāṇāḥ । vargāṇāṃ dvitīyacaturthau śalaśca mahāprāṇāḥ । kādayo māvasānāḥ sparśāḥ । śala ūṣmāṇaḥ । -ka-kha iti kakhābhyāṃ pragardhavisargasadṛśo jihvāmūlīyaḥ । -pa-pha iti paphābhyāṃ prāgardhavisargasadṛśa upadhmānīyaḥ । aṃ aḥ ityacaḥ parāvanusvāravisargau ।।

aṇuditsavarṇasya cāpratyayaḥ ।।
pratīyate vidhīyata iti pratyayaḥ । avidhīyamāno aṇudicca savarṇasya saṃjñā syāt । atraivāṇ pareṇa ṇakāreṇa । ku cu ṭu tu pu ete uditaḥ । tadevam - a ityaṣṭādaśānāṃ saṃjñā । ṛkārastriṃśataḥ । eco dvādaśānām । anunāsikānanunāsikabhedena yavalā dvidhā; tenānanunāsikāste dvayordvayossaṃjñā ।

paraḥ saṃnikarṣaḥ saṃhatā ।।
virṇānāmatiśayitaḥ saṃnidhiḥ saṃhatāsiṃjñaḥ syāt ।।

halo anantarāḥ saṃyogaḥ ।।
ajbhiravyavahatā haliḥ saṃyogasaṃjñāḥ syuḥ ।।

suptiṅantaṃ padam ।।
subantaṃ tiṅantaṃ ca padasaṃjñaṃ syāt ।।

iti saṃjñāprakaraṇam

athācsandhiḥ

iko yaṇaci ।।
ikaḥ sthāne yaṇ syādaci saṃhitāyāṃ viṣaye । sudhī upāsya iti sthite ।।

tasminniti nirdiṣṭe pūrvasya ।।
saptamīnirdeśena vidhīyamānaṃ kāryaṃ varṇāntareṇāvyavahatisya pūrvasya bodhyam ।।

sthāne antaratamaḥ ।।
prasaṅge sati sadṛśatama ādeśaḥ syāt । sudhy upāsya iti jāte ।।

anaci ca ।।
acaḥ parasya yaro dve vā sto na tvaci । iti dhakārasya dvitvena sudhdhy upāsya iti jāte ।।

jhalāṃ jaś jhaśi ।।
spaṣṭam । iti pūrvadhakārasya dakāraḥ ।।

saṃyogāntasya lopaḥ ।।
saṃyogāntaṃ yatpadaṃ tadantasya lopaḥ syāt ।।

alo antyasya ।।
ṣaṣṭhīnirdiṣṭā'ntyasyāla ādeśaḥ syāt । iti yalope prāpte - । suddhyupāsyaḥ । dhātraśaḥ ।।

eco ayavāyāvaḥ ।।
ecaḥ kramāday av āy āv ete syuraci ।।

yathāsaṃkhyamanudeśaḥ samānām ।।
samasaṃbandhī vidhiryathāsaṃkhyaṃ syāt । viṣṇave । pāvakaḥ ।।

vānto yi pratyaye ।।
yakārādau pratyaye pare odautorav āv etau staḥ । nāvyam । gavyūtiḥ ।।

adeṅ guṇaḥ ।।
at eṅ ca guṇasaṃjñaḥ syāt ।।

taparastatkālasya ।।
taḥ paro yasmātsa ca tātparaścoccāryamāṇasamakālasyaiva saṃjñā syāt ।।

ādguṇaḥ ।।
avarṇādaci pare pūrvaparayoreko guṇa ādeśaḥ syāt । gaṅgodakam ।।

upadeśe ajanunāsika it ।।
upadeśe anunāsiko ajitsaṃjñaḥ syāt । pratijñānunāsikyāḥ pāṇinīyāḥ । laṇsūtrasthāvarṇena sahoccāryamāṇo repho ralayoḥ saṃjñā ।।

uraṇ raparaḥ ।।
ṛ iti triṃśataḥ saṃjñetyuktam । tatsthāne yo aṇ sa raparaḥ sanneva pravartate । kṛṣṇarddhiḥ ।।

lopaḥ śākalyasya ।।
avarṇapūrvayoḥ padāntayoryavayorlopo vāśi pare ।।

pūrvatrāsiddham ।।
sapādasaptādhyāyīṃ prati tripādyasiddhā, tripādyāmapi pūrvaṃ prati paraṃ śāstramasiddham । hara iha, harayiha । viṣṇa iha, viṣṇaviha ।।

vṛddhirādaic ।।
ādaicca vṛddhisaṃjñaḥ syāt ।।

vṛddhireci ।।
ādeci pare vṛddhirekādeśaḥ syāt । kṛṣṇaikatvam । devaiśvaryam ।।

etyedhatyūṭhsu ।।
avarṇādejādyoretyedhatyorūṭhi ca pare vṛddhirekādeśaḥ syāt । upaidhate । ejādyoḥ kim ? upetaḥ । mā bhavānpredidhat । । । prauḍhaḥ । praiṣaḥ । । sukhena ṛtaḥ sukhārtaḥ । tṛtīyeti kim ? paramartaḥ । prārṇam, vatsatarrāṇam, ityādi ।।

upasargāḥ kriyāyoge ।।
prādayaḥ kriyāyoge upasargasaṃjñāḥ syuḥ । pra parā apa sam anu ava nis nira dus dura vi āṅ ni adhi api ati su ut abhi prati para upi - ete prādayaḥ ।।

bhūvādayo dhātavaḥ ।।
kriyāvācino bhvādayo dhātusaṃjñāḥ syuḥ ।।

upasargādṛti dhātau ।।
avarṇāntādupasargāddakārādau dhātau pare vṛddhirekādeśaḥ syāt ।।

eṅi pararūpam ।।
ādupasargādeṅādau dhātau pararūpamekādeśaḥ syāt । upoṣati ।।

aco antyādi ṭi ।।
acāṃ madhye yo antyaḥ sa ādiryasya taṭ ṭisaṃjñaṃ syāt । tacca ṭeḥ । karkandhuḥ manīṣā । mārttaṇḍaḥ ।।

omāṅośca ।।
omi āṅi cātpare pararūpamekādeśaḥ syāt । śiva ehi ।।

antādivacca ।।
yo ayamekādeśaḥ sa pūrvasyāntavatparasyādivat ।।

akaḥ savarṇe dīrghaḥ ।।
akaḥ savarṇe aci pare pūrvaparayordīrgha ekādeśaḥ syāt । śrīśiḥ । hotṝkāraḥ ।।

eṅaḥ padāntādati ।।
padāntādeṅo'ti pare pūrvarūpamekādeśaḥ syāt । viṣṇo ava ।।

sarvatra vibhāṣāḥ goḥ ।।
loke vede caiṅantasya gorati vā prakṛtibhāvaḥ padānte । eṅantasya kim ? citragvagram ।।

anekāl śitsarvasya ।।
iti prāpte ।।

ṅicca ।।
ṅidanekālapyantyasyayaiva syāt ।।

avaṅ sphoṭāyanasya ।।
padānte eṅantasya goravaṅ vāci । gavāgram, go agram । padānte kim ? gavi ।।

indre ca ।।
goravaṅ syādindre ।।

dūrāddhūte ca ।।
dūrātsambodhane vākyasya ṭeḥ pluto vā ।।

plutapragṛhyā aci nityam ।।
ete aci prakṛtyā syuḥ । āgaccha kṛṣṇa atra gauścarati ।।

īdūded dvivacanaṃ pragṛhyam ।।
īdūdedantaṃ dvivacanaṃ pragṛhyaṃ syāt । viṣṇū imau ।।

adaso māt ।।
asmātparāvīdūtau pragṛhyau staḥ । rāmakṛṣṇāvamū āsāte । mātkim ? amuke atra ।।

cādayo asatve ।।
adravyārthāścādayo nipātāḥ syuḥ ।।

prādayaḥ ।।
ete api tathā ।।

nipāta ekājanāṅ ।।
eko aj nipāta āṅvarjaḥ pragṛhyaḥ syāt । u umeśaḥ । avākyasmaraṇayoraṅit; ā evaṃ nu manyase । ā evaṃ kila tat । anyatra ṅit; ā īṣaduṣṇam oṣṇam ।।

ot ।।
odanto nipātaḥ pragṛhyaḥ syāt ।।

sambuddhau śākalyasyetāvanārṣe ।।
sambuddhinimittaka okāro vā pragṛhyo avaidike itau pare । viṣṇo iti, viṣṇa iti, viṣṇaviti ।।

maya uño vo vā ।।
mayaḥ parasya uño vo vāci । kimvuktam, kimu uktam ।।

iko asavarṇe śākalyasya hrasvaśca ।।
padāntā iko hrasvā vā syurasavarṇe aci । hrasvavidhisāmarthyānna svarasandhiḥ । cakri atra, cakraytra । padāntā iti kim ? gauryau -

aco rahābhyāṃ dve ।।
acaḥ parābhyāṃ rephahakārābhyāṃ parasya yaro dve vā staḥ । ।।

ṛtyakaḥ ।।
ṛti pare padāntā akaḥ prāgvadvā । brahma ṛṣiḥ, brahmarṣiḥ । padāntāḥ kim ? ārchat ।।

ityacsandhiḥ

atha hal sandhiḥ

stoḥ ścunā ścuḥ ।।
sakāratavargayoḥ śakāracavargābhyāṃ yoge śakāracavargau staḥ । rāmaścinoti । śārṅgiñjaya ।।

śāt ।।
śātparasya tavargasya cutvaṃ na syāt । praśnaḥ ।।

ṣṭunā ṣṭuḥ ।।
stoḥ ṣṭunā yoge ṣṭuḥ syāt । rāmaṣṭīkate । taṭṭīkā ।।

na padāntāṭṭoranām ।।
padāntāṭṭavargātparasyānāmaḥ stoḥ ṣṭurna syāt । ṣaṭ te । padāntātkim ? īṭṭe । ṭoḥ kim ? sarpiṣṭamam । ṣaṇṇavatiḥ ।।

toḥ ṣi ।।
na ṣṭutvam ।।

jhalāṃ jaśo ante ।।
padānte jhalāṃ jaśaḥ syuḥ ।।

yaro anunāsike anunāsiko vā ।।
yaraḥ padāntasyānunāsike pare anunāsiko vā syāt । etanmurāriḥ, etad murāriḥ । ।
cinmayam ।।

torli ।।
tavargasya lakāre pare parasavarṇaḥ । tavargasya lakāre pare parasavarṇaḥ । tallayaḥ । nasyānunāsiko laḥ ।

udaḥ sthāstambhoḥ pūrvasya ।।
udaḥ parayoḥ sthāstambhoḥ pūrvasavarṇaḥ ।।

tasmādityuttarasya ।।
pañcamīnirdeśena kriyamāṇaṃ kāryaṃ varṇāntareṇāvyavahitasya parasya jñeyam ।।

ādeḥ parasya ।।
parasya yadvihitaṃ tattasyāderbodhyam ।।

jharo jhari savarṇe ।।
halaḥ parasya jharo vā lopaḥ savarṇe jhari ।।

khari ca ।।
khari jhalāṃ caraḥ । utthānam ।।

jhayo ho anyatarasyām ।।
jhayaḥ parasya hasya vā pūrvasavarṇaḥ । nādasya ghoṣasya saṃvārasya mahāprāṇasya tādṛśo vargacaturthaḥ । vāgghariḥ, vāghariḥ ।।

śaścho aṭi ।।
jhayaḥ parasya śasya cho vāṭi । tad śiva ityatra dasya ścutvena jakāre kṛte khari ceti jakārasya cakāraḥ । tacchivaḥ, tacśivaḥ ।।

mo anusvāraḥ ।।
māntasya padasyānusvāro hali ।।

naścāpadāntasya jhali ।।
nasya masya cāpadāntasya jhalyanusvāraḥ । ākraṃsyate । jhali kim ? manyate ।।

anusvārasya yayi parasavarṇaḥ ।।
spaṣṭam ।।

vā padāntasya ।।
tvaṅkaroṣi, tvaṃ karoṣi ।।

mo rāji samaḥ kvau ।।
kvibante rājatau pare samo masya ma eva syāt ।।

he mapare vā ।।
mapare hakāre pare masya mo vā । kim hmalayati, kiṃ hmalayati । । kiṃyhyaḥ, kiṃ hyaḥ । kiṃvhvalayati, kiṃ hvalayati । kiṃl hlādayati, kiṃ hlādayati ।।

napare naḥ ।।
napare hakāre masya no vā । kin hnute, kiṃ hnute ।।

ādyantau ṭakitau ।।
ṭitkitau yasyoktau tasya kramādādyantāvayavau staḥ ।।

ṅṇoḥ kukṭuk śari ।।
vā staḥ । prāṅkh ṣaṣṭhaḥ, prāṅkṣaṣṭhaḥ, prāṅ ṣaṣṭhaḥ । sugaṇṭh ṣaṣṭhaḥ sugaṇṭ ṣaṣṭhaḥ, sugaṇ ṣaṣṭhaḥ ।।

ḍaḥ si dhuṭ ।।
ḍātparasya sasya dhuḍvā । ṣaṭtsantaḥ, ṣaṭ santaḥ ।।

nasca ।।
nāntātparasya sasya dhuḍvā ।।

śi tuk ।।
padāntasya nasya śe pare tugvā । sañchambhuḥ, sañcchambhuḥ, sañcśambhuḥ, sañśambhuḥ ।।

ṅamo hrasvādaci ṅamuṇ nityam ।।
hrasvātpare yo ṅam tadantaṃ yatpadaṃ tasmātparasyāco ṅamuṭ । sugaṇṇīśaḥ ।।

samaḥ suṭi ।।
samo ruḥ suṭi ।।

atrānunāsikaḥ pūrvasya tuvā ।।
atra ruprakaraṇe roḥ pūrvasyānunāsiko vā ।।

anunāsikātparo anusvāraḥ ।।
anunāsikaṃ vihāya roḥ pūrvasmātparo anusvārāgamaḥ ।।

kharavasānayorvisarjanīyaḥ ।।
khari avasāne ca padāntasāya rephasya visargaḥ । saṃsskartā, saṃsskartā ।।

pumaḥ khayyampare ।।
ampare khayi pumo ruḥ । puṃskokilaḥ, puṃskokilaḥ ।।

naśchavyapraśān ।।
ampare chavi nāntasya padasyaruḥ; na tu praśānśabdasya ।।

visarjanīyasya saḥ ।।
khari । cakriṃstrāyasva, cakriṃstrāyasva । apraśān kim ? praśāntanoti । padasyeti kim ? hanti ।।

nṝn pe ।।
nṝnityasya rurvā pe ।।

kupvoḥ eka epau ca ।।
kavarge pavarge ca visargasya eka epau staḥ, cādvisargaḥ । nṝṃ pāhi, nṝṃḥ pāhi, nṝṃḥ pāhi । nṝn pāhi ।।

tasya paramāmreḍitam ।।
dviruktasya paramāmreḍitam syāt ।।

kānāmreḍite ।।
kānnakārasya ruḥ syādāmreḍite ।।

che ca ।।
hrasvasya che tuk ।।

padāntādvā ।।
dīrghāt padāntāt che tugvā । lakṣmīcchāyā, lakṣmī chāyā ।।

iti halsandhiḥ ।

atha visargasandhiḥ

visarjanīyasya saḥ ।।
khari ।।

vā śari ।।
śari visargasya visargo vā । hariḥ śete, hariśśete ।।

samajuṣo ruḥ ।।
padāntasya sasya sajuṣaśca ruḥ syāt ।।

ato roraplutādaplutādaplute ।।
aplutādataḥ parasya roruḥ syādaplute ati ।।

haśi ca ।।
tathā ।।

bho bhago agho apūrvasya yo aśi ।।
etatpūrvasya roryādeśo aśi । devā iha, devāyiha । bhos bhagos aghos iti sāntā nipātāḥ । teṣāṃ roryatve kṛte ।।

hali sarveṣām ।।
bhobhagoaghoapūrvasya yasya lopaḥ syāddhali । bhago namaste ।।

ro asupi ।।
ahno rephādeśo na tu supi । ahargaṇaḥ ।।

ro ri ।।
rephasya rephe pare lopaḥ ।।

ḍhralope pūrvasya dīrgho aṇaḥ ।।
ḍharephayorlopanimittayoḥ pūrvasyāṇo dīrghaḥ । harī ramyaḥ । aṇaḥ kim ? tṛḍhaḥ । manas ratha ityatra rutve kṛte haśi cetyutve rorīti lope ca prāpte ।।

vipratiṣedhe paraṃ kāryam ।।
tulyabalavirodhe paraṃ kāryaṃ syāt । pūrvatrāsiddhamiti rorītyasyāsiddhatvādutvameva ।।

etattadoḥ sulopo akoranañsamāse hali ।।
akakārayoretattadoryaḥ sustasya lopo hali na tu nañsamāse । sa śambhuḥ । akoḥ kim ? eṣako rudraḥ । anañsamāse kim ? asaḥ śivaḥ । hali kim ? eṣo atra ।।

so aci lope cetpādapūraṇam ।।
sa ityasya sorlopaḥ syādaci pādaścellope satyeva pūryyeta । semāmaviḍḍhi prabhṛtim । saiṣa dāśarathī rāmaḥ ।।

iti visargasandhiḥ ।।
iti pañcasandhiprakaraṇam ।

atha ṣaḍliṅgeṣu ajantapuṃlliṅgāḥ

arthavadadhāturapratyayaḥ prātipadikam ।।
dhātuṃ pratyayaṃ pratyayāntaṃ ca varjayitvā arthavacchabdasvarūpaṃ prātipadikasaṃjñaṃ syāt ।।

kṛttaddhitasamāsāśca ।।
kṛttaddhitāntau samāsāśca tathā syuḥ ।।

svaujasamauṭchaṣṭābhyāmbhisṅebhyāmbhyasṅasibhyāmbhyasṅasosāmṅyossup ।।
su au jas iti prathamā । am auṭ śas iti dvitīyā । ṭā bhyām bhis iti tṛtīyā । ṅe bhyām bhyas iti caturthī । ṅasi bhyām bhyas iti pañcamī । ṅas os ām iti ṣaṣṭhī । ṅi os sup iti saptamī ।।

ṅyāpprātipadikāt ।।

pratyayaḥ ।।

paraśca ।।
ityadhikṛtya । ṅyantādābantātprātipadikācca pare svādayaḥ pratyayāḥ syuḥ ।।

supaḥ ।।
supastrīṇi trīṇi vacanānyekaśa ekavacanadvivacanabahuvacanasaṃjñāni syuḥ ।।

dvyekayordvivacanaikavacane ।।
dvitvaikatvayorete staḥ ।।

virāmo avasānam ।।
varṇānāmabhāvo avasānasaṃjñaḥ syāt । rāmaḥ ।।

sarūpāṇāmekaśeṣa ekavibhaktau ।।
ekavibhaktau yāni sarūpāṇyeva dṛṣṭāni teṣāmeka eva śiṣyate ।।

prathamayoḥ pūrvasavarṇaḥ ।।
akaḥ prathamādvitīyayoraci pūrvasavarṇadīrgha ekādeśaḥ syāt ।।

nādici ।।
ādici na pūrvasavarṇadīrghaḥ । rāmau ।।

bahuṣu bahuvacanam ।।
bahutvavivakṣāyāṃ bahuvacanaṃ syāt ।।

cuṭū ।।
pratyayādyau cuṭū itau staḥ ।।

vibhaktiśca ।।
suptiṅau vibhaktisaṃjñau staḥ ।।

na vibhaktau tusmāḥ ।।
vibhaktisthāstavargasamā netaḥ । rāmāḥ ।।

ekavacanaṃ sambuddhiḥ ।।
sambodhane prathamāyā ekavacanaṃ sambuddhisaṃjñaṃ syāt ।।

yasmātpratyayavidhistadādi pratyaye aṅgam ।।
yaḥ pratyayo yasmāt kriyate tadādiśabdasvarūpaṃ tasminnaṅgaṃ syāt ।।

eṅhrasvātsambuddheḥ ।।
eṅantāddhrasvāntāccāṅgāddhallupyate sambuddheścet । he rāmau ।।

ami pūrvaḥ ।।
ako amyaci pūrvarūpamekādeśaḥ । rāmau ।।

laśakvataddhite ।।
taddhitavarjapratyayādyā laśakavargā itaḥ syuḥ ।।

tasmācchaso naḥ puṃsi ।।
pūrvasavarṇadīrghātparo yaḥ śasaḥ sastasya naḥ syātpuṃsi ।।

aṭkupvāṅnumvyavāye api ।।
aṭ kavargaḥ pavargaḥ āṅ num etairvyastairyathāsaṃbhavaṃ militaiśca vyavadhāne api raṣābhyāṃ parasya nasya ṇaḥ samānapade ।।

padāntasya ।।
nasya ṇo na ।।

ṭāṅasiṅasāminātsyāḥ ।।
adantāṭṭādīnāminādayaḥ syuḥ । rāmeṇa ।।

supi ca ।।
yañādau supi ato aṅgasya dīrghaḥ ।।

ato bhisa ais ।।
anekālśitsarvasya ।।

ṅeyaḥ ।।
ato aṅgātparasya ṅeyadiśaḥ ।।

sthānivadādeśo analvidhau ।।
ādeśaḥ sthānivatsyānna tu sthānyalāśrayavidhau । iti sthānivattvāt supi ceti dīrghaḥ । rāmāya ।।

bahuvacane jhalyet ।।
jhalādau bahuvacane supyato aṅgasyaikāraḥ । supi kim ? pacadhvam ।।

vāvasāne ।।
avasāne jhalāṃ caro vā । rāmābhyām । rāmasya ।।

osi ca ।।
ato aṅgasyaikāraḥ ।।

hrasvanadyāpo nuṭ ।।
hrasvāntānnadyantādābantāccāṅgātparasyāmo nuḍāgamaḥ ।।

nāmi ।।
ajantāṅgasya dīrghaḥ । rāme । supi - ettve kṛte ।।

ādeśapratyayayoḥ ।।
iṇkubhyāṃ parasyāpadāntasyādeśasya pratyayāvayavasya yaḥ sastasya mūrdhanyādeśaḥ । īṣadvivṛtasya sasya tādṛśa eva ṣaḥ । rāmeṣu । evaṃ kṛṣṇādayo apyadantāḥ ।।

sarvādīni sarvanāmāni ।।
sarva viśva ubha ubhaya ḍatara ḍatama anya anyatara itara tvat tva nema sama sima । pūrvaparāvaradakṣiṇottarāparādharāṇi vyavasthāyāmasaṃjñāyām । svamajñātidhanākhyāyām । antaraṃ bahiryogopasaṃvyānayoḥ । tyad tad yad etad idam adas eka dvi yuṣmad asmad bhavatu kim ।।

jasaḥ śī ।।
adantātsarvanāmno jasaḥ śī syāt । anekāltvātsarvādeśaḥ । sarve ।।

sarvanāmnaḥ smai ।।
ataḥ sarvanāmno ḍeḥ smai ।।

ṅasiṅyoḥ smātsminau ।।
ataḥ sarvanāmna etayoretau staḥ ।।

āmi sarvanāmnaḥ suṭ ।।
avarṇāntātparasya sarvanāmno vihitasyāmaḥ suḍāgamaḥ । sarveṣām । śeṣaṃ rāmavat । evaṃ viśvādayo apyadantāḥ ।। ubhaśabdo nityaṃ dvivacanāntaḥ । ubhau । ubhayoḥ । tasyeha pāṭho akajarthaḥ । ubhayaśabdasya dvivacanaṃ nāsti । ubhaye । ubhayān । ubhayaiḥ । ubhayebhyaḥ । ubhayebhyaḥ । ubhayeṣām । ubhayeṣu ।। ḍataraḍatamau pratyayau, pratyayagrahaṇe tadantagrahaṇamiti tadantā grāhyāḥ ।। samaḥ sarvaparyāya stulyaparyāyastu na, yathāsaṃkhyamanudeśaḥ samānāmiti jñāpakāt ।।

pūrvaparāvaradakṣiṇottarāparādharāṇi vyavasthāyāmasaṃjñāyām ।।
eteṣāṃ vyavasthāyāmasaṃjñāyāṃ ca sarvanāmasaṃjñā gaṇasūtrātsarvatra yā prāptā sā jasi vā syāt । asaṃjñāyāṃ kim ? uttarāḥ kuravaḥ । svābhidheyāpekṣāvadhiniyamo vyavasthā । vyavasthāyāṃ kim ? dakṣiṇā gāthakāḥ, kuśalā ityarthaḥ ।।

svamajñātidhanākhyāyām ।।
jñātidhanānyavācinaḥ svaśabdasya prāptā saṃjñā jasi vā । sve, svāḥ; ātmīyāḥ, ātmāna iti vā । jñātidhanavācinastu, svāḥ; jñātayor'thā vā ।।

antaraṃ bahiryogopasaṃvyānayoḥ ।।
bāhye paridhānīye cārthe antaraśabdasya prāptā saṃjñā jasi vā । antare, antarā vā gṛhāḥ; bāhyā ityarthaḥ । antare, antarā vā śāṭakāḥ; paridhānīyā ityarthaḥ ।।

pūrvādibhyo navabhyo vā ।।
ebhyo ṅasiṅyoḥ smātsminau vā staḥ । pūrvasmin, pūrve । śeṣaṃ sarvavat ।।

prathamacaramatayālpārddhakatipayanemāśca ।।
ete jasi uktasaṃjñā vā syuḥ । prathame, prathamāḥ ।। dvitaye, dvitayāḥ ।। śeṣaṃ sarvavat ।। । dvitīyasmai, dvitīyāyetyādi । evaṃ tṛtīyaḥ ।। nirjaraḥ ।।

jarāyā jarasanyatarasyām ।।
ajādau vibhaktau । padāṅgādhikāre tasya ca tadantasya ca । nirdiśyamānasyādeśā bhavanti । ekadeśavikṛtamananyavat, iti jaraśabdasya jaras । nirjarasau । pakṣe halādau ca rāmavat ।।

dīrghājjasi ca ।।
dīrghājjasi ici ca pare pūrvasavarṇadīrgho na syāt । viśvapāḥ । viśvapām ।।

suḍanapuṃsakasya ।।
svādipañcavacanāni sarvanāmasthānasaṃjñāni syuraklībasya ।।

svādiṣvasarvanāmasthāne ।।
kappratyayāvadhiṣu svādiṣvasarvanāmasthāneṣu pūrvaṃ padaṃ syāt ।।

yaci bham ।।
yādiṣvajādiṣu ca kappratyayāvadhiṣu svādiṣvasarvanāmasthāneṣu pūrvaṃ bhasaṃjñaṃ syāt ।।

ākaḍārādekā saṃjñā ।।
ita ūrdhvaṃ kaḍārāḥ karmadhāraya ityataḥ prāgekasyaikaiva saṃjñā jñeyā । yā parānavakāśā ca ।।

āto dhātoḥ ।।
ākārānto yo dhātustadantasya bhasyāṅgasya lopaḥ । viśvapaḥ । viśvapābhyāmityādi । evaṃ śaṅkhadhmādayaḥ । dhātoḥ kim ? hāhān ।।

jasi ca ।।
hrasvāntasyāṅgasya guṇaḥ ।।

hrasvasya guṇaḥ ।।
sambuddhau । harim । harīn ।।

śeṣo ghyasakhi ।।
śeṣa iti spaṣṭārtham । hrasvau yāvidutau tadantaṃ sakhivarjaṃ ghisaṃjñam ।।

āṅo nāstriyām ।।
gheḥ parasyāṅo nā syādastriyām । hariṇā । haribhiḥ ।।

gherṅiti ।।
ghisaṃjñasya ṅiti supi guṇaḥ । haribhyām ।।

ṅasiṅasośca ।।
eṅo ṅasiṅasorati pūrvarūpamekādeśaḥ । haryoḥ ।।

acca gheḥ ।।
idudbhyāmuttarasya ṅeraut, gheracca । hariṣu ।।

anaṅ sau ।।
sakhyuraṅgasyānaṅādeśo asambuddhau sau ।।

alo antyātpūrva upadhā ।।
antyādalaḥ pūrvo varṇa upadhāsaṃjñaḥ ।।

sarvanāmasthāne cāsambuddhau ।।
nāntasyopadhāyā dīrgho asambuddhau sarvanāmasthāne ।।

apṛkta ekāl pratyayaḥ ।।
ekāl pratyayo yaḥ so apṛktasaṃjñaḥ syāt ।।

halṅyābbhyo dīrghātsutisyapṛktaṃ hal ।।
halantātparaṃ dīrghau yau ṅyāpau tadantācca paraṃ sutisītyetadapṛktaṃ hal lupyate ।।

nalopaḥ prātipadikāntasya ।।
prātipadikasaṃjñakaṃ yatpadaṃ tadantasya nasya lopaḥ ।।

sakhyurasaṃbuddhau ।।
sakhyuraṅgātparaṃ saṃbuddhivarjaṃ sarvanāmasthānaṃ ṇidvatsyāt ।।

aco ñṇiti ।।
ajantāṅgasya vṛddhirñiti ṇiti ca pare । sakhāyaḥ । sakhāyam । sakhīn । sakhye ।।

khyatyātparasya ।।
khitiśabdābhyāṃ khītīśabdābhyāṃ kṛtayaṇādeśābhyāṃ parasya ṅasiṅasorata uḥ ।।

aut ।।
itaḥ parasya ṅeraut । śeṣaṃ harivat ।।

patiḥ samāsa eva ।।
ghisaṃjñaḥ । patyau । samāse tu bhūpataye । katiśabdo nityaṃ bahuvacanāntaḥ ।।

bahugaṇavatuḍati saṃkhyā ।।

ḍati ca ।।
ḍatyantā saṃkhyā ṣaṭsaṃjñā syāt ।।

ṣaḍbhyo luk ।।
jaśśasoḥ ।।

pratyayasya lukślulupaḥ ।।
lukślulupśabdaiḥ kṛtaṃ pratyayādarśanaṃ kramāttattatsaṃjñaṃ syāt ।।

pratyayalope pratyayalakṣaṇam ।।
pratyaye lupte tadāśritaṃ kāryaṃ syāt । iti jasi ceti guṇe prāpte ।।

na lumatāṅgasya ।।
lumatā śabdena lupte tannimittamaṅgakāryaṃ na syāt । katibhiḥ । katīnām । yuṣmadasmatṣaṭsaṃjñakāstriṣu sarūpāḥ ।। triśabdo nityaṃ bahuvacanāntaḥ । trīn । tribhyaḥ ।।

trestrayaḥ ।।
triśabdasya trayādeśaḥ syādāmi । triṣu । gauṇatve api priyatrayāṇām ।।

tyadādīnāmaḥ ।।
eṣāmakāro vibhaktau । dvau । dvayoḥ ।। pāti lokamiti papīḥ sūryaḥ ।।

dīrghājjasi ca ।।
papyau । he papīḥ । papīn । papībhyām । papye । papyaḥ । dīrghatvānna nuṭ, papyām । ṅau tu savarṇadīrghaḥ, papī । papyoḥ । evaṃ vātapramyādayaḥ ।। bahvyaḥ śreyasyo yasya sa bahuśreyasī ।।

yū stryākhyau nadī ।।
īdūdantau nityastrīliṅgau nadīsaṃjñau staḥ । pūrvaṃ stryākhyasyopasarjanatve api nadītvaṃ vaktavyamityarthaḥ ।।

ambārthanadyorhrasvaḥ ।।
sambuddhau ।।

āṇnadyāḥ ।।
nadyantātpareṣāṃ ṅitāmāḍāgamaḥ ।।

āṭaśca ।।
āṭo aci pare vṛddhirekādeśaḥ । bahuśreyasyāḥ ।।

ṅerāmnadyāmnībhyaḥ ।।
nadyantādābantānnīśabdācca parasya ṅerām । śeṣaṃ papīvat ।। aṅyantatvānna sulopaḥ । śeṣaṃ bahuśreyasīvat ।। pradhīḥ ।।

aci śnudhātubhruvāṃ yvoriyaṅuvaṅau ।।
śnu pratyayāntasyevarṇovarṇāntasya dhātorbhrū ityasya cāṅgasya ceyaṅuvaṅau sto ajādau pratyaye pare ।।

eranekāco asaṃyogapūrvasya ।।
dhātvavayavasaṃyogapūrvo na bhavati ya ivarṇastadanto yo dhātustadantasyānekāco aṅgasya yaṇajādau pratyaye । pradhyaḥ । pradhyau । pradhyi । evaṃ grāmaṇīḥ ।। anekācaḥ kim ? nīḥ । niyau । ami śasi ca paratvādiyaṅ, niyam ।। asaṃyogapūrvasya kim ? suśriyau । yavakriyau ।।

gatiśca ।।
prādayaḥ kriyāyoge gatisaṃjñāḥ syuḥ । śuddhadhiyau ।।

na bhūsudhiyoḥ ।।
etayoraci supi yaṇna । sudhiya ityādi ।। sukhamicchatīti sukhīḥ । sukhyau । sukhyuḥ । śeṣaṃ pradhīvat । evaṃ bhānvādayaḥ ।।

tṛjvatkroṣṭuḥ ।।
asambuddhau sarvanāmasthāne pare । kroṣṭuśabdasya sthāne kroṣṭṛśabdaḥ prayoktavya ityarthaḥ ।।

ṛto ṅisarvanāmasthānayoḥ ।।
ṛto aṅgasya guṇo ṅau sarvanāmasthāne ca । iti prāpte 

ṛduśanaspurudaṃso anehasāṃ ca ।।
ṛdantānām uśanasādīnām ca anaṅ syāt asaṃbuddhau sau ।।

aptṛntṛcsvasṛnaptṛneṣṭṛtvaṣṭṛkṣattṛhotṛpotṛpraśāstṝṇām ।।
abādīnām upadhāyā dīrghaḥ asaṃbuddhau sarvanāmasthāne । kroṣṭārau । kroṣṭūn ।।

vibhāṣā tṛtīyādiṣvaci ।।
ajādiṣu tṛtīyādiṣu kroṣṭurvā tṛjvat । kroṣṭre ।।

ṛta ut ।।
ṛto ṅasiṅasorati udekādeśaḥ ।।

rātsasya ।।
rephātsaṃyogāntasya sasyaiva lopo nānyasya । kroṣṭuḥ । । kroṣṭari । pakṣe halādau ca śambhuvat ।। hūhvau । hūhūm ityādi ।। aticamūśabde tu nadīkāryyaṃ viśeṣaḥ । aticamvai । aticamūnām ।।

oḥ supi ।।
dhātvavayavasaṃyogapūrvo na bhavati ya uvarṇastadanto yo dhātustadantasyānekāco aṅgasya yaṇ syādaci supi । khalapvaḥ ।। svabhuvau ।।

varṣābhvaśca ।।
asya yaṇ syādaci supi ।। । evaṃ karabhūḥ ।। dhātā । dhātārau । । evaṃ naptrādayaḥ ।। naptrādigrahaṇaṃ vyutpattipakṣe niyamārtham । pitā । pitaraḥ । śeṣaṃ dhātṛvat ।। narau ।।

nṛ ca ।।
asya nāmi vā dhīrghaḥ । nṝṇām ।।

goto ṇit ।।
okārādvihitaṃ sarvanāmasthānaṃ ṇidvat । gāvau ।।

auto amśasoḥ ।।
oto amśasoraci ākāra ekādeśaḥ । gāvau । gavā । goḥ ।।

rāyo hali ।।
asyākārādeśo hali vibhaktau । rāyau । rāmyāmityādi ।। glauḥ । glāvaḥ ।।

ityajantapuṃlliṅgāḥ ।

athājantastrīliṅgāḥ

ramā ।

auṅa āpaḥ ।।
ābantādaṅgātparasyayauṅaḥ śī syāt । auṅityaukāravibhakteḥ saṃjñā । rame ।।

sambuddhau ca ।।
āpa ekāraḥ syātsambuddhau । eṅhrasvāditi saṃbuddhilopaḥ । he rame । he ramāḥ । rame ।।

āṅi cāpaḥ ।।
āṅi osi cāpa ekāraḥ । ramābhyām ।।

yāḍāpaḥ ।।
āpo ṅito yāṭ । ramāyai । ramābhyaḥ । ramayoḥ । ramāyām । evaṃ durgāmbikādayaḥ ।।

sarvanāmnaḥ syāḍḍhrasvaśca ।।
ābantātsarvanāmno ṅitaḥ syāṭ syādāpaśca hrasvaḥ । sarvasyāḥ । sarvasyām ।। evaṃ viśvādaya ābantāḥ ।।

vibhāṣā diksamāse bahuvrīhau ।।
sarvanāmatā vā । uttarapūrvasyai, uttarapūrvāyai । tīyasyeti vā sarvanāmasaṃjñā । dvitīyasyai, dvitīyāyai ।। ambārtheti hrasvaḥ । he amba । he alla ।। jarā । pakṣe ramāvat ।। gopāḥ, viśvapāvat ।।

ṅiti hrasvaśca ।।
iyaṅuvaṅsthānau strīśabdabhinnau nityastrīliṅgāvīdūtau, hrasvau cevarṇovarṇau, striyāṃ vā nadīsaṃjñau sto ṅiti । matyāḥ ।।

idudbhyām ।।
idudbhyāṃ nadīsaṃjñakābhyāṃ parasya ṅerām । śeṣaṃ harivat ।। evaṃ buddhyādayaḥ ।।

tricaturoḥ striyāṃ tisṛcatasṛ ।।
strīliṅgayoretau sto vibhaktau ।।

aci ra ṛtaḥ ।।
tisṛ catasṛ etayorṛkārasya rephādeśaḥ syādaci । guṇadīrghotvānāmapavādaḥ । tisraḥ । tisṛbhyaḥ ।।

na tisṛcatasṛ ।।
etayornāmi dīrgho na । tisṛṣu ।। dve । dvābhyām । dvābhyām । dvayoḥ ।। gaurī । gauryyaḥ । gauryyai ityādi ।। śeṣaṃ gaurīvat ।। evaṃ tarītantryādayaḥ ।।

striyāḥ ।।
asyeyaṅ syādajādau pratyaye pare । striyaḥ ।।

vāmśasoḥ ।।
ami śasi ca striyā iyaṅ vā syāt । striyaḥ, strīḥ । striyai । paratvānnuṭ । strīṣu ।। śrīḥ । śriyāḥ ।।

neyaṅuvaṅsthānāvastrī ।।
iyaṅuvaṅoḥ sthitiryayostāvīdūtau nadīsaṃjñau na sto na tu strī । śriyai, śriye ।।

vāmi ।।
iyaṅuvaṅsthānau stryākhyau yū āmi vā nadīsaṃjñau sto na tu strī । śriyi, śriyām ।।

striyāṃ ca ।।
strīvācī kroṣṭuśabdastṛjantavadrūpaṃ labhate ।।

ṛnnebhyo ṅīp ।।
ṛdantebhyo nāntebhyaśca striyāṃ ṅīp ।।

na ṣaṭsvasrādibhyaḥ ।।
ṅīpṭāpau na staḥ ।।
svasā tisraścatasraśca nanāndā duhitā tathā ।
yātā māteti saptaite svasrādaya udāhṛtāḥ ।।
svasā ।। śasi mātṝḥ ।। dyaurgovat ।। naurglauvat ।।

ityajantastrīliṅgāḥ

athājantanapuṃsakaliṅgāḥ

ato am ।।
ato aṅgāt klībātsvamoram । jñānam । eṅhrasvāditi hallopaḥ । he jñāna।।

napuṃsakācca ।।
klībādauṅaḥ śī syāt ।।

yasyeti ca ।।
kaḍāre taddhite ca pare bhasyevarṇāvarṇayorlopaḥ । jñāne ।।

jaśśasoḥ śiḥ ।।
klībādanayoḥ śiḥ syāt ।।

śi sarvanāmasthānam ।।
śi ityetaduktasaṃjñaṃ syāt ।।

napuṃsakasya jhalacaḥ ।।
jhalantasyājantasya ca klībasya num syāt sarvanāmasthāne ।।

midaco antyātparaḥ ।।
acāṃ madhye yo antyastasmātparastasyaivāntāvayavo mitsyāt । jñānāni । śeṣaṃ puṃvat ।। evaṃ dhana vana phalādayaḥ ।।

adḍḍatarādibhyaḥ pañcabhyaḥ ।।
ebhyaḥ klībebhyaḥ svamoḥ adḍādeśaḥ syāt ।।

ṭeḥ ।।
ḍiti bhasya ṭerlopaḥ । katare । he katarat ।। itarat । anyatarat । anyatamasya tvanyatamamityeva । ।।

hrasvo napuṃsake prātipadikasya ।।
ajantasyetyeva ।।

svamornapuṃsakāt ।।
luk syāt ।।

iko aci vibhaktau ।।
igantasya klībasya numaci vibhaktau । vārīṇi । na lumatetyasyānityatvātpakṣe saṃbuddhinimitto guṇaḥ । he vāre, he vāri । gherṅitīti guṇe prāpte । vāriṇe । vāriṇoḥ । vārīṇām । halādau harivat ।।

asthidadhisakthyakṣṇāmanaṅudāttaḥ ।।
eṣāmanaṅ syāṭṭādāvaci ।।

allopo anaḥ ।।
aṅgāvayavo asarvanāmasthānayajādisvādiparo yo an tasyākārasya lopaḥ । dadhne । dadhnaḥ । dadhnoḥ ।।

vibhāṣā ṅiśyoḥ ।।
aṅgāvayavo asarvanāmasthānayajādisvādiparo yo an tasyākārasya lopo vā syāṅat ṅiśyoḥ parayoḥ । śeṣaṃ vārivat ।। evamasthisakthyakṣi ।। sudhi । sudhīni । he sudhe, he sudhi ।।

tṛtīyādiṣu bhāṣitapuṃskaṃ puṃvadgālavasya ।।
pravṛttinimittaikye bhāṣitapuṃskamigantaṃ klībaṃ puṃvadvā ṭādāvaci । sudhiyā, sudhinetyādi ।। madhunī । he madho, he madhu ।। sulu । sulūni ।। dhātṛṇī । he dhātaḥ, he dhātṛ ।।

eca igghrasvādeśe ।।
ādiśyamāneṣu hrasveṣu eca igeva syāt । pradyunī । pradyunetyādi ।। prari । prarīṇi । ekadeśavikṛtamananyavat । prarīṇām ।। sunu । sunūni ।।

ityajantanapuṃsakaliṅgāḥ ।

atha halanta puṃlliṅgāḥ

ho ḍhaḥ ।।
hasya ḍhaḥ syājjhali padānte ca । lihau । liḍbhyām ।।

dāderdhātorghaḥ ।।
jhali padānte copadeśe dāderdhāterhasya ghaḥ ।।

ekāco baśo bhaṣ jhaṣantasya sdhvoḥ ।।
dhātvavayavasyaikāco jhaṣantasya baśo bhaṣ se dhve padānte ca । duhau । dhugbhyām ।।

vā druhamuhaṣṇuhaṣṇihām ।।
eṣāṃ hasya vā gho jhali padānte ca । dhruk, dhrug, dhruṭ, dhruḍ । druhau । dhrugbhyām, dhruḍbhyām । dhrukṣu, dhruṭtsu, dhruṭsu ।। evaṃ muk, mug ityādi ।।

dhātvādeḥ ṣaḥ saḥ ।।
snuk, snug, snuṭ, snuḍ । evaṃ snik, snig, sniṭ, sniḍ ।। viśvavāṭ, viśvavāḍ । viśvavāhau । viśvavāham ।।

igyaṇaḥ saṃprasāraṇam ।।
yaṇaḥ sthāne prayujyamāno ya ik sa saṃprasāraṇasaṃjñaḥ syāt ।।

vāha ūṭh ।।
bhasya vāhaḥ saṃprasāraṇamūṭh ।।

saṃprasāraṇācca ।।
saṃprasāraṇādaci pūrvarūpamekādeśaḥ । etyedhatyūṭhsviti vṛddhiḥ । viśvauhaḥ, ityādi ।।

caturanaḍuhorāmudāttaḥ ।।
anayorām syātsarvanāmasthāne pare ।।

sāvanaḍuhaḥ ।।
asya num syāt sau pare ।।

am saṃbuddhau ।।
he anaḍvan । he anaḍvāhaḥ । anaḍuhā ।।

vasusraṃsudhvaṃsvanaḍuhāṃ daḥ ।।
sāntavasvantasya sraṃsādeśca daḥ syātpadānte ।। sānteti kim ? vidvān । padānte kim ? srastam ।
dhvastam ।।

saheḥ sāḍaḥ saḥ ।।
sāḍarūpasya saheḥ sasya mūrdhanyādeśaḥ । turāsāhau । turāṣāḍbhyāmityādi ।।

diva aut ।।
diviti prātipadikasyautsyātsau । sudivau ।।

diva ut ।।
divo antādeśa ukāraḥ syāt padānte ।। caturaḥ । caturbhyaḥ ।।

ṣaṭcaturbhyaśca ।।
ebhya āmo nuḍāgamaḥ ।।

raṣābhyāṃ no ṇaḥ samānapade ।।

aco rahābhyāṃ dve ।।
acaḥ parābhyāṃ rephahakārābhyāṃ parasya yaro dve vā staḥ । caturṇṇām, caturṇām ।।

roḥ supi ।।
roreva visargaḥ supi । ṣasya dvitve prāpte ।।

śaro aci ।।
aci pare śaro na dve staḥ ।।

mo no dhātoḥ ।।
dhātormasya naḥ padānte ।।

kimaḥ kaḥ ।।
kimaḥ kaḥ syādvibhaktau । kau । śeṣaṃ sarvavat ।।

idamo maḥ ।।
sau । tyadādyatvāpavādaḥ ।।

ido ay puṃsi ।।
idama ido ay sau puṃsi । tyadādyatve ।।

ato guṇe ।।
apadāntādato guṇe pararūpamekādeśaḥ ।।

daśca ।।
idamo dasya maḥ syādvibhaktau । ime । tyadādeḥ sambodhanaṃ nāstītyutsargaḥ ।।

anāpyakaḥ ।।
akakārasyedama ido anāpi vibhaktau । anena ।।

hali lopaḥ ।।
akakārasyedama ido lopa āpi halādau । nānarthake alo antyavidhiranabhyāsavikāre ।।

ādyantavadekasmin ।।
ekasminkriyamāṇaṃ kāryamādāvivānta iva syāt । ābhyām ।।

nedamadasorakoḥ ।।
akakārayoridamadasorbhisa ais na । asmai । asmāt । anayoḥ । asmin । eṣu ।।

dvitīyāṭaussvenaḥ ।।
idametadoranvādeśe । kiñcitkāryaṃ vidhātumupāttasya kāryāntaraṃ vidhātuṃ punarupādānamanvādeśaḥ । yathā - anena vyākaraṇamadhīta menaṃ chando adhyāpayeti । anayoḥ pavitraṃ kulamenayoḥ prabhūtaṃ svāmiti ।। enau । enena । enayoḥ ।। rājā ।।

na ṅisambuddhyoḥ ।।
nasya lopo na ṅau sambuddhau ca । । rājānau । rājñaḥ ।।

nalopaḥ supsvarasaṃjñātugvidhiṣu kṛti ।।
subvidhau svaravidhau saṃjñāvidhau kṛti tugvidhau ca nalopo asiddho nānyatra - rājāśva ityādau । ityasiddhatvādātvamettvamaistvaṃ ca na । rājabhyām । rājñi, rājani ।। yajvānau ।।

na saṃyogādvamantāt ।।
vamantasaṃyogādano akārasya lopo na । yajvā ।। brahmaṇā ।।

inhanpūṣāryamṇāṃ śau ।।
eṣāṃ śāvevopadhāyā dīrgho nānyatra । iti niṣedhe prāpte - 

sau ca ।।
innādīnāmupadhāyā dīrgho asaṃbuddhau sau । he vṛtrahan ।।

ekājuttarapade ṇaḥ ।।
ekājuttaparadaṃ yasya tasminsamāse pūrvapadasthānnimittātparasya pratipadikāntanumvibhaktisthasya nasya ṇaḥ ।।

ho hanterñṇinneṣu ।।
ñiti ṇiti pratyaye nakāre ca pare hanterhakārasya kutvam । evaṃ śārṅgin, yaśasvin, aryaman, pūṣan ।।

maghavā bahulam ।।
maghavanśabdasya vā tṛ ityantādeśaḥ ।।

ugidacāṃ sarvanāmasthāne adhātoḥ ।।
adhātorugito nalopino añcateśca num syātsarvanāmasthāne pare । maghavantau । he maghavan । tṛtvābhāve maghavā ।।

śvayuvamaghonāmataddhite ।।
annantānāṃ bhānāmeṣāmataddhite saṃprasāraṇam । maghavabhyām ।।

na saṃprasāraṇe saṃprasāraṇam ।।
saṃprasāraṇe parataḥ pūrvasya yaṇaḥ saṃprasāraṇaṃ na syāt । iti yakārasya netvam । ata eva jñāpakādantyasya yaṇaḥ pūrvaṃ saṃprasāraṇam । yūnā ।।

arvaṇastrasāvanañaḥ ।।
nañā rahitasyārvannityasyāṅgasya tṛ ityantādeśo na tu sau । arvantaḥ ।।

pathimathyṛbhukṣāmāt ।।
eṣāmākāro antādeśaḥ syāt sau pare ।।

ito atsarvanāmasthāne ।।
pathyāderikārasyākāraḥ syātsarvanāmasthāne pare ।।

tho nthaḥ ।।
pathimathosthasya nthādeśaḥ sarvanāmasthāne । panthānau ।।

bhasya ṭerlopaḥ ।।
bhasya pathyādeṣṭerlopaḥ । pathā ।। evaṃ mathin, ṛbhukṣin ।।

ṣṇāntā ṣaṭ ।।
ṣāntā nāntā ca saṃkhyā ṣaṭsaṃjñā syāt । pañcanśabdo nityaṃ bahuvacanāntaḥ । pañca । pañcabhiḥ । pañcabhyaḥ ।
nuṭ ।।

nopadhāyāḥ ।।
nāntasyopadhāyā dīrgho nāmi । pañcasu ।।

aṣṭana ā vibhaktau ।।
halādau vā syāt ।।

aṣṭābhya auś ।।
kṛtākārādaṣṭano jaśśasorauś । aṣṭabhya iti vaktavye kṛtātvanirdeśo jaśśasorviṣaye ātvaṃ jñāpayati । aṣṭau । aṣṭābhiḥ । aṣṭābhyaḥ । aṣṭāsu । ātvābhāve aṣṭa, pañcavat ।।

ṛtvigdadhṛksragdiguṣṇigañcuyujikruñcāṃ ca ।।
ebhyaḥ kvin, añceḥ supyupapade, yujikruñcoḥ, kevalayoḥ, kruñcernalopābhāvaśca nipātyate ।।

kṛdatiṅ ।।
atra dhātvadhikāre tiṅbhinnaḥ pratyayaḥ kṛtsaṃjñaḥ syāt ।।

verapṛktasya ।।
apṛktasya vasya lopaḥ ।।

kvinpratyayasya kuḥ ।।
kvinpratyayo yasmāttasya kavargo antādeśaḥ padānte । asyāsiddhatvāccoḥ kuriti kutvam । ṛtvik, ṛtvig ।
ṛtvigbhyām ।।

yujerasamāse ।।
yujeḥ sarvanāmasthāne num syādasamāse । saṃyogāntalopaḥ । yuṅ । anusvāraparasavarṇau । yuñjau । yugbhyām ।।

coḥ kuḥ ।।
cavargasya kavargaḥ syājjhali padānte ca । suyujau ।। khañjau ।।

vraścabhrasjasṛjamṛjayajarājabhrājacchaśāṃ ṣaḥ ।।
jhali padānte ca । rāṭ, rāḍ । rājaḥ ।। evaṃ vibhrāṭ, deveṭ, viśvasṛṭ ।। parāvupapade vrajeḥ kvip syāddīrghaśca padānte ṣatvamapi । parivrājau ।।

viśvasya vasurāṭoḥ ।।
viśvaśabdasya dīrgho antādeśaḥ syādsau rāṭśabde ca pare । viśvarāṭ, viśvarāḍ । viśvarājau ।।

skoḥ saṃyogādyorante ca ।।
padānte jhali ca yaḥ saṃyogastadādyoḥ skorlopaḥ । sasya ścutvena saḥ । jhalāṃ jaś jhaśi iti śasya jaḥ । bhṛjjau ।। tyadādyatvaṃ pararūpatvaṃ ca ।।

tadoḥ saḥ sāvanantyayoḥ ।।
tyadādīnāṃ takāradakārayoranantyayoḥ saḥ syātsau । tyau ।। yau ।। etau ।।

ṅeprathamayoram ।।
yuṣmadasmadbhyāṃ parasya ṅe ityetasya prathamādvitīyayoścāmādeśaḥ ।।

tvāhau sau ।।
anayormaparyantasya tvāhau ādeśau staḥ ।।

śeṣe lopaḥ ।।
etayoṣṭilopaḥ । aham ।।

yuvāvau dvivacane ।।
dvayoruktāvanayormaparyantasya yuvāvau sto vibhaktau ।।

prathamāyāśca dvivacane bhāṣāyām ।।
auṅyetayorātvaṃ loke । āvām ।।

yūyavayau jasi ।।
anayormaparyantasya । vayam ।।

tvamāvekavacane ।।
ekasyoktāvanayormaparyantasya tvamau sto vibhaktau ।।

dvitīyāyāñca ।।
anayorātsyāt । mām ।।

śaso na ।।
ābhyāṃ śaso naḥ syāt । ādeḥ parasya । yuṣmān ।।

yo aci ।।
anayoryakārādeśaḥ syādanādeśe ajādau parataḥ । mayā ।।

yuṣmadasmadoranādeśe ।।
anayorātsyādanādeśe halādau vibhaktau । āvābhyām । asmābhiḥ ।।

tubhyamahyau ṅayi ।।
anayormaparyantasya । tubhyam ।।

bhyaso abhyam ।।
ābhyāṃ parasya । asmabhyam ।।

ekavacanasya ca ।।
ābhyāṃ ṅaserat । mat ।।

pañcamyā at ।।
ābhyāṃ pañcamyāṃ bhyaso atsyāt । asmat ।।

tavamamau ṅasi ।।
anayormaparyantasya tavamamau sto ṅasi ।।

yuṣmadasmadbhyāṃ ṅaso aś ।।
tava । yuvayoḥ ।।

sāma ākam ।।
ābhyāṃ parasya sāma ākaṃ syāt । asmākam । mayi । āvayoḥ । asmāsu ।।
yuṣmadasmadoḥ ṣaṣṭhīcaturthīdvitīyāsthayorvāṃnāvau ।।
padātparayorapādādau sthitayoḥ ṣaṣṭhyādiviśiṣṭayorvāṃ nau ityādeśau staḥ ।।

bahuvacanasya vasnasau ।।
uktavidhayoranayoḥ ṣaṣṭhyādibahuvacanāntayorvasnasau staḥ ।।

temayāvekavacanasya ।।
uktavidhayoranayoṣṣaṣṭhīcaturthyekavacanāntayoste me etau staḥ ।।

tvāmau dvitīyāyāḥ ।।
dvitīyaikavacanāntayostvā mā ityādeśau staḥ ।।
śrīśastavāvatu māpīha dattātte me api śarma saḥ । svāmī te me api sa hariḥ pātu vāmapi nau vibhuḥ ।।
sukhaṃ vāṃ nau dadātvīśaḥ patirvāmapi nau hariḥ । so avyādvo naḥ śivaṃ vo no dadyāt sevyo atra vaḥ sa naḥ ।।
। odanaṃ paca tava bhaviṣyati । anvādeśe tu nityaṃ syuḥ । dhātā te bhakto asti, dhātā tava bhakto asti vā । tasmai te nama ityeva ।। supadau ।।

pādaḥ pat ।।
pācchabdāntaṃ yadaṅgaṃ bhaṃ tadavayavasya pācchabdasya padādeśaḥ ।। supadaḥ । supādbhyām ।। agnimat, agnimad । agnimathaḥ ।।

aniditāṃ hala upadhāyāḥ kṅiti ।।
halantānāmaniditāmaṅgānāmupadhāyā nasya lopaḥ kiti ṅiti । saṃyogāntasya lopaḥ । prāṅ । prāñcaḥ ।।

acaḥ ।।
luptanakārasyāñcaterbhasyākārasya lopaḥ ।।

cau ।।
luptākāranakāre añcatau pare pūrvasyāṇo dīrgaḥ । prācā ।। pratyañcau । pratyagbhyām ।। udaṅ ।।

uda īt ।।
ucchabdātparasya luptanakārasyāñcaterbhasyākārasya īt । udīcā ।, 
samaḥ sami ।।
vapratyayānte añcatau । samyañcau । samyagbhyām ।।, 
sahasya sadhriḥ ।।
tathā ।।, 
tirasastiryalope ।।
aluptākāre añcatau vapratyayānte tirasastiryādeśaḥ । tiryañcau । tiryagbhyām ।।, 
nāñceḥ pūjāyām ।।
pūjārthasyāñcaterupadhāyā nasya lopo na । prāñcau । nalopābhāvādalopo na । prāñcaḥ । prāṅkṣu ।। evaṃ pūjārthe pratyaṅṅādayaḥ ।। kruṅ । kruṅbhyām ।। payomuk, payomug । payomugbhyām ।। ugittvānnumi -, 
sāntamahataḥ saṃyogasya ।।
sāntasaṃyogasya mahataśca yo nakārastasyopadhāyā dīrgho asambuddhau sarvanāmasthāne । mahāntau । he mahan ।।, 
atvasantasya cādhātoḥ ।।
atvantasyopadhāyā dīrgho dhātubhinnāsantasya cāsambuddhau sau pare । dhīmān । dhīmantaḥ । he dhīman śasādau mahadvat ।। ḍittvasāmarthyādabhasyāpi ṭerlopaḥ । bhavāntau । śatrantasya bhavan ।।, 
ubhe abhyastam ।।
ṣāṣṭhadvitvaprakaraṇe ye dve vihite te ubhe samudite abhyastasaṃjñe staḥ ।।, 
nābhyastācchatuḥ ।।
abhyastātparasya śaturnum na । dadatau ।।, 
jakṣityādayaḥ ṣaṭ ।।
ṣaḍdhātavo anye jakṣitiśca saptama ete abhyastasaṃjñāḥ syuḥ । jakṣatau ।। daridrat । cakāsat ।। gup, gub । gupaḥ ।।, 
tyadādiṣu dṛśo anālocane kañca ।।
tyadādiṣūpapadeṣvajñānārthāddṛśeḥ kañ syāt ।।, 
ā sarvanāmnaḥ ।।
sarvanāmna ākāro antādeśaḥ syāddṛgdṛśavatuṣu । tādṛśau । tādṛgbhyām ।। vraśceti ṣaḥ । viṭ, viḍ । viśaḥ ।।, 
naśervā ।।
naśeḥ kavargo antādeśo vā padānte । nak, nag; naṭ, naḍ । naśau । nagbhyām, naḍbhyām ।।, 
spṛśo anudake kvin ।।
anudake supyupapade spṛśeḥ kvin । ghṛtaspṛk, ghṛtaspṛg । ghṛtaspṛśau ।। dadhṛṣau ।। ratnamuḍbhyām ।। ṣaṭ, ṣaḍ । ṣaṅbhyaḥ । ṣaṭsu ।। rutvaṃ prati ṣatvasyāsiddhatvasasajuṣo ruriti rutvarm ।।, 
vorupadhāyā dīrgha ikaḥ ।।
rephavāntayordhātvorupadhāyā iko dīrghaḥ padānte । pipaṭhiṣau ।।, 
numvisarjanīyaśarvyavāye api ।।
etaiḥ pratyekaṃ vyavadhāne api iṇkubhyāṃ parasya sasya mūrdhanyādeśaḥ । ṣṭutvena pūrvasya ṣaḥ । pipaṭhīṣṣu, pipaṭhīḥṣu ।। cikīḥ । cikīrbhyām ।। vidvāṃsau ।।, 
vasoḥ samprasāraṇam ।।
vasvantasya bhasya samprasāraṇaṃ syāt । vasusraṃsviti daḥ ।।

puṃso asuṅ ।।
sarvanāmasthāne vivakṣite puṃso asuṅ syāt । he puman । puṃsaḥ । puṃsu ।। ṛduśanetyanaṅ । uśanasau । he uśana, heuśanan, heuśanaḥ । uśanobhyām ।। anehasau ।। vedhasau । vedhobhyām ।।

adasa au sulopaśca ।।
adasa aukāro antādeśaḥ syātsau pare sulopaśca । asau । vṛddhiḥ ।।

adaso aserdādu do maḥ ।।
adaso asāntasya dātparasya udūtau sto dasya maśca । āntaratamyāddhsvasya uḥ, dīrghasya ūḥ । amū । guṇaḥ ।।

eta īdbahuvacane ।।
adaso dātparasyaita īddasya ca mo bahvarthoktau । pūrvatrāsiddhamiti vibhaktikāryaṃ prāk paścādutvamatve । amū । mutve kṛte ghisaṃjñāyāṃ nābhāvaḥ ।।

na mu ne ।।
nābhāve kartavye kṛte ca mubhāvo nāsiddhaḥ । amūbhyām । amuṣmai । amuṣmāt । amuyoḥ । amuṣmin ।।

iti halanta puṃlliṅgāḥ ।।

atha halantastrīliṅgāḥ

naho dhaḥ ।।
naho hasya dhaḥ syājjhali padānte ca ।।

nahivṛtivṛṣivyadhirucisahitaniṣu kvau ।।
kvibanteṣu pūrvapadasya dīrghaḥ । upānahau ।। kvinnantatvāt kutvena ghaḥ । uṣṇik, uṣṇig । uṣṇigbhyām ।। dyauḥ । divaḥ ।। girau ।। catasṛṇām ।। kā । kāḥ ।।

yaḥ sau ।।
idamo dasya yaḥ iyam । pararūpatvam । daśceti maḥ । imāḥ । anayā । ābhyām । asyai । anayoḥ । asyām ।। ṭāp । tye ।। vācau । vākṣu ।। apśabdo nityaṃ bahuvacanāntaḥ । āpaḥ ।।

apo bhi ।।
apastakāro bhādau pratyaye । adbhyaḥ । apām ।। diśau । digbhyām ।। tyadādiṣviti dṛśeḥ kvinvidhānādanyatrāpi kutvam । dṛśau ।। tviṣau ।। sasajuṣo ruriti rutvam । sajūḥ । sajūrbhyām ।। āśīḥ । āśīrbhyām ।। asau । amū । amuyā । amūbhiḥ । amūbhyaḥ । amuyoḥ । amuṣyām ।।

iti halantastrīliṅgāḥ ।

atha halantanapuṃsakaliṅgāḥ

svamorluk । svanaḍut, svanaḍud । caturanaḍuhorityām । punastadvat ।। vārī । vārbhyām ।। catvāri ।। idam । imāni ।। । ene । enena ।। vibhāṣā ṅiśyoḥ । ahāni ।।

ahan ।।
ahannityasya ruḥ padānte ।। daṇḍinī । daṇḍinā ।। ṭerlopaḥ । supanthāni ।। ūrka, ūrga । ūnrji । narajānāṃ saṃyogaḥ । tat । tāni ।। yat । yāni ।। etat । etāni ।। gavāk, gavāg । gavāñci । gocā ।। śakṛtī ।।

vā napuṃsakasya ।।
abhyastātparo yaḥ śatā tadantasya klībasya vā num sarvanāmasthāne ।।

ācchīnadyayornum ।।
avarṇāntādaṅgātparo yaḥ śaturavayastadantasya num vā śīnadyoḥ । tudanti ।।

śapśyanornityam ।।
śapśyanorātparo yaḥ śaturavayavastadantasya nityaṃ num śīnadyoḥ । pacanti । dīvyantī ।। dhanuṣī । numvisarjanīyeti ṣaḥ । dhanuṣā । evaṃ cakṣurhavirādayaḥ ।। payaḥ । payāṃsi । payābhyām ।। supum । supumāṃsi ।। adaḥ । utvamatve । amūni ।।, 
iti halantanapuṃsakaliṅgāḥ ।

iti ṣaḍliṅgaprakaraṇam ।

athāvyayāni

svarādinipātamavyayam ।।
svarādayo nipātāścāvyayasaṃjñāḥ syuḥ । antar । punar । uccais । śanais । ṛte । ārāt । hyas । divā । sāyam । manāk । joṣam । bahis । samayā । svayam । naktam । hetau । addhā । vat । kṣatriyavat ।। sanā । sanāt । tiras । antareṇa । kam । sahasā । nānā । svadhā । vaṣaṭ । vauṣaṭ । asti । kṣamā । doṣā । mithyā । purā । mithas । muhus । pravāhukam, pravāhikā । āryahalam । sākam । namas । dhik । am । pratām । pratān । māṅ ।।
ca । ha । eva । nūnam । yugapat । kūpat । net । caṇ । yatra । hanta । mākim । nakim । nañ । tāvat । dvai । rai । vauṣaṭ । svadhā । tum । khalu । atho । suṣṭhu । ādaha । avadattam । astikṣīrā । ā । ī । ū । ai । au । śukam । pāṭ । aṅga । he । aye । viṣu । yut । cādirapyākṛtigaṇaḥ ।।
tasilādayaḥ prāk pāśapaḥ । śasprabhṛtayaḥ prāk samāsāntebhyaḥ । am । kṛtvorthāḥ । nānāñau । etadantamapyavyayam ।।

kṛnmejantaḥ ।।
kṛdyo mānta ejantaśca tadantamavyayaṃ syāt । jīvase ।।

ktvātosunkasunaḥ ।।
etadantamavyayam । udetoḥ ।।

avyayībhāvaśca ।।
adhihari ।।

avyayādāpsupaḥ ।।
avyayādvihitasyāpaḥ supaśca luk ।।
sadṛśaṃ triṣu liṅgeṣu sarvāsu ca vibhaktiṣu । vacaneṣu ca sarveṣu yanna vyeti tadavyayam ।।
vaṣṭi bhāgurirallopamavāpyorupasargayoḥ । āpaṃ caiva halantānāṃ yathā vācā niśā diśā ।।
vagāhaḥ, avagāhaḥ । pidhānam, apidhānam ।।

ityavyayāni ।।

atha tiṅante bhvādayaḥ

laṭ, liṭ, luṭ, ḷṭ, leṭ, loṭ, laṅ, liṅ, luṅ, ḷṅ । eṣu pañcamo lakāraśchandomātragocaraḥ ।।

laḥ karmaṇi ca bhāve cākarmakebhyaḥ ।।
lakārāḥ sakarmakebhyaḥ karmaṇi kartari ca syurakarmakebhyo bhāve kartari ca ।।

vartamāne laṭ ।।
vartamāna kriyā vṛtterdhātorlaṭ syāt । uccāraṇa sāmarthyāllasya netvam ।। kartṛ vivakṣāyāṃ bhū l iti sthite 

tiptasjhisipthasthamibvasmastātāñjhathāsāthāmdhvamiḍvahimahiṅ ।।
ete aṣṭādaśa lādeśāḥ syuḥ ।।

laḥ parasmaipadam ।।
lādeśāḥ parasmaipada saṃjñāḥ syuḥ ।।

taṅānāvātmanepadam ।।
taṅ pratyāhāraḥ śānackānacau caitatsaṃjñāḥ syuḥ । pūrva saṃjñāpavādaḥ ।।

anudāttaṅita ātmanepadam ।।
anudātteto ṅitaśca dhātorātmanepadaṃ syāt ।।

svaritañitaḥ kartrabhiprāye kriyāphale ।।
svariteto ñitaśca dhātorātmanepadaṃ syātkartṛgāmini kriyāphale ।।

śeṣātkartari parasmaipadam ।।
ātmanepada nimitta hīnāddhātoḥ kartari parasmaipadaṃ syāt ।।

tiṅastrīṇi trīṇi prathamamadhyamottamāḥ ।।
tiṅa ubhayoḥ padayostrikāḥ kramādetatsaṃjñāḥ syuḥ ।।

tānyekavacanadvivacanabahuvacanānyekaśaḥ ।।
labdha prathamādi saṃjñāni tiṅastrīṇi trīṇi pratyekamekavacanādi saṃjñāni syuḥ ।।

yuṣmadyupapade samānādhikaraṇe sthāninyapi madhyamaḥ ।।
tiṅvācyakārakavācini yuṣmadi prayujyamāne aprayujyamāne ca madhyamaḥ ।।

asmadyuttamaḥ ।।
tathābhūte asmadyuttamaḥ ।।

śeṣe prathamaḥ ।।
madhyamottamayoraviṣaye prathamaḥ syāt ।।

tiṅ śitsārvadhātukam ।।
tiṅaḥ śitaśca dhātvadhikāroktā etatsaṃjñāḥ syuḥ ।।

kartari śap ।।
kartrarthe sārvadhātuke pare dhātoḥ śap ।।

sārvadhātukārdhadhātukayoḥ ।।
anayoḥ parayorigantāṅgasya guṇaḥ । bhavati ।।

jho antaḥ ।।
pratyayāvayavasya jhasyāntādeśaḥ । bhavanti । bhavathaḥ ।।

ato dīrgho yañi ।।
ato aṅgasya dīrgho yañādau sārvadhātuke । bhavāvaḥ । sa bhavati । te bhavanti । yuvāṃ bhavathaḥ । ahaṃ bhavāmi । vayaṃ bhavāmaḥ ।।

parokṣe liṭ ।।
bhūtānadyatana parokṣārthavṛtter dhātorliṭ syāt ।

parasmaipadānāṃ ṇalatususthalathusaṇalvamāḥ ।।
liṭastibādīnāṃ navānāṃ ṇalādayaḥ syuḥ । bhū a iti sthite 

bhuvo vugluṅliṭoḥ ।।
bhuvo vugāgamaḥ syāt luṅliṭoraci ।।

liṭi dhātoranabhyāsasya ।।
liṭi pare anabhyāsadhātvavayasyaikācaḥ prathamasya dve sta ādibhūtādacaḥ parasya tu dvitīyasya । bhūv bhūv a iti sthite 

pūrvo abhyāsaḥ ।।
atra ye dve vihite tayoḥ pūrvo abhyāsasaṃjñaḥ syāt ।।

halādiḥ śeṣaḥ ।।
abhyāsasyādirhal śiṣyate anye halo lupyante ।।

hrasvaḥ ।।
abhyāsatyāco hrasvaḥ syāt ।।

bhavateraḥ ।।
bhavaterabhyāsokārasya aḥ syālliṭi ।।

abhyāse carca ।।
abhyāse jhalāṃ caraḥ syurjaśaśca । jhaśāṃ jaśaḥ khayāṃ cara iti vivekaḥ । babhūva । babhūvuḥ ।।

liṭ ca ।।
liḍādeśastiṅṅārdhadhātukasaṃjñaḥ ।।

ārdhadhātukasyeḍvalādeḥ ।।
valāderārdhadhāturasyeḍāgamaḥ syāt । babhūvathuḥ । babhūva । babhūvima ।

anadyatane luṭ ।।
bhaviṣyatyanadyataner'the dhātorluṭ syāt ।।

syatāsī ḷluṭoḥ ।।
dhātoḥ sya tāsi etau pratyayau sto ḷluṭoḥ parataḥ । ḷ iti ḷṅḷṭorgrahaṇam ।

ārdhadhātukaṃ śeṣaḥ ।।
tiṅśidbhyo anyo dhātoriti vihitaḥ pratyaya etatsaṃjñaḥ syāt ।।

luṭaḥ prathamasya ḍāraurasaḥ ।।
ḍā rau ras ete kramātsyuḥ । ḍitvasāmarthyādabhasyāpi ṭerlopaḥ । bhavitā ।।

tāsastyorlopaḥ ।।
tāserasteśca sasya lopassyāt sādau pratyaye pare ।

ri ca ।।
rādau pratyaye tathā । bhavitāraḥ । bhavitāsthaḥ । bhavitāsmi । bhavitāsmaḥ।

ḷṭ śeṣe ca ।।
bhaviṣyadarthāddhātorḷṭ kriyārthāyāṃ kriyāyāṃ satyāmasatyāṃ vā । bhaviṣyati । bhaviṣyanti । bhaviṣyathaḥ । bhaviṣyāmi । bhaviṣyāmaḥ।
loṭ ca ।।
vidhyādyartheṣu dhātorloṭ ।।

āśiṣi liṅloṭau ।।

eruḥ ।।
loṭa ikārasya uḥ ।।

tuhyostātaṅṅāśiṣyanyatarasyām ।।
āśiṣi tuhyostātaṅ vā । paratvātsarvādeśaḥ । bhavatāt ।।

loṭo laṅvat ।।
loṭastāmādayassalopaśca ।।

tasthasthamipāṃ tāṃtaṃtāmaḥ ।।
ṅitaścaturṇāṃ tāmādayaḥ kramātsyuḥ । bhavantu ।।

serhyapicca ।।
loṭaḥ serhiḥ so apicca ।।

ato heḥ ।।
ataḥ parasya herluk । bhavatāt । bhavata ।

merniḥ ।।
loṭo merniḥ syāt ।।

āḍuttamasya picca ।।
loḍuttamasyāṭ syāt picca । hinyorutvaṃ na, ikāroccāraṇa sāmarthyāt ।।

te prāgdhātoḥ ।।
te gatyupasargasaṃjñā dhātoḥ prāgeva prayoktavyāḥ ।।

āni loṭ ।।
upasargasithānnimittātparasya loḍādeśasyānītyasya nasya ṇaḥ syāt । । durbhavāni। antarbhavāṇi ।।

nityaṃ ṅitaḥ ।।
sakārāntasya ṅiduttamasya nityaṃ lopaḥ । alo antyasyeti salopaḥ । bhavāva ।

anadyatane laṅ ।।
anadyatana bhūtārtha vṛtter dhātor laṅ syāt ।।

luṅlaṅḷṅkṣvaḍudāttaḥ ।।
eṣvaṅgasyāṭ ।।

itaśca ।।
ṅito lasya parasmaipadamikārāntaṃ yattadantasya lopaḥ । abhavatām । abhavaḥ । abhavata । abhavāva ।।

vidhinimantraṇāmantraṇādhīṣṭasaṃpraśnaprārthaneṣu liṅ ।।
eṣvartheṣu dhātorliṅ ।।

yāsuṭ parasmaipadeṣūdātto ṅicca ।।
liṅaḥ parasmaipadānāṃ yāsuḍāgamo ṅicca ।।

liṅaḥ salopo anantyasya ।।
sārvadhātukaliṅo'nantyasya sasya lopaḥ । iti prāpte 

ato yeyaḥ ।।
ataḥ parasya sārvadhātukāvayavasya yās ityasya iy ।।

lopo vyorvali ।।
bhavet ।

jherjus ।।
liṅo jherjus syāt । bhaveḥ । bhaveta । bhaveva ।।

liṅāśiṣi ।।
āśiṣi liṅastiṅārdhadhātukasaṃjñaḥ syāt ।।

kidāśiṣi ।।
āśiṣi liṅo yāsuṭ kit । skoḥ saṃyogādyoriti salopaḥ ।।

kṅiti ca ।।
gitkinṅinnimitte iglakṣaṇe guṇavṛddhī na staḥ । bhūyāstām । bhūyāḥ । bhūyāsta । bhūyāsva ।

luṅ ।।
bhūtārthe dhātorluṅ syāt ।।

māṅi luṅ ।।
sarvalakārāpavādaḥ ।।

smottare laṅ ca ।।
smottare māṅi laṅ syāccālluṅ ।।

cli luṅi ।।
śabādyapavādaḥ ।।

cleḥ sic ।।
icāvitau ।।

gātisthāpābhūbhyaḥ sicaḥ parasmaipadeṣu ।।
ebhyaḥ sico luk syāt । gāpāviheṇādeśapibatī gṛhyate ।।

bhūsuvostiṅi ।।
bhū sū etayoḥ sārvadhātuke tiṅi pare guṇo na । abhūtām । abhūḥ । abhūta । abhūva ।

na māṅyoge ।।
aḍāṭau na staḥ । mā sma bhavat ।।

liṅnimitte ḷṅ kriyātipattau ।।
hetuhetumadbhāvādi liṅnimittaṃ tatra bhaviṣyatyarthe ḷṅ syāt kriyāyā aniṣpattau gamyamānāyām । abhaviṣyatām । abhaviṣyaḥ । abhaviṣyata । abhaviṣyāva । suvṛṣṭiścedabhaviṣyattadā subhikṣamabhaviṣyat, ityādi jñeyam ।। ata sātatyagamane ।। ।।

ata ādeḥ ।।
abhyāsasyāderato dīrghaḥ syāt । ātatuḥ । ātitha । āta । ātiva । atitā । atatu ।।

āḍajādīnām ।।
ajāderaṅgasyāṭ luṅlaṅḷṅkṣu । atet । atyāstām । luṅi sici iḍāgame kṛte 

astisico apṛkte ।।
vidyamānāt sico asteśca parasyāpṛktasya hala īḍāgamaḥ ।।

iṭa īṭi ।।
iṭaḥ parasya sasya lopaḥ syādīṭi pare । ātīt ।।

sijabhyastavidibhyaśca ।।
sico abhyastādvideśca parasya ṅitsaṃbandhino jherjus । ātīḥ । ātiṣṭa । ātiṣva । ātiṣyat ।। ।।

hrasvaṃ laghu ।।

saṃyoge garu ।।
saṃyoge pare hrasvaṃ guru syāt ।।

dīrghaṃ ca ।।
guru syāt ।।

pugantalaghūpadhasya ca ।।
pugantasya laghūpadhasya cāṅgasyeko guṇaḥ sārvadhātukārdhadhātukayoḥ । sedhati । siṣedha ।।

asaṃyogālliṭ kit ।।
asaṃyogātparo apilliṭ kit syāt । siṣidhuḥ । siṣidhathuḥ । siṣedha । siṣidhima । sedhiṣyati । asedhat । sidhyāt । asedhiṣyat । evam citī saṃjñāne ।। gada vyaktāyāṃ vāci ।।

nergadanadapatapadaghumāsyatihantiyātivātidrātipsātivapativahatiśāmyati cinotidegdhiṣu ca ।।
upasargasthānnimittātparasya nernasya ṇo gadādiṣu pareṣu ।।

kuhoścuḥ ।।
abhyāsakavargahakārayoścavargādeśaḥ ।।

ata apadhāyāḥ ।।
upadhāyā ato vṛddhiḥ syāt ñiti ṇiti ca pratyaye pare । jagadatuḥ । jagaditha । jagada ।।

ṇaluttamo vā ।।
uttamo ṇal vā ṇitsyāt । jagadiva । gaditā । gadatu । gadet ।।

ato halāderlaghoḥ ।।
halāderlaghorakārasya vṛddhirveḍādau parasmaipade sici । agadiṣyat ।। ṇada avyakte śabde ।। ।।

ṇo naḥ ।।
dhātvāderṇasya naḥ । ṇopadeśāstvanardnāṭināthnādhnandanakkanṝnṛtaḥ ।।

upasargādasamāse api ṇopadeśasya ।।
upasargasthānnimittātparasya dhātornasya ṇaḥ । praṇinadati । nanāda ।।

ata ekahalmadhye anādeśāderliṭi ।।
liṇnimittādeśādikaṃ na bhavati yadaṅgaṃ tadavayavasyāsaṃyuktahalmadhyasthasyāta etvamabhyāsalopaśca kiti liṭi । neduḥ ।।

thali ca seṭi ।।
prāguktaṃ syāt । nedathuḥ । nanāda, nanada । nedima । nadiṣyati । anadat । nadyāt । anadiṣyat ।। ṭu nadi samṛddhau ।। ।।

ādirñiṭuḍavaḥ ।।
upadeśe dhātorādyā ete itaḥ syuḥ ।।

idito num dhātoḥ ।।
nandati । nanditā । nandatu । nandet । anandīt । arca pūjāyām ।। arcati ।।

tasmānnuḍ dvihalaḥ ।।
dvihalo dhātordīrghībhūtātparasya nuṭ syāt । ānarcatuḥ । arciṣyati । ārcat । arcyāt । ārciṣyat ।। ।। vrajati । vrajitā । vrajatu । vrajet ।।

vadavrajahalantasyācaḥ ।।
eṣāmaco vṛddhiḥ sici parasmaipadeṣu । avrajiṣyat ।। kaṭe varṣāvaraṇayoḥ ।। ।। kaṭati । cakaṭatuḥ । kaṭiṣyati । akaṭat । kaṭyāt ।।

hmyantakṣaṇaśvasajāgṛṇiśvyeditām ।।
hamayāntasya kṣaṇāderṇyantasya śvayatereditaśca vṛddhirneḍādau sici । akaṭiṣyat ।। ।।

gupūdhūpavicchipaṇipanibhya āyaḥ ।।
ebhya āyaḥ pratyayaḥ syāt svārthe ।।

sanādyantā dhātavaḥ ।।
sanādayaḥ kamerṇiṅantāḥ pratyayā ante yeṣāṃ te dhātusaṃjñakāḥ । dhātutvāllaḍādayaḥ । gopāyati ।।

āyādaya ārdhadhātuke vā ।।
ārdhadhātukavivakṣāyāmāyādayo vā syuḥ । liṭi āskāsorāmvidhānānmasya nettvam ।।

ato lopaḥ ।।
ārdhadhātukopadeśe yadadantaṃ tasyāto lopa ārdhadhātuke ।।

āmaḥ ।।
āmaḥ parasya luk ।।

kṛñ cānuprayujyate liṭi ।।
āmantālliṭparāḥ kṛbhvastayo anuprayujyante ।।

urat ।।
abhyāsaṛvarṇasyāt pratyaye । halādiḥ śeṣaḥ । gopāyāñcakāra । dvitvātparatvādyaṇi prāpte 

dvirvacane aci ।।
dvitvanimitte aci aca ādeśo na dvitve kartavye ।।

ekāca upadeśe anudāttāt ।।
upadeśe yo dhāturekājanudāttaśca tata ārdhadhātukasyeṇna ।
ūdṝdantairyautirukṣṇuśīṅsnunukṣuśviḍīṅśribhiḥ ।
vṛṅvṛñbhyāṃ ca vinaikāco ajanteṣu nihatāḥ smṛtāḥ ।।
kānteṣu śaklekaḥ । cānteṣu pacmucricvacvicsicaḥ ṣaṭ । chānteṣu pracchekaḥ । jānteṣu tyajnijirbhajbhañjbhujbhrasjmasjyajyujruj rañjvijirsvañjsañjsṛjaḥ pañcadaśa ।। dānteṣu adkṣudkhidchidtud nudpadyabhidvidyativinadvindśadsadsvidyaskandhadaḥ ṣoḍaśa । dhānteṣu krudhkṣudhbudhyabandhyudhrudhrādhvyadhsādhśudhsidhyā ekādaśa । nānteṣu manyahanī dvau । pānteṣu āpchupkṣiptaptiptṛpyadṛpyalipalupvapśapsvap sṛpastrayodaśa । bhānteṣu yabhrabhlabhastrayaḥ । mānteṣu gamyamnamramaścatvāraḥ । śānteṣu kraśdaṃśdiśdṛśmṛśriśruśliśviśspṛśo daśa । ṣānteṣu kṛṣ tviṣtuṣdviṣpuṣyapiṣviṣśiṣśuṣśliṣyā ekādaśa ।। sānteṣu ghasvasatī dvau । hānteṣu dahdihduhnahmihruhlihvaho aṣṭau ।
anudāttā halanteṣu dhātavastryadhikaṃ śatam ।
gopāyāñcakartha । gopāyāñcakra । gopāyāñcakara । gopāyāñcakṛma । gopāyāmbabhūva, gopāyāmāsa । jugopa । jugupuḥ ।।

svaratisūtisūyatidhūñūdito vā ।।
svaratyāderūditaśca parasya valāderārdhadhātukasyeḍ vā syāt । jugopitha, jugoptha । gopāyitā, gopitā, goptā । gopāyiṣyati, gopiṣyati, gopsyati । gopāyatu । gopāyet । agopāyīt ।।

neṭi ।।
iḍādau sici halantasya vṛddhirna ।।

jhalo jhali ।।
jhalaḥ parasya sasya lopo jhali । agaupsuḥ । agauptam । agaupsam । agaupsma । agopāyiṣyat, agopiṣyat, agopsyat ।। cikṣāya । cikṣiyuḥ । ekāca iti niṣedhe prāpte 

kṛsṛbhṛvṛstudrusruśruvo liṭi ।।
krādibhya eva liṭa iṇna syādanyasmādaniṭo api syāt ।।

acastāsvatthalyaniṭo nityam ।।
upadeśe ajanto yo dhātustāsau nityāniṭ tatasthala iṇna ।।

upadeśe atvataḥ ।।
upadeśe akāravatastāsau nityāniṭaḥ parasya thala iṇna syāt ।।

ṛto bhāradvājasya ।।
tāsau nityāniṭa ṛdantādeva thalo neṭ bhāradvājasya mate । tena anyasya syādeva । ayamatra saṃgrahaḥ ajanto akāravānvā yastāsyaniṭthali veḍayam ।
ṛdanta īdṛṅnityāniṭ krādyanyo liṭi seḍbhavet ।।
cikṣayitha, cikṣetha । cikṣiya । cikṣiyiva । kṣetā । kṣayatu । kṣayet ।।

akṛtsārvadhātukayordīrghaḥ ।।
ajantāṅgasya dīrgho yādau pratyaye na tu kṛtsārvadhātukayoḥ ।।

sici vṛddhiḥ parasmaipadeṣu ।।
igantāṅgasya vṛddhiḥ syāt parasmaipade sici । akṣeṣyat ।। ।। tapati । tepatuḥ । tepitha, tataptha । tepima । tapsyati । atapat । tapyāt । atāptām ।।

vā bhrāśabhlāśabhramukramuklamutrasitruṭilaṣaḥ ।।
ebhyaḥ śyanvā kartrarthe sārvadhātuke pare ।।

kramaḥ parasmaipadeṣu ।।
kramo dīrghaḥ parasmaipade śiti । cakrāma । kramiṣyati । akrāmyat, akrāmat । krāmet । akramīt ।।

pāghrādhmāsthāmnādāṇdṛśyartisartiśadasadāṃ pibajighradhamatiṣṭhamanayacchapaśyarcchadhauśīyasīdāḥ ।।
pādīnāṃ pibādayaḥ syuritsaṃjñakaśakārādau pratyaye pare । pibādeśo adantastena na guṇaḥ । pibati ।।

āta au ṇalaḥ ।।
ādantāddhātorṇala aukārādeśaḥ syāt ।।

āto lopa iṭi ca ।।
ajādyorārdhadhātukayoḥ kṅidiṭoḥ parayorāto lopaḥ । papuḥ । papathuḥ । papau । papima । pāsyati । apibat ।।

erliṅi ।।
ghusaṃjñakānāṃ māsthādīnāṃ ca etvaṃ syādārdhadhātuke kiti liṅi । gātistheti sico luk । apātām ।।

ātaḥ ।।
sijluki ādantādeva jherjus ।।

usyapadāntāt ।।
apadāntādakārādusi pararūpamekādeśaḥ । apāsyat ।। ।।

ādeca upadeśe aśiti ।।
upadeśe ejantasya dhātorātvaṃ na tu śiti । glātā । glāyatu । glāyet ।।

vānyasya saṃyogādeḥ ।।
ghumāsthāderanyasya saṃyogāderdhātorāta etvaṃ vārdhadhātuke kiti liṅi ।।

yamaramanamātāṃ sak ca ।।
eṣāṃ sak syādebhyaḥ sica iṭ syātparasmaipadeṣu । aglāsyat ।। ।।

ṛtaśca saṃyogāderguṇaḥ ।।
ṛdantasya saṃyogāderaṅgasya guṇo liṭi । jahvāra । jahvaruḥ । jahvarathuḥ । jahvāra, jahvara । jahvarima ।।

ṛddhanoḥ sye ।।
ṛto hanteśca syasyeṭ । hvaratu । hvaret ।।

guṇo artisaṃyogādyoḥ ।।
arteḥ saṃyogāderṛdantasya ca guṇaḥ syādyaki yādāvārdhadhātuke liṅi ca । ahvārṣīt ।।

śruvaḥ śṛ ca ।।
śruvaḥ śṛ ityādeśaḥ syāt śnupratyayaśca ।।

sārvadhātukamapit ।।
apitsārvadhātukaṃ ṅidvat ।।

huśnuvoḥ sārvadhātuke ।।
huśnuvoranekāco asaṃyogapūrvasyovarṇasya yaṇ syādaci sārvadhātuke । śṛṇoṣi । śṛṇutha ।।

lopaścāsyānyatarasyāṃ mvoḥ ।।
asaṃyogapūrvasya pratyayokārasya lopo vā mvoḥ parayoḥ । śṛṇmaḥ, śṛṇumaḥ । śuśruvatuḥ । śuśrotha । śuśruva । śuśruva । śrotā । śṛṇotu, śṛṇutāt । śṛṇvantu ।।

utaśca pratyayādasaṃyogapūrvāt ।।
asaṃyogapūrvātpratyayoto herluk । śṛṇutam । guṇāvādeśau । śṛṇavāva । aśṛṇot । aśṛṇvan । aśṛṇutam । aśṛṇavam । aśṛṇma, aśṛṇuma । śṛṇuyātām । śṛṇuyāḥ । śṛṇuyāta । śṛṇuyāva । śrūyāt । aśroṣyat ।। ।।

iṣugamiyamāṃ chaḥ ।।
eṣāṃ chaḥ syāt śiti । jagāma ।।

gamahanajanakhanaghasāṃ lopaḥ kṅityanaṅi ।।
eṣāmupadhāyā lopo ajādau kṅiti na tvaṅi । jagmuḥ । jagamitha, jagantha । jagmathuḥ । jagāma, jagama । jagmima ।।

gameriṭ parasmaipadeṣu ।।
gameḥ parasya sāderārdhadhātukasyeṭ syāt parasmaipadeṣu । gacchatu । gacchet ।।

puṣādidyutādyḷditaḥ parasmaipadeṣu ।।
śyanvikaraṇapuṣāderdyutāderḷditaśca cleraṅ parasmaipadeṣu । agamiṣyat ।।
iti parasmaipadinaḥ ।
edha vṛddhau ।।

ṭita ātmanapadānāṃ ṭere ।।
ṭito lasyātmanepadānāṃ ṭeretvam ।।

āto ṅitaḥ ।।
ataḥ parasya ṅitāmākārasya iy syāt । edhante ।।

thāsaḥ se ।।
ṭito lasya thāsaḥ se syāt । edhethe । ato guṇe । edhāvahe ।।

ijādeśca gurumato anṛcchaḥ ।।
ijādiryo dhāturgurumānṛcchatyanyastata ām syālliṭi ।।

āmpratyayavatkṛño anuprayogasya ।।
āmpratyayo yasmādityatadguṇasaṃvijñāno bahuvrīhiḥ । āmprakṛtyā tulyamanuprayujyamānāt kṛño apyātmanepadam ।।

liṭastajhayoreśirec ।।
liḍādeśayostajhayoreś irejetau staḥ । edhāñcakrāte । edhāñcakṛṣe ।।

iṇaḥ ṣīdhvaṃluṅliṭāṃ dho aṅgāt ।।
iṇantādaṅgātpareṣāṃ ṣīdhvaṃluṅliṭāṃ dhasya ḍhaḥ syāt ।। edhāñcakṛḍhve । edhāñcakṛvahe । edhāmbabhūva । edhitā । edhitāraḥ । edhitāsāthe ।।

dhi ca ।।
dhādau pratyaye pare sasya lopaḥ ।।

ha eti ।।
tāsastyoḥ sasya haḥ syādeti pare । edhitāsvahe । edhiṣyate । edhiṣyante । edhiṣyethe । edhiṣye । edhiṣyāmahe ।।

āmetaḥ ।।
loṭa ekārasyām syāt । edhetām ।।

savābhyāṃ vāmau ।।
savābhyām parasya loḍetaḥ kramādvāmau staḥ । edhethām ।।

eta ai ।।
loḍuttamasya eta ai syāt । edhāvahai ।। aidhata । aidhanta । aidhethām । aidhe । aidhāmahi ।।

liḍaḥ sīyuṭ ।।
salopaḥ । edheyātām ।।

jhasya ran ।।
liṅo jhasya ran syāt । edhethāḥ । edhedhvam ।।

iṭo at ।।
liṅādeśasya iṭo atsyāt । edhevahi ।।

suṭ tithoḥ ।।
liṅastathoḥ suṭ । ārdhadhātukatvātsalopo na । edhiṣīyāstām । edhiṣīṣṭhāḥ । edhiṣīdhvam । edhiṣīvahi । aidhiṣṭa ।।

ātmanepadeṣvanataḥ ।।
anakārātparasyātmanepadeṣu jhasya adityādeśaḥ syāt । aidhiṣṭhāḥ । aidhiḍhvam । aidhiṣvahi । aidhiṣyata । aidhiṣyanta । aidhiṣyethām । aidhiṣye । aidhiṣyāmahi ।। ।।

kramerṇiṅ ।।
svārthe । kāmayate ।।

ayāmantālvāyyetnviṣṇuṣu ।।
ām anta ālu āyya itnu iṣṇu eṣu ṇerayādeśaḥ syāt । āyādaya iti ṇiṅ vā । cakamāte । cakamiṣe । cakamidhve । cakamivahe । kāmayitā । kamitā । kāmayiṣyate, kamiṣyate । kāmayatām । kāmayeta ।।

vibhāṣeṭaḥ ।।
iṇaḥ paro ya iṭ tataḥ pareṣāṃ ṣīdhvaṃluṅliṭāṃ dhasya vā ḍhaḥ । kāmayiṣīḍhvam, kāmayiṣīdhvam । kamiṣīṣṭa ।।

ṇiśridruśrubhyaḥ kartari caṅ ।।
ṇyantāt śryādibhyaśca cleścaṅ syāt kartrarthe luṅi pare । akāmi a ta iti sthite 

ṇeraniṭi ।।
aniḍādāvārdhadhātuke pare ṇerlopaḥ syāt ।

ṇau caṅyupadhāyā hrasvaḥ ।।
caṅpare ṇau yadaṅgaṃ tasyopadhāyā hrasvaḥ syāt ।।

caṅi ।।
caṅi pare anabhyāsasya dhātvavayavasyaikācaḥ prathamasya dve sto ajāderdvitīyasya ।।

sanvallaghuni caṅpare anaglope ।।
caṅpare ṇau yadaṅgaṃ tasya yo abhyāso laghuparaḥ, tasya sanīva kāryaṃ syāṇṇāvaglope asati ।।

sanyataḥ ।।
abhyāsasyāta it syāt sani ।।

dīrgho laghoḥ ।।
laghorabhyāsasya dīrghaḥ syāt sanvadbhāvaviṣaye । acīkamata, ṇiṅbhāvapakṣe । acakamata । akāmayiṣyata, akamiṣyata ।।

upasargasyāyatau ।।
ayatiparasyopasargasya yo rephastasya latvaṃ syāt । palāyate ।।

dayāyāsaśca ।।
day ay ās ebhya ām syālliṭi । ayitā । ayatām । ayeta । vibhāṣeṭaḥ । ayiṣīḍhvam, ayiṣīdhvam । āyiṣṭa । āyiḍhvam, āyidhvam । āyiṣyata ।। ।।

dyutisvāpyoḥ samprasāraṇam ।।
anayorabhyāsasya samprasāraṇaṃ syāt ।।

dyudbhyo luṅi ।।
dyutādibhyo luṅaḥ parasmaipadaṃ vā syāt । adyutat, adyotiṣṭa ।। ñiṣvidā snehanamocanayoḥ ।। ñikṣvidā cetyeke ।। ruca dīptāvabhiprītau ca ।। ghuṭa parivartane ।। śubha dīptau ।। kṣubha saṃcalane ।। ṇabha tubha hiṃsāyām ।। sraṃsu bhraṃsu dhvaṃsu avasraṃsane ।। dhvaṃsu gatau ca ।। ।। ।। vartate । vartitā ।।

vṛdbhyaḥ syasanoḥ ।।
vṛtādibhyaḥ pañcabhyo vā parasmaipadaṃ syātsye sani ca ।।

na vṛdbhyaścaturbhyaḥ ।।
vṛtuvṛdhuśṛdhusyandūbhyaḥ sakārāderārdhadhātukasyeṇ na syāt taṅānayorabhāve । vartsyati, vartiṣyate । vartatām । varteta । avartiṣṭa । avartsyat, avartiṣyat ।।

na śasadadavādiguṇānām ।।
śaserdadervakārādīnāṃ guṇaśabdena vihito yo akārastasya ettvābhyāsalopau na । dadadāte । daditā । dadatām । dadeta । adadiṣṭa ।।

tṝphalabhajatrapaśca ।।
eṣāmata ettvamabhyāsalopaśca syāt kiti liṭi seṭi thali ca । trapitā, traptā । trapiṣyate, trapsyate । trapatām । trapeta । trapiṣīṣṭa, trapsīṣṭa । atrapiṣṭa, atrapta । atrapiṣyata, atrapsyata ।।
ityātmanepadinaḥ।।
śriñ sevāyām ।। śrayati, śrayate । śrayitāsi, śrayitāse । śrayiṣyati, śrayiṣyate । śrayatu, śrayatām । śrayet, śrayeta । śrīyāt, śrayiṣīṣṭa । caṅ । aśiśriyat, aśiśriyata । aśrayiṣyat, aśrayiṣyata ।। ।। bharati, bharate । babhratuḥ । babhartha । babhṛma । babhṛṣe । bhartāsi, bhartāse । bhariṣyati, bhariṣyate । abharat, abharata ।।

riṅ śayagliṅkṣu ।।
śe yaki yādāvārdhadhātuke liṅi ca ṛto riṅ ādeśaḥ syāt । rīṅi prakṛte riṅvidhānasāmarthyāddīrgho na । bhriyāt ।।

uśca ।।
ṛvarṇātparau jhalādī liṅsicau kitau stastaṅi । bhṛṣīyāstām ।।

hrasvādaṅgāt ।।
sico lopo jhali । abhṛṣātām । abhariṣyat, abhariṣyata ।। jahāra । jahriva । jahre । hartāsi, hartāse । hariṣyati, hariṣyate । haratu, haratām । haret, hareta । hṛṣīyāstām । ahariṣyat, ahariṣyata ।। dhṛñ dhāraṇe ।। dharati, dharate ।। ।। ḍupacaṣ pāke ।। pacati, pacate । pecitha, papaktha । paktāsi, paktāse ।। ।। bhajati, bhajate । bhaktāsi, bhaktāse । bhakṣyati, bhakṣyate । abhākṣīt, abhakta ।।
yaja devapūjā saṅgatikaraṇadāneṣu ।। yajati, yajate ।।

liṭyabhyāsasyobhayeṣām ।।
vacyādīnāṃ grahyādīnāṃ cābhyāsasya samprasāraṇaṃ liṭi ।।

vacisvapiyajādīnāṃ kiti ।।
vacisvapyoryajādīnāṃ ca saṃprasāraṇaṃ syāt kiti । ījuḥ । īje ।।

ṣaḍhoḥ kaḥ si ।।
yakṣyati, yakṣyate । ayākṣīt, ayaṣṭa ।। ।। vahati, vahate । ūhatuḥ । uvahitha ।।

jhaṣastāthordho adhaḥ ।।
jhaṣaḥ parasyostathordhaḥ syānna tu dadhāteḥ ।।

ḍho ḍhe lopaḥ ।।

sahivahorodavarṇasya ।।
anayoravarṇasya otsyāḍḍhalope । ūhe । vakṣyati । avoḍhām । avākṣīḥ । avoḍha । avākṣva । avoḍha । avakṣata । avakṣāthām । avakṣi । avakṣmahi ।।

iti bhvādayaḥ ।।

athādādayaḥ

ada bhakṣaṇe ।।

adiprabhṛtibhyaḥ śapaḥ ।।
luk syāt । attaḥ । atsi । attha । advaḥ ।

liṭyanyatarasyām ।।
ado ghasḷ vā syālliṭi । upadhālopaḥ ।।

śāsivasighasīnāṃ ca ।।
iṇkubhyāṃ parasyaiṣāṃ sasya ṣaḥ syāt ।। jakṣuḥ । jakṣathuḥ । jaghāsa, jaghasa । jakṣima । ādatuḥ ।।

iḍattyartivyayatīnām ।।
ad ṛ vyeñ ebhyasthalo nityamiṭ syāt । attā । attu । attām ।।

hujhalbhyo herdhiḥ ।।
horjhalantebhyaśca herdhiḥ syāt । attāt । atta । adāva ।।

adaḥ sarveṣām ।।
adaḥ parasyāpṛktasārvadhātukasya aṭ syātsarvamatena । āttām । ādaḥ । ātta । ādva । adyāt । adyuḥ । adyāstām ।।

luṅsanorghasḷ ।।
ado ghasḷ syālluṅi sani ca । aghasat ।।

anudāttopadeśavanatitanotyādīnāmanunāsikalopo jhali kṅiti ।।
anunāsikāntānāmeṣāṃ vanateśca lopaḥ syājjhalādau kiti ṅiti pare । yamiraminamigamihanimanyatayo anudāttopadeśāḥ । tanu kṣaṇu kṣiṇu ṛṇu tṛṇu ghṛṇu vanu manu tanotyādayaḥ । ghnanti । hathaḥ । hanmi । hanmaḥ । jaghnatuḥ ।।

abhyāsācca ।।
abhyāsātparasya hanterhasya kutvaṃ syāt । jaghanitha, jaghantha । jaghnathuḥ । jaghniva । hantā । hantu, hatāt । ghnantu ।।

hanterjaḥ ।।
hau pare ।।

asiddhavadatrābhāt ।।
ita urdhvamāpādasamāpterābhīyam, samānāśraye tasminkartavye tadasiddham । iti jasyāsiddhatvānna herluk । jahi, hatāt । hata । hanāva । ahan । aghnan । ahatam । ahanam । ahanma । hanyātām ।।

ārdhadhātuke ।।
ityadhikṛtya ।।

hano vadha liṅi ।।

luṅi ca ।।
vadhādeśo adantaḥ । ardhadhātuke iti viṣayasaptamī, tena ārdhadhātukopadeśe akārāntatvādato lopaḥ । vadhyāt । ādeśasyānekāctvādekāca itīṇniṣedhābhāvādiṭ । aato halādeḥ'; iti vṛddhau prāptāyām 

acaḥ parasmin pūrvavidhau ।।
paranimitto ajādeśaḥ sthānivat, sthānibhūtādacaḥ pūrvatvena dṛṣṭasya vidhau kartavye । ityallopasya sthānivattvānna vṛddhiḥ । avadhīt ।। yu miśrāṇāmiśraṇayoḥ ।।

uto vṛddhirluki hali ।।
lugviṣaye uto vṛddhiḥ piti halādau sārvadhātuke natvabhyastasya । yutaḥ । yauṣi । yutha । yuvaḥ । yuyāva । yaviṣyati । ayaut । ayuvan । iha uto vṛddhirna, bhāṣye - apicca ṅinna ṅicca pinna'; iti vyākhyānāt । yuyuḥ । yūyāstām । ayāvīt ।। yātaḥ । yayau । yāsyati । ayāt ।।

laṅaḥ śākaṭāyanasyaiva ।।
ādantātparasya laṅo jherjus vā syāt । yāyāt । yāyuḥ । yāyāstām । ayāsīt । vā gatigandhanayoḥ ।। bhā dīptau ।। ṣṇā śauce ।। śrā pāke ।। drā kutsāyāṃ gatau ।। psā bhakṣaṇe ।। rā dāne ।। lā ādāne ।। dāp lavane ।। pā rakṣaṇe ।। khyā prakathane ।। ayaṃ sārvadhātuke eva prayoktavyaḥ ।। ।।

vido laṭo vā ।।
vetterlaṭaḥ parasmaipadānāṃ ṇalādayo vā syuḥ । vidatuḥ । vettha । vida । vidva । pakṣe vetti । vidanti ।।

uṣavidajāgṛbhyo anyatarasyām ।।
ebhyo liṭi āmvā syāt । viderantatvapratijñānādāmi na guṇaḥ । vidāñcakāra, viveda । vediṣyati ।।

vidāṅkurvantvityanyatarasyām ।।
vetterloṭi ām guṇābhāvo loṭo luk loḍantakarotyanuprayogaśca vā nipātyate puruṣavacane na vivakṣite ।।

tanādikṛñbhya uḥ ।।
tanādeḥ kṛñaśca uḥ pratyayaḥ syāt । guṇau ।।

ata utsārvadhātuke ।।
utpratyayāntasya kṛño ata utsārvadhātuke kṅiti । vidāṅkurutām । vidāṅkuru । avet । aviduḥ ।।

daśca ।।
dhātordasya padāntasya sipi rurvā । vidyāt । vidyuḥ । vidyāstām । avediṣyat ।। ।।

śnasorallopaḥ ।।
śnasyāsteścāto lopaḥ sārvadhātuke kṅiti । santi । sthaḥ । asmi । smaḥ ।

upasargaprādurbhyāmastiryacparaḥ ।।
upasargeṇaḥ prādusaścāsteḥ sasya ṣo yakāre aci ca pare । praniṣanti, prāduḥ ṣanti । abhistaḥ ।।

asterbhūḥ ।।
ārdhadhātuke । bhavitā । astu, stāt । santu ।।

ghvasoreddhāvabhyāsalopaśca ।।
ghorasteśca ettvaṃ syāddhau pare abhyāsalopaśca । ettvasyāsiddhatvāddherdhiḥ । śnasorityallopaḥ । tātaṅpakṣe ettvaṃ na, pareṇa tātaṅā bādhāt । edhi, stāt । sta । asāva । āsīt । āsan । syātām । bhūyāt । abhaviṣyat ।। ।।

iṇo yaṇ ।।
ajādau pratyaye pare ।।

abhyāsasyāsavarṇe ।।
abhyāsasya ivarṇovarṇayoriyaṅuvaṅau sto asavarṇe aci ।।

dīrgha iṇaḥ kiti ।।
iṇo abhyāsasya dīrghaḥ syāt kiti liṭi । īyuḥ । etā । etu । aitām । iyāt ।।
eterliṅi ।।
upasargātparasya iṇo aṇo hrasva ārdhadhātuke kiti liṅi । ubhayata āśrayaṇe nāntādivat । aṇaḥ kim ? sameyāt ।।

iṇo gā luṅi ।।
gātistheti sico luk । aiṣyat ।। ।।

śīḍaḥ sārvadhātuke guṇaḥ ।।
kkṅiti cetyasyāpavādaḥ । śayāte ।।

śīṅo ruṭ ।।
śīḍaḥ parasya jhādeśasyāto ruḍāgamaḥ syāt । śeṣe । śedhve । śevahe । śiśye । śiśyire । śayiṣyate । śayātām । aśayātām । śayīta । śayīran । aśayiṣṭa ।। iṅikāvadhyupasargato na vyabhicārataḥ । adhīte । adhīyate ।।

gāṅ liṭi ।।
iṅo gāṅ syālliṭi । adhijagāte । adhyetā । adhītām । adhīyatām । adhīyāthām । adhyayai । adhyayāmahai । adhyaiyātām । adhyaithāḥ । adhyaidhvam । adhyaivahi । adhīyīta । adhīyīran ।।

vibhāṣā luṅḷṅoḥ ।।
iṅo gāṅ vā syāt ।।

gāṅkuṭādibhyo añṇinṅit ।।
gāṅādeśātkṛṭādibhyaśca pare añṇitaḥ pratyayā ṅitaḥ syuḥ ।।

dhumāsthāgāpājahātisāṃ hali ।।
eṣāmāta ītsyāddhalādau kṅityārdhadhātuke । adhyagīṣṭa, adhyaiṣṭa । adhyagīṣyata, adhyaiṣyata ।। ।। dogdhi । duhanti । dugdhe । duhate । duhāthe । duhe । duhmahe । dogdhāsi, dogdhāse । dhokṣyati, dhokṣyate । dogdhu, dugdhāt । duhantu । dugdham । dohāni । dohāma । duhātām । dhukṣva । dhugghvam । dohāvahai । adhok । aduhan । adugdha । aduhata । duhyāt, duhīta ।।

liṅsicāvātmanepadeṣu ।।
iksamīpāddhalaḥ parau jhalādī liṅsicau kitau stastaṅi ।।

śala igupadhādaniṭaḥ ksaḥ ।।
igupadho yaḥ śalantastasmādaniṭaścleḥ ksādeśaḥ syāt ।।

lugvā duhadihalihaguhāmātmanepade dantye ।।
eṣāṃ ksasya lugvā syāddantye taṅi । adugdha, adhukṣata ।।

ksasyāci ।।
ajādau taṅi ksasya lopaḥ । adhukṣanta । adugdhāḥ, adhukṣathāḥ । adhukṣāthām । adhugdhvam, adhukṣadhvam । adhukṣi । aduhvahi, adhukṣāvahi । adhukṣāmahi ।। līḍhaḥ । lekṣi । lihāte । likṣe । līḍhve । leḍhāsi, leḍhāse । lekṣyati, lekṣyate । leḍhu । lihantu । lehāni । aleṭ, aleḍ । alikṣat, alīḍha, alikṣata । alekṣyat, alekṣyata ।। brūñ vyaktāyāṃ vāci ।।

bruvaḥ pañcānāmādita āho bruvaḥ ।।
bruvo laṭastibādīnāṃ pañcānāṃ ṇalādayaḥ pañca vā syurbruvaścāhādeśaḥ । āhatuḥ ।।

āhasthaḥ ।।
jhali pare । āttha ।।

bruva īṭ ।।
bruvaḥ parasya halādeḥ pita īṭ syāt । brūtaḥ । brūte । bruvate ।।

bruvo vaciḥ ।।
ārdhadhātuke । ūcatuḥ । uvacitha, uvaktha । vaktāsi, vaktāse । vakṣyati, vakṣyate । bravītu, brūtāt । brūhi । brūtām । abravīt, abrūta । ucyāt, vakṣīṣṭa ।।

asyativaktikhyātibhyo aṅ ।।
ebhyaścaleraṅ syāt ।।

vaca um ।।
aṅi pare । avakṣyat, avakṣyata । carkarītamiti yaṅlugantasya saṃjñā, tadadādau bodhyam ।। ।।

ūrṇotervibhāṣā ।।
vā vṛddhiḥ syāddhalādau piti sārvadhātuke । ūrṇutaḥ । ūrṇute । ūrṇuvate ।।

na ndrāḥ saṃyogādayaḥ ।।
acaḥ parāḥ saṃyogādayo nadarā dvirna bhavanti । nuśabdasya dvitvam । ūrṇunāva । ūrṇunuvuḥ ।।

vibhāṣorṇoḥ ।।
iḍādipratyayo vā ṅitsyāt । ūrṇunuvitha, ūrṇunavitha । ūrṇuvitā, ūrṇavitā । ūrṇuviṣyati, ūrṇaviṣyati । ūrṇautu, ūrṇotu । ūrṇavai ।।

guṇo apṛkte ।।
ūrṇoterguṇo apṛkte halādau piti sārvadhātuke । aurṇotu । ūrṇuyāt । ūrṇuvīta । ūrṇuviṣīṣṭa, ūrṇaviṣīṣṭa ।।

ūrṇotervibhāṣā ।।
iḍādau sici vā vṛddhiḥ parasmaipade pare । aurṇāvīt, aurṇuvīt, aurṇavīt । aurṇāviṣṭām, aurṇuviṣṭām, aurṇaviṣṭām । aurṇuviṣṭa, aurṇaviṣṭa । aurṇuviṣyat, aurṇaviṣyat । aurṇuviṣyata, aurṇaviṣyata ।।

ityadādayaḥ ।।

atha juhotyādayaḥ

hu dānādanayoḥ ।।

juhotyādibhyaḥ śluḥ ।।
śapaḥ śluḥ syāt ।।

ślau ।।
dhātordve staḥ । juhutaḥ ।

adabhyastāt ।।
jhasyātsyāt । juhvati ।।

bhīhrībhṛhuvāṃ śluvacca ।।
ebhyo liṭi ām vā syādāmi ślāviva kāryaṃ ca । juhavāñcakāra, juhāva । hotā । juhotu, juhutāt । juhvatu । juhavāni । ajuhutām ।।

jusi ca ।।
igantāṅgasya guṇo ajādau jusi । juhuyāt । ahauṣīt ।।

bhiyo anyatarasyām ।।
ikāro vā syāddhalādau kṅiti sārvadhātuke । bibhitaḥ, bibhītaḥ । bibhyati । bibhayāñcakāra, bibhāya । bhetā । bibhetu, bibhitāt, bibhītāt । bibhīyāt । abhaiṣīt ।। jihrītaḥ । jihrayāñcakāra, jihrāya । hreṣyati । ajihret । hrīyāt । ahreṣyat ।। pṝ pālana pūraṇayoḥ ।।

artipipartyośca ।।
abhyāsasya ikāro antādeśaḥ syāt ślau ।।

udoṣṭhyapūrvasya ।।
aṅgāvayavauṣṭhyapūrvo ya ṝt tadantasyāṅgasya ut syāt ।।

hali ca ।।
rephavāntasya dhāterupadhāyā iko dīrgho hali । pipurati ।।

śṝdṝprāṃ hrasvo vā ।।
eṣāṃ liṭi hrasvo vā syāt ।।

ṛcchatyṝtām ।।
taudādika ṛccher ṛdhātor ṝtāṃ ca guṇo liṭi । paparuḥ ।।

vṝto vā ।।
vṛṅvṛñbhyāmṝdantācceṭo dīrgho vā syānna tu liṭi । parīṣyati, pariṣyati । apipaḥ । apiparuḥ । pūryāt ।।

sici ca parasmaipadeṣu ।।
atra iṭo na dīrghaḥ । apariṣyat, aparīṣyat ।। ।।

jahāteśca ।।
idvā syāddhalādau kṅiti sārvadhātuke ।।

ī halyaghoḥ ।।
śnābhyastayorāta īt syāt sārvadhātuke kṅiti halādau na tu ghoḥ ।।

śnābhyastayorātaḥ ।।
anayorāto lopaḥ kṅiti sārvadhātuke । jahau । hāsyati । jahātu, jahitāt, jahītāt ।।

ā ca hau ।।
jahāterhai pare ā syāccādidītau । jahāhi, jahihi, jahīhi । ajahāt ।।

lopo yi ।।
jahāterālopo yādau sārvadhātuke । erliṅi । ahāsīt ।।

bhṛñāmit ।।
bhṛñ māṅ ohāṅ eṣāṃ trayāṇāmabhyāsasya itsyāt ślau । mimāte । mame । māsyate । amimīta । māsīṣṭa । amāsyata ।। ।। jihīte । jihate । hātā । jihītām । jihīta । ahāsta ।। ḍu bhṛñ dhāraṇapoṣaṇayoḥ ।। bibhṛtaḥ । bibhṛte । bibhrate । vibharāñcakāra, babhāra । babhartha । bibharāñcakre, babhre । bhartāsi, bhartāse । bhariṣyati, bhariṣyate । bibharāṇi । abibhaḥ । abibharuḥ । bibhṛyāt, bibhrīta । abhārṣīt, abhṛta । abhariṣyat, abhariṣyata ।। dattaḥ । datte । dadate । dātāsi, dātāse । dadātu ।।

dādhā ghvadāp ।।
dārūpā dhārūpāśca dhātavo ghusaṃjñāḥ syurdāpdaipau vinā । dehi । adadāt, adatta । deyāt, dāsīṣṭa । adātām ।।

sthāghvoricca ।।
anayoridantādeśaḥ sicca kitsyādātmanepade । adāsyat, adāsyata ।। ḍu dhāñ dhāraṇapoṣaṇayoḥ ।। ।।

dadhastathośca ।।
dviruktasya jhaṣantasya dhāño baśo bhaṣ syāttayoḥ sdhvośca parataḥ । dadhati । dhatthaḥ । dhatte । dadhate । dhaddhve । ghvasoreddhāvabhyāsa lopaśca । dhehi । dadhyāt, dadhīta । adhāt, adhita । adhāsyata ।। ṇijir śaucapoṣaṇayoḥ ।। ।।

ṇijāṃ trayāṇāṃ guṇaḥ ślau ।।
ṇijvijviṣāmabhyāsasya guṇaḥ syāt ślau । neniktaḥ । nenikte । nektā । nekṣyati, nekṣyate । nenektu ।।

nābhyastasyāci piti sārvadhātuke ।।
laghūpadhaguṇo na syāt । neniktām । aneniktām । anenijam । nenijyāt । nijyāt, nikṣīṣṭa ।।

irito vā ।।
irito dhātoścleraṅ vā parasmai padeṣu । anijat, anaikṣīt, anikta । anekṣyat, anekṣyata ।।

iti juhotyādayaḥ ।।

atha divādayaḥ

divu krīḍāvijigīṣāvyavahāradyutistutimodamadasvapnakāntigatiṣu ।।

divādibhyaḥ śyan ।।
śapo apavādaḥ । dīvyati । devitā । dīvyatu । dīvyet । adevīt ।। evaṃ ṣivu tantusantāne ।। nanarta ।।

se asici kṛtacṛtacchṛdatṛdanṛtaḥ ।।
ebhyaḥ parasya sijbhinnasya sāderārdhadhātukasyeḍvā । nartiṣyati, nartsyati । nṛtyatu । nṛtyet । anartīt । anartiṣyat, anartsyat ।। vā bhrāśeti śyanvā । trasyati, trasati ।।

vā jṝbhramutrasām ।।
eṣāṃ kiti liṭi seṭi thali ca etvābhyāsalopau vā । tresatuḥ, tatrasatuḥ । tresitha, tatrasitha ।।

otaḥ śyani ।।
lopaḥ syāt । śyataḥ । śaśau । śātā ।।

vibhāṣā ghrādheṭśācchāsaḥ ।।
ebhyassico lugvā syātparasmaipade pare । aśātām । iṭsakau । aśāsiṣṭām ।। ।। ṣo antakarmaṇi ।। syati ।। dadau । adāt ।। vyadha tāḍane ।।

grahijyāvayivyadhivaṣṭivicativṛścatipṛcchatibhṛñjatīnāṃ ṅiti ca ।।
eṣāṃ samprasāraṇaṃ syātkiti ṅiti ca । vivyādha । vividhuḥ । vivyadhitha, vivyaddha । vyaddhā । vidhyet । avyātsīt ।। ।। puṣyati । pupoṣitha । pokṣyati । apuṣat ।। śuṣa śoṣaṇe ।। śuṣyati । aśuṣat ।। ।। naśyati । neśatuḥ ।।

radhādibhyaśca ।।
radh naś tṛp dṛp druh muh ṣṇuh ṣṇih ebhyo valādyārdhadhātukasya veṭ syāt ।।

masjinaśorjhali ।।
num syāt । neśiva, neśva । naśitā, naṃṣṭā । naśiṣyati, naṅkṣyati । naśyatu । naśyet । anaśat ।। ṣūṅ prāṇiprasave ।। ।। sūyate । krādiniyamādiṭ । suṣuvivahe । savitā sotā ।। dūṅ paritāpe ।। dūyate ।। ।।

dīṅo yuḍaci kṅiti ।।
dīṅaḥ parasyājādeḥ kṅita ārdhadhātukasya yuṭ । didīye ।।

mīnātiminotidīṅāṃ lyapi ca ।।
eṣāmātvaṃ syāllyapi cādaśityejnimitte । dāsyati । adāsta ।। ḍīṅ vihāyasā gatau ।। ।। ḍīyate । ḍayitā ।। pīṅ pāne ।। pīyate । apeṣṭa ।। ।। janī prādurbhāve ।।

jñājanorjā ।।
anayorjādeśaḥ syācchiti । jajñe । janiṣyate ।।

dīpajanabudhapūritāyipyāyibhyo anyaratasyām ।।
ebhyaścleściṇ vā syādekavacane taśabde pare ।।

ciṇo luk ।।
ciṇaḥ parasya luk syāt ।।

janivadhyośca ।।
anayorupadhāyā vṛddhirna syācciṇi ñṇiti kṛti ca ।। didīpe ।। pede । patsīṣṭa ।।

ciṇ te padaḥ ।।
padaścleściṇ syāttaśabde pare । apatsātām ।। vettā ।। boddhā । bhutsīṣṭa । abhutsātām ।। yudha saṃprahāre ।। ।। yudhyate । yoddhā ।। sasṛje ।।

sṛjidṛśorjhalyamakiti ।।
anayoramāgamaḥ syājjhalādāvakiti । srakṣyati । asṛṣṭa ।। mamarṣitha । marṣitāsi । marṣiṣyati, marṣiṣyate ।। nanāha । nehe । natsyati ।।

iti divādayaḥ ।।

atha svādayaḥ

ṣuñ abhiṣave ।।

svādibhyaḥ śnuḥ ।।
śapo apavādaḥ । sunutaḥ । sunvanti । sunute । sunvate । suṣāva, suṣuve । sunu । sunavai । sūyāt ।।

stusudhūñbhyaḥ parasmaipadeṣu ।।
ebhyassica iṭ syātparasmaipadeṣu ।।

vibhāṣā ceḥ ।।
abhyāsātparasya kutvaṃ vā syātsani liṭi ca । cikāya, cicāya; cikye, cicye । acaiṣīt, aceṣṭa ।। ।। stṛṇoti, stṛṇute ।।

śarpūrvāḥ khayaḥ ।।
abhyāsasya śarpūrvāḥ khayaḥ śiṣyante anye halo lupyante । tastaratuḥ । guṇor'tīti guṇaḥ ।।

ṛtaśca saṃyogādeḥ ।।
ṛdantātsaṃyogādeḥ parayoḥ liṅsicoriḍvā syāttaṅi । stariṣīṣṭa, stṛṣīṣṭa । astariṣṭa, astṛta ।। ।। dhūnoti, dhūnute । svaratīti veṭ । dudhavitha, dudhotha ।।

śryukaḥ kiti ।।
śriña ekāca ugantācca gitkitoriṇ na । paramapi svaratyādivikalpaṃ bādhitvā purastātpratiṣedha kāṇḍārambha sāmarthyādanena niṣedhe prāpte krādiniyamānnityamiṭ । dudhuviva । adhāvīt, adhaviṣṭa, adhoṣṭa । adhaviṣyat, adhoṣyat । adhaviṣyatām, adhoṣyatām । adhaviṣyata, adhoṣyata ।।

iti svādayaḥ ।।

atha tudādayaḥ
tuda vyathane ।।

tudādibhyaḥ śaḥ ।।
śapo apavādaḥ । tutoda । tutude । atautsīt, atuta ।। ।। nudati, nudate । nottā ।। grahijyeti samprasāraṇam । sasya ścutvena śaḥ । śasya jaśtvena jaḥ । bhṛjjati, bhṛjjate ।।

bhrasjo ropadhayo ramanyatarasyām ।।
bhrasjo rephasyopadhāyāśca sthāne ramāgamo vā syādārdhadhātuke । mitvādantyādacaḥ paraḥ । sthānaṣaṣṭhīnirdeśādropadhayornivṛttiḥ । babharjatuḥ । babharjitha, babharṣṭha । babhrajja । babhrajjitha । vraśceti ṣaḥ । babharje, babhrajje । bharkṣyati, bhrakṣyati । kṅiti ramāgamaṃ bādhitvā samprasāraṇaṃ pūrvavipratiṣedhena । bhṛjjyāt । bhṛjjyāsuḥ । bharkṣīṣṭa, bhrakṣīṣṭa । abhārkṣīt, abhrākṣīt । abharṣṭa, abhraṣṭa ।। cakarṣa, cakṛṣe ।।

anudāttasya cardupadhasyānyatarasyām ।।
upadeśe anudātto ya ṛdupadhastasyāmvā syājjhalādāvakiti । kṛkṣīṣṭa । akrākṣīt, akārkṣīt, akṛkṣat । akṛkṣātām । ksapakṣe akṛkṣata । akṛkṣanta ।। ।। milati, milate, mimela । amelīt ।। mucḷ mocane ।।

śe mucādīnām ।।
muc lip vid lup sic kṛt khid piśāṃ num syāt śe pare । moktā । mukṣīṣṭa । amukṣātām ।। loptā । alupta ।। viveda, vivede । vyāghrabhūtimate seṭ । veditā । parivettā ।। ।। siñcati, siñcate ।।

lipisicihvaśca ।।
ebhyaścleraṅ syāt ।।

ātmanepadeṣvanyatarasyām ।।
lipisicihvaḥ parasya cleraṅ vā ।। limpati, limpate । alipat, alipata, alipta।।
ityubhayapadinaḥ ।
kṛtī chedane ।। kṛntati । kartitā । kartiṣyati, kartsyati । akartīt ।। ।। khindati । khettā ।। piśa avayave ।। piṃśati ।। vavraśca । vavraścitha, vavraṣṭha । vraścitā, vraṣṭā । vraściṣyati, vrakṣyati । vṛścyāt । avraścīt, avrākṣīt ।। vivyāca । vyacitā । vicyāt । vyaceḥ kuṭāditvamanasīti tu neha pravartate, anasīti paryudāsena kṛnmātraviṣayatvāt ।। ।। uñchati । auñchaḥ kaṇaśa ādānaṃ kaṇiśādyarjanaṃ śilam ।'; iti yādavaḥ ।। ṛccha gatīndriyapralayamūrtibhāveṣu ।। ṛcchati । ṛcchatyṝtāmiti guṇaḥ । dvihal grahaṇasya aneka halupasakṣaṇatvānnuṭ । ānarcchatuḥ ।।

tīṣasahalubharuṣariṣaḥ ।।
icchatyādeḥ parasya tāderārdhadhātukasyeḍvā syāt । lobhiṣyati ।। tṛpa tṛmpha tṛptau ।। ।। tṛpati । tarpitā । tṛmphati । ādiśabdaḥ prakāre, tena ye atra nakārānuṣaktāste tṛmphādayaḥ । tṛphyāt ।। mṛḍa pṛḍa sukhane ।। mṛḍati । śuna gatau ।। śunati ।। ।। icchati । eṣiṣyati । aiṣīt ।। kuṭa kauṭilye ।। gāṅkuṭādīti ṅittvam ।। cukuṭitha । kuṭitā ।। puṭa saṃśleṣaṇe ।। puṭati । sphuṭa vikasane ।। spuṭati ।। sphura sphula saṃcalane ।। sphulati ।।

sphuratisphulatyornirnivibhyaḥ ।।
ṣatvaṃ vā syāt । niḥṣphurati, niḥsphurati । ṇū stavane ।। pariṇūtaguṇodayaḥ । nunāva ।। mamajja । masjinaśoriti num । saṃyegādilopaḥ । maṅktā । amāṅkṣīt । amāṅkṣuḥ ।। rujo bhaṅge ।। rujati । rokṣyati ।। anudāttasya cardupadhasyānyatarasyām ।। amrākṣīt, amārkṣīt, amṛkṣat ।। ṣadḷ viśaraṇagatyavasādaneṣu ।।

śadeḥ śitaḥ ।।
śidbhāvino asmāttaṅānau staḥ । śīyatām । śīyeta । śattā । aśadat ।।

ṝta iddhātoḥ ।।
ṝdantasya dhātoraṅgasya itsyāt । cakāra । cakaruḥ । kīryāt ।।

kiratau lavane ।।
upātkirateḥ suṭ chedane। । upacaskāra ।।

hiṃsāyāṃ prateśca ।।
upātprateśca kirateḥ suṭ syāt hiṃsāyām । pratiskirati ।। ।।

aci vibhāṣā ।।
girate rephasya lo vājādau pratyaye । jagāra, jagāla । jagaritha, jagalitha । garītā, garitā, galītā, galitā ।। praccha jñīpsāyām ।। ।। grahijyeti samprasāraṇam । papraccha । praṣṭā । aprākṣīt ।। mṛṅ prāṇatyāge ।।

mriyaterluṅliṅośca ।।
luṅliṅoḥ śitaśca prakṛtibhūtānmṛṅastaṅ nānyatra । iyaṅ । mamāra । mariṣyati । amṛta ।। ।। prāyeṇāyaṃ vyāṅpūrvaḥ । vyāpapre । vyāpariṣyate । vyāpṛṣātām ।। juṣī prītisevanayoḥ ।। juṣate ।। ovijī bhayacalanayoḥ ।। prāyeṇāyamutpūrvaḥ । udvijate ।।

vija iṭ ।।
vijeḥ para iḍādipratyayo ṅidvat ।।

iti tudādayaḥ ।।

atha rudhādayaḥ

rudhir āvaraṇe ।।

rudhādibhyaḥ śnam ।।
śapo apavādaḥ । śnasorallopaḥ । rundhanti । rundhaḥ । ruṇadhmi । rundhmaḥ । rundhāte । runtse । rundhve । rundhvahe । rurodha, rurudhe । roddhāsi, roddhāse । rotsyasi, rotsyase । rotsyati, rotsyate । ruṇaddhu, rundhāt । rundhantu । ruṇadhāni । ruṇadhāma । rundhātām । runtsva । ruṇadhāvahai । aruṇat, aruṇad । arundhan । aruṇaḥ, aruṇat, aruṇad । arundha । arundhata । rundhyāt । rudhyāt, rutsīṣṭa । aruddha । arutsata । arotsyat, arautsīt । aruddha । arutsata । arotsyat, arotsyata ।। chidir dvaidhīkaraṇe ।। rireca । rektā rekṣyati ariṇak । aricat, araikṣīt, arikta ।। vicir pṛthagbhāve ।। vinakti viṅkte ।। kṣudir saṃpeṣaṇe ।। ।। kṣuṇatti, kṣunte ।। akṣudat, akṣautsīt, akṣutta । ucchṛdir dīptidevanayoḥ ।। chṛṇatti chṛnte । se asicīti veṭ । cacchṛdiṣe, cacchṛtse । charditā । chardiṣyati, chartsyati । acchṛdat, acchardīt, acchardiṣṭa ।। uttṛdir hiṃsānādarayoḥ ।। ।। kṛtī veṣṭane ।। kṛṇatti ।। tṛha hisi hiṃsāyām ।। ।।

tṛṇaha im ।।
tṛhaḥ śnami kṛte imāgamo halādau piti sārvadhātuke । tṛṇḍhaḥ । tarhitā ।।

śnānnalopaḥ ।।
śnamaḥ parasya nasya lopaḥ syāt । jihiṃsa ।।

tipyanasteḥ ।।
padāntasya sasya daḥ syāttipi na tvasteḥ । sasajuṣorurityasyāpavādaḥ । ahinat, ahinad । ahiṃsan ।।

sipi dhāto rurvā ।।
padāntasya dhātoḥ sasya ruḥ syādvā, pakṣe daḥ । ahinaḥ, ahinat, ahinad ।। untaḥ । undāñcakāra । auntām । aunaḥ, aunat, aunad ।। añjū vyaktimrakṣaṇakāntigatiṣu ।। aṅktaḥ । ānañja । ānañjitha, ānaṅktha । añjitā, aṅktā । anajāni ।।

añjeḥ sici ।।
añjeḥ sico nityamiṭ syāt ।। tañcitā, taṅktā । ovijī bhayacalanayoḥ ।। vija iḍiti ṅittvam । vijitā । avijīt ।। ।। śinaṣṭi । śiṃṣanti । śiśeṣa । śeṣṭā । herdhiḥ । śinaṣāṇi । śiṃṣyāt । aśiṣat ।। evaṃ piṣḷ saṃcūrṇane ।। bhañjo āmardane ।। śnānnalopaḥ । babhañjitha, babhaṅktha । bhaṅgdhi ।। bhuja pālanābhyavahārayoḥ ।। bhoktā । abhunak ।।

bhujo anavane ।।
taṅānau staḥ । anavane kim? mahīṃ bhunakti ।। ।। inddhe । indhātām । aindha । aindhāḥ ।।

iti rudhādayaḥ ।।

atha tanādayaḥ

tanu vistāre ।।

tanādikṛñbhya uḥ ।।
śapo apavādaḥ । tatāna, tene । tanitāsi, tanitāse । tanotu । atanot, atanuta । tanyāt, taniṣīṣṭa ।।

tanādibhyastathāsoḥ ।।
tanādeḥ sico vā luk syāttathāsoḥ । atathāḥ, ataniṣṭāḥ । ataniṣyat, ataniṣyata ।।

ye vibhāṣā ।।
janasanakhanāmātvaṃ vā yādau kṅiti ।।

janasanakhanāṃ sañjhaloḥ ।।
eṣāmākāre antādeśaḥ syāt sani jhalādau kṅiti ।। hmyanteti na vṛddhiḥ । akṣaṇīt, akṣata, akṣaṇiṣṭa । akṣathāḥ, akṣaṇiṣṭhāḥ ।। apratyaye laghūpadhasya guṇo vā । kṣeṇoti, kṣiṇoti । akṣeṇīt, akṣita, akṣeṇiṣṭa ।। tṛṇu adane ।। tṛṇoti, tarṇoti; tṛṇute, tarṇute ।। ।।

ata utsārvadhātuke ।।
upratyayāntasya kṛño akārasya uḥ syāt sārvadhātuke kṅiti ।।

na bhakurchurām ।।
bhasya kurchurorupadhāyā na dīrghaḥ ।।

nityaṃ karoteḥ ।।
karoteḥ pratyayokārasya nityaṃ lopo mvoḥ parayoḥ । kurmaḥ । cakāra, cakre । kariṣyati, kariṣyate । kurutām । akuruta ।।

ye ca ।।
kṛña ulopo yādau pratyaye pare । kriyāt, kṛṣīṣṭa । akariṣyat, akariṣyata ।।

samparibhyāṃ karotau bhūṣaṇe ।।

samavāye ca ।।
samparipūrvasya karoteḥ suṭ syād bhūṣaṇe saṃghāte cārthe । alaṅkarotītyarthaḥ । saṅghībhavantītyarthaḥ । sampūrvasya kvacidabhūṣaṇe api suṭ । saṃskṛtaṃ bhakṣā iti jñāpakāt ।।

upātpratiyatnavaikṛtavākyādhyāhāreṣu ca ।।
upātkṛñaḥ suṭ syādeṣvartheṣu cātprāguktayorarthayoḥ । pratiyatno guṇādhānam । vikṛtameva vaikṛtaṃ vikāraḥ । vākyādhyāhāra ākāṅkṣitaikadeśapūraṇam । upaskṛtā kanyā । upaskṛtā brāhmaṇāḥ । edhodakasyopaskaroti । upaskṛtaṃ brūte ।। ।। manu avabodhane ।। manute । maniṣyate । amanuta । maniṣīṣṭa । amaniṣyata ।।

iti tanādayaḥ ।।

atha kryādayaḥ

ḍukrīñ dravyavinimaye ।।

kryādibhyaḥ śnā ।।
śapo apavādaḥ । ī halyaghoḥ । śnābhyastayorātaḥ । krīṇāsi । krīṇītha । krīṇīvaḥ । krīṇīte । krīṇate । krīṇāthe । krīṇe । krīṇīmahe । cikriyatuḥ । cikrayitha, cikretha । cikriye । kreṣyati, kreṣyate । krīṇītām । krīṇīyāt, krīṇīta । akraiṣīt, akreṣyata ।। prīñ tarpaṇe kāntau ca ।। ।। prīṇāti, prīṇīte ।। śrīñ pāke ।। śrīṇāti, śrīṇīte ।। ।।

hinumīnā ।।
upasargasthānnimittātparasyaitayornasya ṇaḥ syāt । pramīṇāti, pramīṇīte । mīnātītyātvam । mimyatuḥ । mimye । māsyati । amāsīt । amāsta ।। ।। sināti, sinīte । setā ।। skuñ āplavane ।।

stanbhustunbhuskanbhuskunbhuskuñbhyaḥ śnuśca ।।
cāt śnā । skunute, skunīte । skotā ।। stanbhvādayaścatvāraḥ sautrāḥ । sarve rodhanārthāḥ parasmaipadinaḥ ।।

halaḥ śnaḥ śānajjhau ।।
halaḥ parasya śnaḥ śānajādeśaḥ syāddhau pare ।।

jṝstanbhumrucumlucugrucuglucugluñcuśvibhyaśca ।।
cleraṅ vā syāt ।।

stanbheḥ ।।
stanbheḥ sautrasya sasya ṣaḥ syāt । astambhīt ।। ।। yunāti, yunīte ।।

pvādīnāṃ hrasvaḥ ।।
pūñ lūñ stṝñ kṝñ vṝñ dhūñ śṝ pṝ vṝ bhṝ mṝ dṝ jṝ jhṝ dhṝ nṝ kṝ ṝ gṝ jyā rī lī vlī plīnāṃ caturviṃśateḥ śiti hrasvaḥ । pavitā ।। ।। stṝñ ācchādane ।। stṛṇāti । tastāra । tastare । staritā । stīryāt ।।

liṅsicorātmanepadeṣu ।।
vṛṅvṛñbhyāmṝdantācca parayorliṅsicoriḍ vā syāttaṅi ।।

na liṅi ।।
vṝta iṭo liṅi na dīrghaḥ । uśceti kittvam । sici ca parasmaipadeṣu । astāriṣṭām । astarīṣṭa, astariṣṭa, astīrṣṭa ।। ।। kṛṇāti, kṛṇīte ।। vavāra, vavare । udoṣṭhyetyuttvam । variṣīṣṭa, vūrṣīṣṭa । avāriṣṭām । avariṣṭa, avarīṣṭa, avūrṣṭa ।। dhavitā, dhotā । adhaviṣṭa, adhoṣṭa ।। graha upādāne ।। gṛhṇāti, gṛhṇīte ।।

graho aliṭi dīrghaḥ ।।
ekāco grahervihitasyeṭo dīrgho na tu liṭi । gṛhṇātu । halaḥ śnaḥ śānajjhāviti śnaḥ śānajādeśaḥ । gṛhāṇa । gṛhyāt, grahīṣīṣṭa । hmyanteti na vṛddhiḥ । agrahīṣṭām । agrahīṣātām ।। ।। kuṣṇāti ।। āśa । aśiṣyati । aśāna ।। ।। jñā avabodhane ।। jajñau ।। ।। vavṛḍhve । avarīṣṭa, avariṣṭa, avṛta ।।

iti kryādayaḥ ।।

atha curādayaḥ

cura steye ।।

satyāpapāśarūpavīṇātūlaślokasenālomatvacavarmavarṇacūrṇa curādibhyo ṇic ।।
ebhyo ṇic syāt । cūrṇāntebhyaḥ aprātipadikāddhātvarthe'; ityeva siddhe teṣāmiha grahaṇaṃ prapañcārtham । curādibhyastu svārthe । sanādyantā iti dhātutvam । guṇāyādeśau ।।

ṇicaśca ।।
ṇijantādātmanepadaṃ syātkartṛgāmini kriyāphale । corayāmāsa । coryāt, corayiṣīṣṭa । ṇau caṅīti hrasvaḥ । halādiḥ śeṣaḥ । dīrgho laghorityabhyāsasya dīrghaḥ । acūcurat, acūcurata ।। katha vākyaprabandhe ।। ।।

acaḥ parasminpūrvavidhau ।।
alvidhyarthamidam । paranimitto ajādeśaḥ sthānivat syātsthāni bhūtādacaḥ pūrvatvena dṛṣṭasya vidhau kartavye । iti sthānivatvānnopadhāvṛddhiḥ । aglopitvāddīrghasanvadbhāvau na ।।

ī ca gaṇaḥ ।।
gaṇayaterabhyāsasya ī syāccaṅpare ṇau cādat । ajīgaṇat, ajagaṇat ।।

iti curādayaḥ ।।

atha ṇyantaprakriyā

svatantraḥ kartā ।।
kriyāyāṃ svātantryeṇa vivakṣitor'thaḥ kartā syāt ।।

tatprayojako hetuśca ।।
kartuḥ prayojako hetusaṃjñaḥ kartṛsaṃjñaśca syāt ।।

hetumati ca ।।
prayojakavyāpāre preṣaṇādau vācye dhātorṇic syāt । bhavantaṃ prerayati bhāvayati ।।

oḥ puyaṇjyapare ।।
sani pare yadaṅgaṃ tadavayavābhyāsokārasya itsyāt pavargayaṇjakāreṣvavarṇapareṣu parataḥ ।। ṣṭhā gatinivṛttau ।।

artihrīvlīrīknūyīkṣmāyyātāṃ puṅ ṇau ।।
sthāpayati ।।

tiṣṭhaterit ।।
upadhāyā idādeśaḥ syāccaṅpare ṇau ।।

mitāṃ hrasvaḥ ।।
ghaṭādīnāṃ jñapādīnāṃ copadhāyā hrasvaḥ syāṇṇau ।। jñapa jñāne jñāpane ca ।। ajijñapat ।।

iti ṇyantaprakriyā

atha sannantaprakriyā

dhātoḥ karmaṇaḥ samānakartṛkādicchāyāṃ vā ।।
iṣikarmaṇa iṣiṇaikakartṛkāddhātoḥ sanpratyayo vā syādicchāyām ।। paṭha vyaktāyāṃ vāci ।।

sanyaṅoḥ ।।
sannantasya yaṅantasya ca dhātoranabhyāsasya prathamasyaikāco dve sto ajādestu dvitīyasya । paṭhitumicchati pipaṭhiṣati । karmaṇaḥ kim ? gamanenecchati । samāna kartṛkāt kim ? śiṣyāḥ paṭhantvitīcchati guruḥ । vā grahaṇādvākyamapi ।।

saḥ syārdhadhātuke ।।
sasya taḥ syātsādāvārdhadhātuke । attumicchati jighatsati । ekāca iti neṭ ।।

ajjhanagamāṃ sani ।।
ajantānāṃ hanterajādeśagameśca dīrgho jhalādau sani ।।

iko jhal ।।
igantājjhalādiḥ san kit syāt । kartumicchati cikīrṣati ।।

sani grahaguhośca ।।
graherguherugantācca sana iṇ na syāt ।।

iti sannantaprakriyā ।।

atha yaṅantaprakriyā

dhātorekāco halādeḥ kriyāsamabhihāre yaṅ ।।
paunaḥpunye bhṛśārthe ca dyotye dhātorekāco halāderyaṅ syāt ।।

guṇo yaṅlukoḥ ।।
abhyāsasya guṇo yaṅi yaṅluki ca parataḥ । ṅidantatvādātmanepadam । punaḥ punaratiśayena vā bhavati bobhūyate । abobhūyiṣṭa ।।

nityaṃ kauṭilye gatau ।।
gatyarthātkauṭilya eva yaṅ syānna tu kriyāsamabhihāre ।।

dīrgho akitaḥ ।।
akito abhyāsasya dīrgho yaṅyaṅlukoḥ । kuṭilaṃ vrajati vāvrajyate ।।

yasya halaḥ ।।
yasyeti saṃghātagrahaṇam । halaḥ parasya yaśabdasya lopa ārdhadhātuke । ādeḥ parasya । vāvrajāñcakre ।।

rīgṛdupadhasya ca ।।
ṛdupadhasya dhātorabhyāsasya rīgāgamo yaṅyaṅlukoḥ । varīvṛtāñcakre ।।

kṣubhnādiṣu ca ।।
ṇatvaṃ na । jarīgṛhyate ।।

iti yaṅanta prakriyā ।।

atha yaṅluk prakriyā

yaṅo'ci ca ।।
yaṅo'ci pratyaye luk syāt, cakārāttaṃ vināpi kvacit । anaimittiko aya mantaraṅgatvādādau bhavati । tataḥ pratyayalakṣaṇena yaṅantatvāddvitvam । dhātutvāllaḍādayaḥ । śeṣātkartarīti parasmaipadam । carkarītaṃ cetyadādau pāṭhācchapo luk ।।

yaṅo vā ।।
yaṅlugantātparasya halādeḥ pitaḥ sārvadhātukasyeḍ vā syāt । bhūsuvoriti guṇaniṣedho yaṅluki bhāṣāyāṃ na, bobhotu, tetikte iti chandasi nipātanāt । bobhavīti, bobhoti । adabhyastāt । bobhavāñcakāra, bobhavāmāsa । bobhaviṣyati । bobhavītu, bobhotu, bobhūtāt । bobhūtām । bobhūhi । abobhavīt, abobhot । abobhavuḥ । bobhūyātām । bobhūyāt । bobhūyāsuḥ । gātistheti sico luk । yaṅo vetīṭpakṣe guṇaṃ bādhitvā nityatvādvuk । abobhūvīt, abobhot । abobhūtām । abobhaviṣyat ।। 

iti yaṅluk prakriyā ।।

atha nāmadhātavaḥ

supa ātmanaḥ kyac ।।
iṣikarmaṇa eṣituḥ saṃbandhinaḥ subantādicchāyāmarthe kyac pratyayo vā syāt ।।

supo dhātuprātipadikayoḥ ।।
etayoravayavasya supo luk ।।

kyaci ca ।।
avarṇasya īḥ । ātmanaḥ putramicchati putrīyati ।।

naḥ kye ।।
kyaci kyaṅi ca nāntameva padaṃ nānyat । rājīyati । nāntameveti kim? vācyati । hali ca । pūryati । neha - divamicchati divyati ।।

kyasya vibhāṣā ।।
halaḥ parayoḥ kyackyaṅārelopo vārdhadhātuke । ato lopaḥ । tasya sthānivattvāllaghūpadhaguṇo na । samidhitā, samidhyitā ।।

kāmyacca ।।
uktaviṣaye kāmyac syāt । putramātmana icchati putrakāmyati । putrakāmyitā ।।

upamānādācāre ।।
upamānātkarmaṇaḥ subantādācārer'the kyac । putramivācarati putrīyati chātram । viṣṇūyati dvijam ।। । kṛṣṇa ivācarati kṛṣṇati । sva ivācarati svati । sasvau ।।

anunāsikasya kvijhaloḥ kṅiti ।।
anunāsikāntasyopadhāyā dīrghaḥ syātkvau jhalādau ca kṅiti । idamivācarati idāmati । rājeva rājānati । panthā iva pathīnati ।।

kaṣṭāya kramaṇe ।।
caturthyantāt kaṣṭaśabdādutsāher'the kyaṅ syāt । kaṣṭāya kramate kaṣṭāyate । pāpaṃ kartumutsahata ityarthaḥ ।।

śabdavairakalahābhrakaṇvameghebhyaḥ karaṇe ।।
ebhyaḥ karmabhyaḥ karotyarthe kyaṅ syāt । śabdaṃ karoti śabdāyate ।। tatkaroti tadācaṣṭe; iti ṇic ।। prātipadikāddhātvarthe bahulamiṣṭhavacca । prātipadikāddhātvarthe ṇic syāt, iṣṭhe yathā prātipadikasya puṃvadbhāva-rabhāva-ṭilopa- vinmatublopa-yaṇādilopa-prasthasphādyādeśa-bhasaṃjñāstadvaṇṇāvapi syuḥ । ghaṭaṃ karotyācaṣṭe vā ghaṭayati ।।

iti nāmadhātavaḥ

atha kaṇḍvādayaḥ ।।

kaṇḍvādibhyo yak ।।
ebhyo dhātubhyo nityaṃ yak syātsvārthe । kaṇḍūñ gātravigharṣaṇe ।। kaṇḍūyata ityādi ।।

iti kaṇḍvādayaḥ ।।

athātmanepadaprakriyā

kartari karmavyatihāre ।।
kriyāvinimaye dyotye kartaryātmanepadam । anyasya yogyaṃ lavanaṃ karotītyarthaḥ ।।

na gatihiṃsārthebhyaḥ ।।
vyatigacchanti ।।

nerviśaḥ ।।
niviśate ।।

parivyavebhyaḥ kriyaḥ ।।
parikrīṇīte । avakrīṇīte ।।

viparābhyāṃ jeḥ ।।
vijayate ।।

samavapravibhyaḥ sthaḥ ।।
saṃtiṣṭhate । pratiṣṭhate ।।

apahnave jñaḥ ।।
śatamapajānīte ।।

akarmakācca ।।
sarpiṣo jānīte । sarpiṣopāyena pravartata ityarthaḥ ।।

udaścaraḥ sakarmakāt ।।
dharmamuccarate । ullaṅghya gacchatītyarthaḥ ।।

samastṛtīyāyuktāt ।।
rathena sañcarate ।।

dāṇaśca sā ceccaturthyarthe ।।
sampūrvāddāṇastṛtīyāntena yuktāduktaṃ syāt tṛtīyā ceccaturthyarthe । dāsyā saṃyacchate kāmī ।।

pūrvavatsanaḥ ।।
sanaḥ pūrvo yo dhātustena tulyaṃ sannantādapyātmanepadaṃ syāt ।।

halantācca ।।
iksamīpāddhalaḥ paro jhalādiḥ san kit ।।

gandhanāvakṣepaṇasevanasāhasikyapratiyatnaprakathanopayogeṣu ।। kṛñaḥ
gandhanaṃ sūcanam । sūcayatītyarthaḥ । avakṣepaṇaṃ bhartsanam । śyeno vartikāmutkurute । bhartsayatītyarthaḥ । harimupakurute । paradārān prakurute । teṣu sahasā pravartate । edhodakasyopaskurute । kathāḥ prakurute । prakathayatītyarthaḥ । śataṃ prakurute । dharmārthaṃ viniyuṅkte । eṣu kim ? kaṭaṃ karoti ।।

bhujo anavane ।।
odanaṃ bhuṅkte । anavane kim ? mahīṃ bhunakti ।।

ityātmanepadaprakriyā ।।

atha parasmaipadaprakriyā

anuparābhyāṃ kṛñaḥ ।।
kartṛge ca phale gandhanādau ca parasmaipadaṃ syāt । parākaroti ।।

abhipratyatibhyaḥ kṣipaḥ ।।
kṣipa preraṇe svaritet ।।

prādvahaḥ ।।
pravahati ।।

parermṛṣaḥ ।।
parimṛṣyati ।।

vyāṅparibhyo ramaḥ ।।
ramu krīḍāyām ।।

upācca ।।
yajñadattamuparamati । uparamayatītyarthaḥ । antarbhāvitaṇyartho ayam ।।

iti parasmaipadaprakriyā ।।
iti padavyavasthā ।।

atha bhāvakarmaprakriyā

bhāvakarmaṇoḥ ।।
lasyātmanepadam ।।

sārvadhātuke yak ।।
dhātoryak bhāvakarmavācini sārvadhātuke । sā ca bhāvārthakalakāreṇānūdyate । yuṣmadasmadbhyāṃ sāmānādhikaraṇyābhāvātprathamaḥ puruṣaḥ । tiṅvācyakriyāyā adravya rūpatvena dvitvādyapratīterna dvivacanādi kiṃtvekavacanamevotsargataḥ ।
tvayā mayā anyaiśca bhūyate ।।

syasicsīyuṭtāsiṣu bhāvakarmaṇorupadeśe ajjhanagrahadṛśāṃ vā ciṇvadiṭ ca ।।
upadeśe yo ac tadantānāṃ hanādīnāṃ ca ciṇīvāṅgakāryaṃ vā syātsyādiṣu bhāvakarmaṇorgamyamānayoḥ syādīnāmiḍāgamaśca । ciṇvadbhāvapakṣe ayamiṭ । ciṇvadbhāvād vṛddhiḥ । bhāviṣyate, bhaviṣyate । abhūyata । bhāviṣīṣṭa, bhaviṣīṣṭa ।।

ciṇ bhāvakarmaṇoḥ ।।
cleściṇsyādbhāvakarmavācini taśabde pare । abhāviṣyata, abhaviṣyata । akarmako apyupasargavaśātsakarmakaḥ । anubhūyate ānandaścaitreṇa tvayā mayā ca । anubhūyante । ahamanubhūye । anvabhāviṣātām, anvabhaviṣātām । bhāvyate । bhāvayāñcakre, bhāvayāmbabhūve, bhāvayāmāse । ciṇvadiṭ । ābhīyatvenā siddhatvāṇṇilopaḥ । bhāvitā, bhāvayitā । bhāviṣyate, bhāvayiṣyate । abhāvyata । bhāviṣīṣṭa, bhāvayiṣīṣṭa । abhāviṣātām, abhāvayiṣātām ।। akṛtsārvadhātukayordīrghaḥ । stāvitā, stotā । stāviṣyate, stoṣyate । astāvi । astāviṣātām, astoṣātām ।। guṇor'tīti guṇaḥ ।। smaryate । upadeśagrahaṇācciṇvadiṭ । smāritā, smartā । aniditāmiti nalopaḥ । trasyate । saṃprasāraṇam ।।

tanoteryaki ।।
ākāro antādeśo vā syāt ।।

tapo anutāpe ca ।।
tapaścleściṇ na syāt karmakartaryanutāpe ca । ghumāsthetīttvam । dhīyate ।।

āto yuk ciṇkṛtoḥ ।।
ādantānāṃ yugāgamaḥ syācciṇi ñṇiti kṛti ca । dāyiṣīṣṭa, dāsīṣṭa । adāyiṣātām ।।

bhañjeśca ciṇi ।।
nalopo vā syāt ।।

vibhāṣā ciṇṇamuloḥ ।।
labhernumāgamo vā syāt ।।

iti bhāvaprakriyā ।।

atha karmakartṛprakriyā

yadā karmaiva kartṛtvena vivakṣitaṃ tadā sakarmakāṇāmapyakarmakatvātkartari bhāve ca lakāraḥ ।।

karmavatkarmaṇā tulyakriyaḥ ।।
karmasthayā kriyayā tulyakriyaḥ kartā karmavatsyāt । tena yagātmanepadaciṇvadiṭaḥ syuḥ । bhidyate kāṣṭham । bhāve, bhidyate kāṣṭhena ।।

iti karmakartṛprakriyā ।।

atha lakārārthaprakriyā

abhijñāvacane ḷṭ ।।
smṛtibodhinyupapade bhūtānadyatane dhātorḷṭ ।। smarasi kṛṣṇa gokule vatsyāmaḥ । evaṃ budhyase, cetayase, ityādiprayoge api ।।

na yadi ।।
yadyoge uktaṃ na । abhijānāsi kṛṣṇa yadvane abhuñjmahi ।।

laṭ sme ।।
liṭo apavādaḥ । yajati sma yudhiṣṭhiraḥ ।।

vartamānasamīpye vartamānavadvā ।।
vartamāne ye pratyayā uktāste vartamānasāmīpye bhūte bhaviṣyati ca vā syuḥ । ayamāgacchāmi, ayamāgamaṃ vā । eṣa gacchāmi, gamiṣyāmi vā ।।

hetuhetumatorliṅ ।।
vā syāt । kṛṣṇaṃ nameccetsukhaṃ yāyāt । kṛṣṇaṃ naṃsyati cetsukhaṃ yāsyati । neha ।। vidhinimantraṇeti liṅ । vidhiḥ preraṇaṃ bhṛtyādernikṛṣṭasya pravartanam ।। nimantraṇaṃ niyogakaraṇam, āvaśyake śrāddhabhojanādau dauhitrādeḥ pravartanam । iha bhuñjīta ।। āmantraṇaṃ kāmacārānujñā ।। adhīṣṭaṃ satkārapūrvako vyāpāraḥ । putramadhyāpayed bhavān ।। saṃpraśnaḥ saṃpradhāraṇam । kiṃ bho vedamadhīyīya uta tarkam ।। bho bhojanaṃ labheya ।।

iti lakārārthaprakriyā ।।
iti tiṅantaṃ samāptam ।।

atha kṛdante kṛtprakriyā

dhātoḥ ।।
ātṛtīyādhyāyasamāpterye pratyayāste dhātoḥ pare syuḥ । kṛdatiṅiti kṛtsaṃjñā ।।

vāsarūpo astriyām ।।
asmindhātvadhikāre asarūpo apavādapratyaya utsargasya bādhako vā syāt stryadhikāroktaṃ vinā ।।

kṛtyāḥ ।।
ṇvultṛcāvityataḥ prāk kṛtyasaṃjñāḥ syuḥ ।।

kartari kṛt ।।
kṛtpratyayaḥ kartari syāt । iti prāpte 

tayoreva kṛtyaktakhalarthāḥ ।।
ete bhāvakarmaṇoreva syuḥ ।।

tavyattavyānīyaraḥ ।।
dhātorete pratyayāḥ syuḥ । edhitavyam, edhanīyaṃ tvayā । bhāve autsargikamekavacanaṃ klībatvaṃ ca । cetavyaścayanīyo vā dharmastvayā pacelimā māṣāḥ । paktavyā ityarthaḥ । bhidelimāḥ saralāḥ । bhettavyā ityarthaḥ ।।

kṛtyalyuṭo bahulam ।।
kvacitpravṛttiḥ kvacidapravṛttiḥ kvacidvibhāṣā kvacidanyadeva ।
vidhervidhānaṃ bahudhā samīkṣya caturvidhaṃ bāhulakaṃ vadanti ।।
snātyaneneti snānīyaṃ cūrṇam । dīyate asmai dānīyo vipraḥ ।।

aco yat ।।
ajantāddhātoryat syāt ।।

īdyati ।।
yati pare āta ītsyāt । gleyam ।।

poradupadhāt ।।
pavargāntādadupadhādyatsyāt । śapyam ।।

etistuśāsvṛdṛjuṣaḥ kyap ।।
ebhyaḥ kyap syāt ।।

hrasvasya piti kṛti tuk ।।
ityaḥ । śāsu anuśiṣṭau ।।

śāsa idaṅhaloḥ ।।
śāsa upadhāyā itsyādaṅi halādau kṅiti । vṛtyaḥ । juṣyaḥ ।।

mṛjervibhāṣā ।।
mṛjeḥ kyabvā ।।

ṛhalorṇyat ।।
ṛvarṇāntāddhalantācca dhātorṇyat । hāryam ।।

cajoḥ ku ghiṇṇyatoḥ ।।
cajoḥ kutvaṃ syāt ghiti ṇyati ca pare ।।

mṛjervṛddhiḥ ।।
mṛjeriko vṛddhiḥ sārvadhātukārdhadhātukayoḥ ।।

bhojyaṃ bhakṣye ।।
bhogyamanyat ।।

iti kṛtyaprakriyā ।।

atha pūrvakṛdantam

ṇvultṛcau ।।
dhātoretau staḥ । kartari kṛditi kartrarthe ।।

yuvoranākau ।।
yu vu etayoranākau staḥ । kartā ।।

nandigrahipacādibhyo lyuṇinyacaḥ ।।
nandyāderlyuḥ, grahyāderṇiniḥ, pacāderac syāt । nandayatīti nandanaḥ । janamardayatīti janārdanaḥ । grāhī । mantrī ।।

igupadhajñāprīkiraḥ kaḥ ।।
ebhyaḥ kaḥ syāt । kṛśaḥ । priyaḥ ।।

ātaścopasarge ।।
prajñaḥ ।।

gehe kaḥ ।।
gehe kartari graheḥ kaḥ syāt ।।

karmaṇyaṇ ।।
karmaṇyupapade dhātoraṇ pratyayaḥ syāt । kumbhaṃ karotīti kumbhakāraḥ ।।

āto anupasarge kaḥ ।।
ādantāddhātoranupasargātkarmaṇyupapade kaḥ syāt । āto lopa iṭi ca । dhanadaḥ । anupasarge kim ? gosandāyaḥ । mūlavibhujādibhyaḥ kaḥ । mūlāni vibhujati mūlavibhujo rathaḥ । mahīdhraḥ ।।

careṣṭaḥ ।।
adhikaraṇe upapade ।।

bhikṣā senādāyeṣu ca ।।
bhikṣācāraḥ । ādāyeti lyabantam ।।

kṛño hetutācchīlyānulomyeṣu ।।
eṣu dyotyeṣu karoteṣṭaḥ syāt ।।

ataḥ kṛkamikaṃsakumbhapātrakuśākarṇīṣvanavyayasya ।।
āduttarasyānavyayasya visargasya samāse nityaṃ sādeśaḥ karotyādiṣu pareṣu । śrāddhakaraḥ ।।

ejeḥ khaś ।।
ṇyantādejeḥ khaś syāt ।।

arurdviṣadajantasya mum ।।
aruṣo dviṣato ajantasya ca mumāgamaḥ syātkhidante pare na tvavyayasya । janamejayatīti janamejayaḥ ।।

priyavaśe vadaḥ khac ।।
priyaṃvadaḥ ।।

anyebhyo api dṛśyante ।।
manin kvanip vanip vic ete pratyayā dhātoḥ syuḥ ।।

neḍvaśi kṛti ।।
vaśādeḥ kṛta iṇ na syāt ।। suśarmā prātaritvā ।।

viḍvanoranunāsikasyā't ।।
anunāsikasyā'tsyāt । vijāyata iti vijāvā ।। vic ।। ruṣa riṣa hiṃsāyām ।। roṭ । sugaṇ ।।

kvip ca ।।
ayamapi dṛśyate । parṇadhvat ।।

supyajātau ṇinistācchīlye ।।
ajātyarthe supi dhātorṇinistācchīlye dyotye ।।

manaḥ ।।
supi manyaterṇiniḥ syāt ।।

ātmamāne khaśca ।।
svakarmake manane varttamānānmanyateḥ supi khaś syāt cāṇṇiniḥ । paṇḍitamātmānaṃ manyate paṇḍitaṃmanyaḥ । paṇḍitamānī ।।

khityanavyayasya ।।
khidante pare pūrvapadasya hrasvaḥ । kālimmanyā ।।

karaṇe yajaḥ ।।
karaṇe upapade bhūtārthe yajerṇiniḥ kartari । someneṣṭavān somayājī । agniṣṭomayājī ।।

dṛśeḥ kvanip ।।
karmaṇi bhūte । pāraṃ dṛṣṭavān pāradṛśvā ।।

rājani yudhi kṛña ।।
kvanipsyāt । yudhirantarbhāvitaṇyarthaḥ । rājānaṃ yodhitavān rājayudhvā ।।

sahe ca ।।
karmaṇīti nivṛttam । saha yodhitavān sahayudhvā । sahakṛtvā ।।

saptamyāṃ janerḍaḥ ।।

tatpuruṣe kṛti bahulam ।।
ṅeraluk । sarasijam, sarojam ।।

upasarge ca saṃjñāyām ।।
prajā syātsaṃtatau jane ।।

ktaktavatū niṣṭhā ।।
etau niṣṭhāsaṃjñau staḥ ।।

niṣṭhā ।।
bhūtārthavṛtterdhātorniṣṭhā syāt । tatra tayoreveti bhāvakarmaṇoḥ ktaḥ । kartari kṛditi kartari ktavatuḥ । snātaṃ mayā । stutastvayā viṣṇuḥ । viśvaṃ kṛtavān viṣṇuḥ ।।

radābhyāṃ niṣṭhāto naḥ pūrvasya ca daḥ ।।
radābhyāṃ parasya niṣṭhātasya naḥ syāt niṣṭhāpekṣayā pūrvasya dhātordasya ca ।। ṛta it । ṇatvam । bhinnaḥ ।।

saṃyogāderāto dhātoryaṇvataḥ ।।
niṣṭhātasya naḥ syāt । glānaḥ ।।

lvādibhyaḥ ।।
ekaviṃśaterlūñādibhyaḥ prāgvat ।। grahijyeti saṃprasāraṇam ।।

halaḥ ।।
aṅgāvayavāddhalaḥ paraṃ yatsaṃprasāraṇaṃ tadantasya dīrghaḥ ।।

oditaśca ।।
bhujo bhugnaḥ ।।

śuṣaḥ kaḥ ।।
niṣṭhātasya kaḥ ।।

paco vaḥ ।।
pakvaḥ ।।

kṣāyo maḥ ।।
kṣāmaḥ ।।

niṣṭhāyāṃ seṭi ।।
ṇerlopaḥ । bhāvitavān ।।

dṛḍhaḥ sthūlabalayoḥ ।।
sthūle balavati ca nipātyate ।।

dadhāterhiḥ ।।
tādau kiti ।।

do dad ghoḥ ।।
ghusaṃjñakasya dā ityasya dath syāt tādau kiti । dattaḥ ।।

liṭaḥ kānajvā ।।

kvasuśca ।।
liṭaḥ kānac kvasuśca vā staḥ । taṅānāvātmanepadam । cakrāṇaḥ ।।

mvośca ।।
māntasya dhātornatvaṃ mvoḥ parataḥ ।।

laṭaḥ śatṛśānacāvaprathamāsamānādhikaraṇe ।।
aprathamāntena samānādhikaraṇe laṭa etau vā staḥ । pacantaṃ caitraṃ paśya ।।

āne muk ।।
adantāṅgasya mugāgamaḥ syādāne pare । pacamānaṃ caitraṃ paśya । laḍityanuvartamāne punarlaḍgrahaṇāt prathamāsāmānādhikaraṇye api kvacit ।।

videḥ śaturvasuḥ ।।
vetteḥ parasya śaturvasurādeśo vā । vidvān ।।

tau sat ।।
tau śatṛśānacau satsaṃjñau staḥ ।।

ḷṭaḥ sadvā ।।
vyavasthitavibhāṣeyam । tenāprathamāsāmānādhikaraṇye pratyottarapadayoḥ saṃbodhane lakṣaṇahetvośca nityam । kariṣyantaṃ kariṣyamāṇaṃ paśya ।।

ākvestacchīlataddharmatatsādhukāriṣu ।।
kvipamabhivyāpya vakṣyamāṇāḥ pratyayāstacchīlādiṣu kartṛṣu bodhyāḥ ।।

tṛn ।।
kartā kaṭān ।।

jalpabhikṣakuṭṭaluṇṭavṛṅaḥ ṣākan ।।

ṣaḥ pratyayasya ।।
pratyayasyādiḥ ṣa itsaṃjñaḥ syāt । bhikṣākaḥ । luṇṭākaḥ । varākī ।।

sanāśaṃsabhikṣa uḥ ।।
cikīrṣuḥ । bhikṣuḥ ।।

bhrājabhāsadhurvidyutorjipṝjugrāvastuvaḥ kvip ।।
vibhrāṭ ।।

rāllopaḥ ।।
rephācchvorlopaḥ kvau jhalādau kṅiti । vidyut । pūḥ । dṛśigrahaṇasyāpakarṣājjavaterdīrghaḥ । jūḥ । ।।

cchvoḥ śūḍanunāsike ca ।।
satukkasya chasya vasya ca krāmāt ś ūṭh ityādeśau sto anunāsike kvau jhalādau ca kṅiti । āyataṃ stautīti āyatastūḥ । kaṭaṃ pravate kaṭaprūḥ । jūruktaḥ । śrayati hariṃ śrīḥ ।।

dāmnīśasayuyujastutudasisicamihapatadaśanahaḥ karaṇe ।।
dābādeḥ ṣṭran syātkaraṇer'the । netram ।।

titutratathasisusarakaseṣu ca ।।
eṣāṃ daśānāṃ kṛtpratyayānāmiṇ na। yotram । stotram । setram । meḍhram । daṃṣṭrā ।।

artilūdhūsūkhanasahacara itraḥ ।।
aritram । dhuvitram । khanitram । caritram ।।

puvaḥ saṃjñāyām ।। WEITER S 
pavitram ।।

iti pūrvakṛdantam ।।

athoṇādayaḥ

kṛvāpājimisvadisādhyaśūbhya uṇ ।।
karotīti kāruḥ । pāyurgudam । māyuḥ pittam । sādhnoti parakāryamiti sādhuḥ ।।

uṇādayo bahulam ।।
ete vartamāne saṃjñāyām ca bahulaṃ syuḥ । kecidavihitā apyūhyāḥ ।।
saṃjñāsu dhāturūpāṇi pratyayāśca tataḥ pare ।
kāryādvidyādanūbandhametacchāstramuṇādiṣu ।।

ityuṇādayaḥ ।।

athottarakṛdantam

tumunṇvulau kriyāyāṃ kriyārthāyām ।।
kriyārthāyāṃ kriyāyāmupapade bhaviṣyatyarthe dhātoretau staḥ । māntatvādavyayatvam । kṛṣṇaṃ draṣṭuṃ yāti । kṛṣṇaṃ darśako yāti ।।

kālasamayavelāsu tumun ।।
kālārtheṣūpapadeṣu tumun । kālaḥ samayo velā vā bhoktum ।।

bhāve ।।
siddhāvasthāpanne dhātvarthe vācye dhātorghañ ।।

akartari ca kārake saṃjñāyām ।।
kartṛbhinne kārake ghañ syāt ।।

ghañi ca bhāvakaraṇayoḥ ।।
rañjernalopaḥ syāt । anayoḥ kim? rajyatyasminniti raṅgaḥ ।।

nivāsacitiśarīropasamādhāneṣvādeśca kaḥ ।।
eṣu cinoterghañ ādeśca kakāraḥ । upasamādhānaṃ rāśīkaraṇam । nikāyaḥ । gomayanikāyaḥ ।।

erac ।।
ivarṇāntādac । jayaḥ ।।

ṝdorap ।।
ṝvarṇāntāduvarṇāntāccāp । garaḥ । lavaḥ । pavaḥ । prasthaḥ ।।

ḍvitaḥ ktriḥ ।।

ktrermamnityam ।।
ktripratyayāntātmap nirvṛtter'the । pākena nirvṛttaṃ paktrimam । ḍuvap uptrimam ।।

ṭvito athuc ।।
ṭuvepṛ kampane, vepathuḥ ।।

yajayācayatavicchapraccharakṣo naṅ ।।
yajñaḥ । yatnaḥ । praśnaḥ ।।

svapo nan ।।
svapnaḥ ।।

upasarge ghoḥ kiḥ ।।
pradhiḥ ।।

striyāṃ ktin ।।
strīliṅge bhāve ktin syāt । kṛtiḥ । । kīrṇiḥ । dhūniḥ । । vipat । । vipattiḥ ।।

ūtiyūtijūtisātihetikīrtayaśca ।।
ete nipātyante ।।

jvaratvarasrivyavimavāmupadhāyāśca ।।
eṣāmupadhāvakārayorūṭh anunāsike kvau jhalādau kṅiti ।। ataḥ kvip । tūḥ । ūḥ ।।

icchā ।।
iṣernipāto ayam ।।

a pratyayāt ।।
pratyayāntebhyo dhātubhyaḥ striyāmakāraḥ pratyayaḥ syāt । putrakāmyā ।।

gurośca halaḥ ।।
gurumato halantātstriyāmakāraḥ pratyayaḥ syāt ।।

ṇyāsaśrantho yuc ।।
akārasyāpavādaḥ । hāraṇā ।।

napuṃsake bhāve ktaḥ ।।

lyuṭ ca ।।
hasitam, hasanam ।।

puṃsi saṃjñāyāṃ ghaḥ prāyeṇa ।।

chāderghe advyupasargasya ।।
dviprabhṛtyupasargahīnasya chāderhrasvo ghe pare । dantāśchādyante aneneti dantacchadaḥ । ākurvantyasminnityākaraḥ ।।

ave tṝstrorghañ ।।
avatāraḥ kūpādeḥ ।।

halaśca ।।
halantādghañ । ramante yogino asminniti rāmaḥ । apamṛjyate anena vyādhyādirityapāmārgaḥ ।।

īṣaddussuṣu kṛcchrākṛcchrārtheṣu khal ।।
karaṇādhikaraṇayoriti nivṛttam । eṣu duḥkhasukhārtheṣūpapadeṣu khal tayoreveti bhāve karmaṇi ca । kṛcchre - duṣkaraḥ kaṭo bhavatā । akṛcchre - īṣatkaraḥ । sukaraḥ ।।

āto yuc ।।
khalo apavādaḥ । īṣatpānaḥ somo bhavatā । duṣpānaḥ ।।

alaṃkhalvoḥ pratiṣedhayoḥ prācāṃ ktvā ।।
pratiṣedhārtheyoralaṃkhalvorupapadayoḥ ktvā syāt । prācāṃ grahaṇaṃ pūjārtham । amaivāvyayeneti niyamānnopapadasamāsaḥ । alaṃ dattvā । pītvā khalu । alaṃkhalvoḥ kim? mā kārṣīt । pratiṣedhayoḥ kim? alaṃkāraḥ ।।

samānakartṛkayoḥ pūrvakāle ।।
samānakartṛkayordhātvarthayoḥ pūrvakāle vidyamānāddhātoḥ ktvā syāt । dvitvamatantram । bhuktvā pītvā vrajati ।।

na ktvā seṭ ।।
seṭ ktvā kinna syāt । seṭ kim ? kṛtvā ।।

ralo vyupadhāddhalādeḥ saṃśca ।।
ivarṇovarṇopadhāddhalādeḥ ralantātparau ktvāsanau seṭau vā kitau staḥ । dyutitvā, dyotitvā । likhitvā, lekhitvā । vyupadhātkim ? vartitvā । ralaḥ kim ? eṣitvā ।।

udito vā ।।
uditaḥ parasya ktava iḍvā । devitvā, dyūtvā । hitvā ।।

jahāteśca ktvi ।।
hitvā ।।

samāse anañpūrve ktvo lyap ।।
avyayapūrvapade anañsamāse ktvo lyabādeśaḥ syāt । prakṛtya ।।

ābhīkṣṇye ṇamul ca ।।
ābhīkṣṇye dyotye pūrvaviṣaye ṇamul syāt ktvā ca ।।

nityavīpsayoḥ ।।
ābhīkṣṇye vīpsāyāṃ ca dyotye padasya dvitvaṃ syāt । ābhīkṣṇyaṃ tiṅanteṣvavyayasaṃjñakeṣu ca kṛdanteṣu ca । smāraṃsmāraṃ namati śivam । pāyampāyam । śrāvaṃśrāvam ।।

anyathaivaṃkathamitthaṃsu siddhāprayogaścet ।।
eṣu kṛño ṇamul syāt । siddho aprayogo asya evambhūtaścet kṛñ । vyarthatvātprayogānarha ityarthaḥ । evaṅkāram । itthaṅkāraṃ bhuṅkte । siddheti kim ? śiro anyathā kṛtvā bhuṅkte ।।

ityuttarakṛdantam ।।
iti kṛdantam ।।

atha vibhaktayarthāḥ

prātipadikārthaliṅgaparimāṇavacanamātre prathamā ।।
niyatopasthitikaḥ prātipadikārthaḥ । mātraśabdasya pratyekaṃ yogaḥ । prātipadikārthamātre liṅgamātrādyādhikye parimāṇamātre saṃkhyāmātre ca prathamā syāt । prātipadikārthamātre - uccaiḥ । nīcaiḥ । śrīḥ । liṅgamātre - taṭaḥ, taṭī, taṭam । parimāṇamātre - droṇo vrīhiḥ । vacanaṃ saṃkhyā । ekaḥ, dvau, bahavaḥ ।।

sambodhane ca ।।
prathamā syāt ।
iti prathamā ।

karturīpsitatamaṃ karma ।।
kartuḥ kriyayā āptumiṣṭatamaṃ kārakaṃ karmasaṃjñaṃ syāt ।।

karmaṇi dvitīyā ।।
anukte karmaṇi dvitīyā syāt । abhihite tu karmādau prathamā - hariḥ sevyate ।।

akathitaṃ ca ।।
apādānādiviśeṣairavivakṣitaṃ kārakaṃ karmasaṃjñaṃ syāt ।
duhyācpacdaṇḍ rudhipracchicibrūśāsujimathmuṣām ।
karmayuk syādakathitaṃ tathā syānnīhṛkṛṣvahām ।।
gāṃ dogdhi payaḥ । baliṃ yācate vasudhām । taṇḍulānodanaṃ pacati । gargān śataṃ daṇḍayati । vrajamavaruṇaddhi gām । māṇavakaṃ panthānaṃ pṛcchati । vṛkṣamavacinoti phalāni । māṇavakaṃ dharmaṃ brūte śāsti vā । śataṃ jayati devadattam । sudhāṃ kṣīranidhiṃ mathnāti । devadattaṃ śataṃ muṣṇāti । grāmamajāṃ nayati harati karṣati vahati vā । arthanibandhaneyaṃ saṃjñā । baliṃ bhikṣate vasudhām । māṇavakaṃ dharmaṃ bhāṣate abhivatte vaktītyādi ।।
iti dvitīyā ।

svatantraḥ kartā ।।
kriyāyāṃ svātantryeṇa vivakṣitor'thaḥ kartā syāt ।।

sādhakatamaṃ karaṇam ।।
kriyāsiddhau prakṛṣṭopakārakaṃ karaṇasaṃjñaṃ syāt ।।

kartṛkaraṇayostṛtīyā ।।
anabhihite kartari karaṇe ca tṛtīyā syāt । rāmeṇa bāṇena hato vālī।।
iti tṛtīyā ।

karmaṇā yamabhipraiti sa sampradānam ।।
dānasya karmaṇā yamabhipraiti sa sampradānasaṃjñaḥ syāt ।।

caturthī sampradāne ।।
viprāya gāṃ dadāti ।।

namassvastisvāhāsvadhālaṃvaṣaḍyogācca ।।
ebhiryoge caturthī । prajābhyaḥ svasti । pitṛbhyaḥ svadhā । alamiti paryāptyarthagrahaṇam । tena daityebhyo hariralaṃ prabhuḥ samarthaḥ śakta ityādi ।।
iti caturthī ।

dhruvamapāye apādānam ।।
apāyo viśleṣastasminsādhye yad dhruvamavadhibhūtaṃ kārakaṃ tadapādānaṃ syāt ।।

apādāne pañcamī ।।
grāmādāyāti । dhāvato aśvātpatatītyādi ।।
iti pañcamī ।

ṣaṣṭhī śeṣe ।।
kārakaprātipadikārthavyatiriktaḥ svasvāmibhāvādiḥ saṃbandhaḥ śeṣastatra ṣaṣṭhī । karmādīnāpi saṃbandhamātravivakṣāyāṃ ṣaṣṭhyeva । sarpiṣo jānīte । edhodakasyopaskurute । bhaje śambhoścaraṇayoḥ ।।
iti ṣaṣṭhī ।

ādhāro adhikaraṇam ।।
kartṛkarmadvārā tanniṣṭhakriyāyā ādhāraḥ kārakamadhikaraṇaṃ syāt ।।

saptamyadhikaraṇe ca ।।
adhikaraṇe saptamī syāt, cakārāddūrāntikārthebhyaḥ । aupaśleṣiko vaiṣayiko a; bhivyāpakaścetyādhārastridhā । kaṭe āste । mokṣe icchāsti । vanasya dūre antike vā ।।
iti saptamī ।
iti vibhaktyarthāḥ ।।

atha samāsāḥ

tatrādau kevalasamāsaḥ । tatra samasanaṃ samāsaḥ । sa ca viśeṣasaṃjñā vinirmuktaḥ kevalasamāsaḥ prathamaḥ ।। prāyeṇa pūrvapadārthapradhāno avyayībhāvo dvitīyaḥ ।। prāyeṇottarapadārthapradhānastatpuruṣastṛtīyaḥ ।। tatpuruṣabhedaḥ karmadhārayaḥ । karmadhārayabhedo dviguḥ ।। ।। prāyeṇānyapadārthapradhāno bahuvrīhiścaturthaḥ ।। ।। prāyeṇobhayapadārthapradhāno dvandvaḥ pañcamaḥ ।। ।।

samarthaḥ padavidhiḥ ।।
padasaṃbandhī yo vidhiḥ sa samarthāśrito bodhyaḥ ।।

prākkaḍārātsamāsaḥ ।।
kaḍārāḥ karmadhāraya ityataḥ prāk samāsa ityadhikriyate ।।

saha supā ।।
sup supā saha vā samasyate ।। samāsatvātprātipadikatvena supo luk । parārthābhidhānaṃ vṛttiḥ । kṛttaddhitasamāsaikaśeṣasanādyantadhāturūpāḥ pañca vṛttayaḥ । vṛttyarthāvabodhakaṃ vākyaṃ vigrahaḥ । saca laukiko alaukikaśceti dvidhā । tatra pūrvaṃ bhūta iti laukikaḥ "pūrva am bhūta su'; ityalaukikaḥ । bhūtapūrvaḥ । bhūtapūrve caraḍiti nirdeśātpūrvanipātaḥ । । vāgarthau iva vāgarthāviva ।।

iti kevalasamāsaḥ ।।

athāvyayībhāvaḥ

avyayībhāvaḥ ।।
adhikāro ayaṃ prāk tatpuruṣāt ।।

avyayaṃ vibhaktisamīpasamṛddhivyṛddhyarthābhāvātyayāsaṃpratiśabdaprādurbhāvapaścādyathānupūrvyayaugapadyasādṛśyasampattisākalyānta vacaneṣu ।।
vibhaktyarthādiṣu vartamānamavyayaṃ subantena saha nityaṃ samasyate so avyayībhāvaḥ । prāyeṇāvigraho nityasamāsaḥ, prāyeṇāsvapadavigraho vā । vibhaktau, hari ṅi adhi iti sthite ।।

prathamānirdiṣṭaṃ samāsa upasarjanam ।।
samāsaśāstre prathamānirdiṣṭamupasarjanasaṃjñaṃ syāt ।।

upasarjanaṃ pūrvam ।।
samāse upasarjanaṃ prākprayojyam । ityadheḥ prāk prayogaḥ । supo luk । ekadeśavikṛtasyānanyatvātprātipadikasaṃjñāyāṃ svādyutpattiḥ । avyayībhāvaścetya vyayatvātsupo luk ।।

avyayībhāvaśca ।।
ayaṃ napuṃsakaṃ syāt ।।

nāvyayībhāvādato amtvapañcamyāḥ ।।
adantādavyayībhāvātsupo na luk, tasya pañcamī vinā amādeśaśca syāt ।। gāḥ pātīti gopāstasminnityadhigopam ।।

tṛtīyāsaptamyorbahulam ।।
adantādavyayībhāvāttṛtīyāsaptamyorbahulamambhāvaḥ syāt । adhigopam, adhigopena, adhigope vā । kṛṣṇasya samīpam upakṛṣṇam । madrāṇāṃ samṛddhiḥ sumadram । yavanānāṃ vyṛddhirduryavanam । makṣikāṇāmabhāvo nirmakṣikam । himasyātyayo atihimam । nidrā saṃprati na yujyata ityatinidram । hariśabdasya prakāśa itihari । viṣṇoḥ paścādanuviṣṇu । yogyatāvīpsāpadārthānativṛttisādṛśyāni yathārthāḥ । rūpasya yogyamanurūpam । arthamarthaṃ prati prartṣatham । śaktimanatikramya yathāśakti ।।

avyayībhāve cākāle ।।
sahasya saḥ syādavyayībhāve na tu kāle । hareḥ sādṛśyaṃ sahari । jyeṣṭhasyānu pūrvyeṇetyanujyeṣṭham । cakreṇa yugapat sacakram । sadṛśaḥ sakhyā sasakhi । kṣatrāṇāṃ saṃpattiḥ sakṣatram । tṛṇamapyaparityajya satṛṇamatti । agnigranthaparyantamadhīte sāgni ।।

nadībhiśca ।।
nadībhiḥ saha saṃkhyā samasyate । pañcagaṅgam ।।

taddhitāḥ ।।
āpañcamasamāpteradhikāro ayam ।।

avyayībhāve śaratprabhṛtibhyaḥ ।।
śaradādibhyaṣṭac syātsamāsānto avyayībhāve । śaradaḥ samīpamupaśaradam । prativipāśam । upajarasamityādi ।।

anaśca ।।
annantādavyayībhāvāṭṭac syāt ।।

nastaddhite ।।
nāntasya bhasya ṭerlopastaddhite । adhyātmam ।।

napuṃsakādanyatarasyām ।।
annantaṃ yat klībaṃ tadantādavyayībhāvāṭṭajvā syāt । upacarma ।।

jhayaḥ ।।
jhayantādavyayībhāvāṭṭajvā syāt । upasamit ।।

ityavyayībhāvaḥ ।।

atha tatpuruṣaḥ

tatpuruṣaḥ ।।
adhikāro ayaṃ prāgbahuvrīheḥ ।।

dviguśca ।।
dvigurapi tatpuruṣasaṃjñakaḥ syāt ।।

dvitīyāśritātītapatitagatātyastaprāptāpannaiḥ ।।
dvitīyāntaṃ śritādiprakṛtikaiḥ subantaiḥ saha vā samasyate sa ca tatpuruṣaḥ । kṛṣṇaṃ śritaḥ kṛṣṇaśrita ityādi ।।

tṛtīyā tatkṛtārthena guṇavacanena ।।
tṛtīyāntaṃ tṛtīyāntārthakṛtaguṇavacanenārthena ca saha vā prāgvat । dhānyenārtho dhānyārthaḥ । tatkṛteti kim ? akṣṇā kāṇaḥ ।।

kartṛkaraṇe kṛtā bahulam ।।
kartari karaṇe ca tṛtīyā kṛdantena bahulaṃ prāgvat । hariṇā trāto haritrātaḥ । nakhairbhinnaḥ nakhabhinnaḥ । kṛdgrahaṇe gatikārakapūrvasyāpi grahaṇam । nakhanirbhinnaḥ ।।

caturthī tadarthārthabalihitasukharakṣitaiḥ ।।
caturthyantārthāya yat tadvācinā arthādibhiśca caturthyaṃntaṃ vā prāgvat । yūpāya dāru yūpadāru । । teneha na - randhanāya sthālī । । dvijārthā yavāgūḥ । bhūtabaliḥ । gosukham ।।

pañcamī bhayena ।।
corādbhayaṃ corabhayam ।।

stokāntikadūrārthakṛcchrāṇi ktena ।।

pañcamyāḥ stokādibhyaḥ ।।
aluguttarapade । antikādāgataḥ । dūrādāgataḥ ।।

ṣaṣṭhī ।।
subantena prāgvat ।।

pūrvāparādharottaramekadeśinaikādhikaraṇe ।।
avayavinā saha pūrvādayaḥ samasyante ekatvasaṃkhyāviśiṣṭaścedavayavī । ṣaṣṭhīsamāsāpavādaḥ । pūrvaṃ kāyasya pūrvakāyaḥ । ekādhikaraṇe kim ? pūrvaśchātrāṇām ।।

ardhaṃ napuṃsakam ।।
samāṃśavācyardhaśabdo nityaṃ klībe, sa prāgvat । ardhaṃ pippalyāḥ ardhapippalī ।

saptamī śauṇḍaiḥ ।।
saptamyantaṃ śauṇḍādibhiḥ prāgvat । akṣeṣu śauṇḍaḥ akṣaśoṇḍa ityādi । dvitīyātṛtīyetyādiyogavibhāgādanyatrāpi tṛtīyādivibhaktīnāṃ prayogavaśātsamāso jñeyaḥ ।।

diksaṃkhye saṃjñāyām ।।
saṃjñāyāmeveti niyamārthaṃ sūtram । saptarṣayaḥ । teneha na - uttarā vṛkṣāḥ । pañca brāhmaṇāḥ ।।

taddhitārthottarapadasamāhāre ca ।।
taddhitārthe viṣaye uttarapade ca parataḥ samāhāre ca vācye diksaṃkhye prāgvat । pūrvasyāṃ śālāyāṃ bhavaḥ - pūrvā śālā iti samāse jāte ।।

dikpūrvapadādasaṃjñāyāṃ ñaḥ ।।
asmādbhavādyarthe ñaḥ syādasaṃjñāyām ।।

taddhiteṣvacāmādeḥ ।।
ñiti ṇiti ca taddhiteṣvacāmāderaco vṛddhiḥ syāt । paurvaśālaḥ । pañca gāvo dhanaṃ yasyeti tripade bahuvrīhau । ।।

gorataddhitaluki ।।
go antāttatpuruṣāṭṭac syāt samāsānto na tu taddhitaluki ।।

tatpuruṣaḥ samānādhikaraṇaḥ karmadhārayaḥ ।।

saṃkhyāpūrvo dviguḥ ।।
taddhitārthetyatroktastrividhaḥ saṃkhyāpūrvo dvigusaṃjñaḥ syāt ।।

dvigurekavacanam ।।
dvigvarthaḥ samāhāra ekavatsyāt ।।

sa napuṃsakam ।।
samāhāre dvigurdvandvaśca napuṃsakaṃ syāt । pañcānāṃ gavāṃ samāhāraḥ pañcagavam ।

viśeṣaṇaṃ viśeṣyeṇa bahulam ।।
bhedakaṃ bhedyena samānādhikaraṇena bahulaṃ prāgvat । nīlamutpalaṃ nīlotpalam । bahulagrahaṇātkvacinnityam - kṛṣṇasarpaḥ । kvacinna - rāmo jāmadagnyaḥ ।।

upamānāni sāmānyavacanaiḥ ।।
ghana iva śyāmo ghanaśyāmaḥ । śākapriyaḥ pārthivaḥ śākapārthivaḥ । devapūjako brāhmaṇo devabrāhmaṇaḥ ।।

nañ ।।
nañ supā saha samasyate ।।

nalopo nañaḥ ।।
naño nasya lopa uttarapade । na brāhmaṇaḥ abrāhmaṇaḥ ।।

tasmānnuḍaci ।।
luptanakārānnaña uttarapadasyājādernuḍāgamaḥ syāt । naikadhetyādau tu naśabdena saha supsupeti samāsaḥ ।।

kugatiprādayaḥ ।।
ete samarthena nityaṃ samasyante । kutsitaḥ puruṣaḥ kupuruṣaḥ ।।

ūryādicviḍācaśca ।।
ūryādayaścvyantā ḍājantāśca kriyāyoge gatisaṃjñāḥ syuḥ । śuklīkṛtya । supuruṣaḥ ।। । pragata ācāryaḥ prācāryaḥ । । atikrānto mālāmiti vigrahe - 

ekavibhakti cāpūrvanipāte ।।
vigrahe yanniyatavibhaktikaṃ tadupasarjanasaṃjñaṃ syānna tu tasya pūrvanipātaḥ ।।

gostriyorupasarjanasya ।।
upasarjanaṃ yo gośabdaḥ strīpratyayāntaṃ ca tadantasya prātipadikasya hrasvaḥ syāt । । avakruṣṭaḥ kokilayā - avakokilaḥ । । pariglāno adhyayanāya paryadhyayanaḥ । । niṣkrāntaḥ kauśāmbyāḥ - niṣkauśāmbiḥ ।।

tatropapadaṃ saptamīstham ।।
saptamyante pade karmaṇītyādau vācyatvena sthitaṃ yatkumbhādi tadvācakaṃ padamupapadasaṃjñaṃ syāt ।।

upapadamadiṅ ।।
upapadaṃ subantaṃ samarthena nityaṃ samasyate । atiṅantaścāyaṃ samāsaḥ । kumbham karoti kumbhakāraḥ । atiṅ kim ? mā bhavān bhūt । māṅi luṅiti saptamīnirdeśānmāṅupapadam । gatikārakopapadānāṃ kṛdbhiḥ saha samāsavacanaṃ prāk subutpatteḥ । vyāghrī । kacchapītyādi ।।

tatpuruṣasyāṅguleḥ saṃkhyāvyayādeḥ ।।
saṃkhyāvyayāderaṅgulyantasya samāsānto ac syāt । dve aṅgulī pramāṇamasya dvyaṅgulam । nirgatamaṅgulyo niraṅgulam ।।

ahaḥsarvaikadeśasaṃkhyātapuṇyācca rātreḥ ।।
ebhyo rātrerac syāccātsaṃkhyāvyayādeḥ । ahargrahaṇaṃ dvandvārtham ।।

rātrāhnāhāḥ puṃsi ।।
etadantau dvandvatatpuruṣau puṃsyeva । ahaśca rātriścāhorātraḥ । sarvarātraḥ । । trirātram ।।

rājāhaḥ sakhibhyaṣṭac ।।
etadantāttatpuruṣāṭṭac syāt ।।

ānmahataḥ samānādhikaraṇajātīyayoḥ ।।
mahata ākāro antādeśaḥ syātsamānādhikaraṇe uttarapade jātīye ca pare । prakāravacane jātīyar । mahāprakāro mahājātīyaḥ ।।

dvyaṣṭanaḥ saṃkhyāyāmabahuvrīhyaśītyoḥ ।।
ātsyāt । dvau ca daśa ca dvādaśa । aṣṭāviṃśatiḥ ।।

trestrayaḥ ।।
trayodaśa । trayastriṃśat ।।

paravalliṅgaṃ dvandvatatpuruṣayoḥ ।।
etayoḥ parapadasyeva liṅgaṃ syāt । kukkuṭamayūryāvime । mayūrīkukkuṭāvimau । pañcasu kapāleṣu saṃskṛtaḥ pañcakapālaḥ puroḍāśaḥ ।।

prāptāpanne ca dvitīyayā ।।
samasyete । akāraścānayorantādeśaḥ । prāpto jīvikāṃ prāptajīvikaḥ । alaṃ kumāryai - alaṃkumāriḥ । ata eva jñāpakātsamāsaḥ । niṣkauśāmbiḥ ।।

ardharcāḥ puṃsi ca ।।
ardharcādayaḥ śabdāḥ puṃsi klībe ca syuḥ । ardharcam । evaṃ dhvajatīrthaśarīramaṇḍapayūpadehāṅkuśapātrasūtrādayaḥ । sāmānye napuṃsakam । prātaḥ kamanīyam ।।

iti tatpuruṣaḥ ।।

atha bahuvrīhiḥ

śeṣo bahuvrīhiḥ ।।
adhikāro ayaṃ prāgdvandvāt ।।

anekamanyapadārthe ।।
anekaṃ prathamāntamanyasya padasyārthe vartamānaṃ vā samasyate sa bahuvrīhiḥ ।।

saptamīviśeṣaṇe bahuvrīhau ।।
saptamyantaṃ viśeṣaṇaṃ ca bahuvrīhau pūrvaṃ syāt । ata eva jñāpakādvyadhikaraṇapado bahuvrīhiḥ ।।

halantātsaptamyāḥ saṃjñāyām ।।
halantādadantācca saptamyā aluk । prāptamudakaṃ yaṃ sa prāptodako grāmaḥ । upahṛtapaśū rudraḥ । uddhṛtaudanā sthālī । pītāmbaro hariḥ । vīrapuruṣako grāmaḥ । । prapatitaparṇaḥ, praparṇaḥ । avidyamānaputraḥ, aputraḥ ।।

striyāḥ puṃvadbhāṣitapuṃskādanūṅsamānādhikaraṇe striyāmapūraṇīpriyādiṣu ।।
uktapuṃskādanūṅ ūṅo'bhāvo asyāmiti bahuvrīhiḥ । nipātanātpañcamyā aluk ṣaṣṭhyāśca luk । tulye pravṛttinimitte yaduktapuṃskaṃ tasmātpara ūṅo'bhāvo yatra tathābhūtasya strīvācakaśabdasya puṃvācakasyeva rūpaṃ syāt samānādhikaraṇe strīliṅge uttarapade na tu pūraṇyāṃ priyādau ca parataḥ । gostriyoriti hrasvaḥ । citraguḥ । anūṅ kim ? vāmorūbhāryaḥ ।। pūraṇyāṃ tu - 

appūraṇīpramāṇyoḥ ।।
pūraṇārthapratyayāntaṃ yatstrīliṅgaṃ tadantātpramāṇyantācca bahuvrīhe rapsyāt । kalyāṇī pañcamī yāsāṃ rātrīṇāṃ tāḥ kalyāṇī pañcamā rātrayaḥ । strī pramāṇī yasya sa strīpramāṇaḥ । apriyādiṣu kim ? kalyāṇīpriya ityādi ।।

bahuvrīhau sakthyakṣṇoḥ svāṅgātṣac ।।
svāṅgavācisakthyakṣyantādbahuvrīheḥ ṣac syāt । jalajākṣī । svāṅgātkim ? dīrghasakthi śakaṭam । sthūlākṣā veṇuyaṣṭiḥ । akṣṇo adarśanāditi vakṣyamāṇo ac ।।

dvitribhyāṃ ṣa mūrdhnaḥ ।।
ābhyāṃ mūrdhnaḥ ṣaḥ syādbahuvrīhau । trimūrdhaḥ ।।

antarbahibhyāṃ ca lomnaḥ ।।
ābhyāṃ lomno apsyādbahuvrīhau । bahirlomaḥ ।।

pādasya lopo ahastyādibhyaḥ ।।
hastyādivarjitādupamānātparasya pādaśabdasya lopaḥ syādbahuvrīhau । vyāghrasyeva pādāvasya vyāghrapāt । ahastyādibhyaḥ kim ? hastipādaḥ ।।

saṃkhyāsupūrvasya ।।
pādasya lopaḥ syātsamāsānto bahuvrīhau । supāt ।।

udvibhyāṃ kākudasya ।।
lopaḥ syāt । vikākut ।।

pūrṇādvibhāṣā ।।
pūrṇakākut ।।

suhṛddurhṛdau mitrāmitrayoḥ ।।
sudurbhyāṃ hṛdayasya hṛdbhāvo nipātyate । durhṛdamitraḥ ।।

uraḥ prabhṛtibhyaḥ kap ।।

so apadādau ।।
pāśakalpakakāmyeṣu visargasya saḥ ।।

kaskādiṣu ca ।।
eṣviṇa uttarasya visargasya ṣo anyasya tu saḥ । vyūḍhoraskaḥ ।।

iṇaḥ ṣaḥ ।।
iṇa uttarasya visargasya ṣaḥ pāśakalpakakāmyeṣu pareṣu ।।

niṣṭhā ।।
niṣṭhāntaṃ bahuvrīhau pūrvaṃ syāt ।।

śeṣādvibhāṣā ।।
anuktasamāsāntādbahuvrīheḥ kabvā । mahāyaśaskaḥ, mahāyaśāḥ ।।

iti bahuvrīhiḥ ।।

atha dvandvaḥ

cārthe dvandvaḥ ।।
anekaṃ subantaṃ cārthe vartamānaṃ vā samasyate sa dvandvaḥ । samuccayānvācayeta retarayogasamāhārāścārthāḥ । tatra "īśvaraṃ guruṃ ca bhajasva'; iti parasparanirapekṣasyāneka syaikasminnanvayaḥ samuccayaḥ । "bhikṣāmaṭa gāṃ cānaya'; ityanyatarasyānuṣaṅgikatvena anvayo anvācayaḥ । anayorasāmarthyātsamāso na । "dhavakhadirau chindhi'; iti militānāmanvaya itaretarayogaḥ । "saṃjñāparibhāṣam'; iti samūhaḥ samāhāraḥ ।।

rājadantādiṣu param ।।
eṣu pūrvaprayogārhaṃ paraṃ syāt । dantānāṃ rājāno rājadantāḥ । । dharmārthāvityādi ।।

dvandve ghi ।।
dvandve ghisaṃjñaṃ pūrvaṃ syāt । hariśca haraśca hariharau ।।

ajādyadantam ।।
dvandve pūrvaṃ syāt ।।

alpāctaram ।।
śivakeśavau ।।

pitā mātrā ।।
mātrā sahoktau pitā vā śiṣyate । mātā ca pitā ca pitarau, mātāpitarau vā ।।

dvandvaśca prāṇitūryasenāṅgānām ।।
eṣāṃ dvandva ekavat । mārdaṅgikavaiṇavikam ।।

dvandvāccudaṣahāntātsamāhāre ।।
cavargāntāddaṣahāntācca dvandvāṭṭac syātsamāhāre । vāk ca tvak ca vāktvacam । tvaksrajam । vāktviṣam । samāhāre kim ? prāvṛṭśaradau ।।

iti dvandvaḥ ।।

atha samāsāntāḥ

ṛkpūrabdhūḥpathāmānakṣe ।।
a anakṣe iticchedaḥ । ṛgādyantasya samāsasya apratyayo antāvayavo akṣe yā dhūstadantasya tu na । ardharcaḥ । vimalāpaṃ saraḥ । akṣe tu akṣadhūḥ । sakhipathaḥ ।।

akṣṇo adarśanāt ।।
acakṣuḥparyāyādakṣṇo ac syātsamāsāntaḥ । "gavāmakṣīva gavākṣaḥ'; ।।

upasargādadhvanaḥ ।।
pragato adhvānaṃ prādhvo rathaḥ ।।

na pūjanāt ।।
pūjanārthātparebhyaḥ samāsāntā na syuḥ । atirājā ।।

iti samāsāntāḥ ।।

atha taddhitāḥ, tatrādau sādhāraṇapratyayāḥ

samarthānāṃ prathamādvā ।।
idaṃ padatrayamadhikriyate prāgdiśa iti yāvat ।।

aśvapatyādibhyaśca ।।
ebhyo aṇ syātprāgdīvyatīyeṣvartheṣu । aśvapaterapatyādi āśvapatam । gāṇapatam ।।

dityadityādityapatyuttarapadāṇṇyaḥ ।।
dityādibhyaḥ patyutatarapadācca prāgdīvyatiyeṣvartheṣu ṇyaḥ syāt । diterapatyaṃ daityaḥ । aditerādityasya vā ।।

halo yamāṃ yami lopaḥ ।।
halaḥ parasya yamo lopaḥ syād vā yami । ādityaḥ । । daivam । bāhyaḥ ।।

kiti ca ।।
kiti taddhite cācāmāderaco vṛddhiḥ syāt । । gorapatyādi gavyam ।।

utsādibhyo añ ।।
autsaḥ ।।

ityapatyādivikārāntārtha sādhāraṇapratyayāḥ ।।

athāpatyādhikāraḥ

strīpuṃsābhyāṃ nañsnañau bhavanāt ।।
dhānyānāṃ bhavana ityataḥ prāgartheṣu strīpuṃsābhyāṃ kramānnañsnañau staḥ । paiṃsnaḥ ।।

tasyāpatyam ।।
ṣaṣṭhyantātkṛtasandheḥ samarthādapatyer'the uktā vakṣyamāṇāśca pratyayā vā syuḥ ।।

orguṇaḥ ।।
uvarṇāntasya bhasya guṇastaddhite । upagorapatyamaupagavaḥ । āśvapataḥ । autsaḥ । paiṃsnaḥ ।।

apatyaṃ pautraprabhṛti gotram ।।
apatyatvena vivakṣitaṃ pautrādi gotrasaṃjñaṃ syāt ।।

eko gotre ।।
gotre eka evāpatyapratyayaḥ syāt । upagorgotrāpatyamaupagavaḥ ।।

gargādibhyo yañ ।।
gotrāpatye । gargasya gotrāpatyaṃ gārgyaḥ । vātsyaḥ ।।

yañañośca ।।
gotre yadyañantamañantaṃ ca tadavayavayoretayorluk syāttatkṛte bahutve na tu striyām । vatsāḥ ।।

jīvati tu vaṃśye yuvā ।।
vaṃśye pitrādau jīvati pautrāderyadapatyaṃ caturthādi tadyuvasaṃjñameva syāt ।।

gotrādyūnyastriyām ।।
yūnyapatye gotrapratyayāntādeva pratyayaḥ syāt, striyāṃ tu na yuvasaṃjñā ।।

yañiñośca ।।
gotre yau yañiñau tadantātphak syāt ।।

āyaneyīnīyiyaḥ phaḍhakhachaghāṃ pratyayādīnām ।।
pratyayādeḥ phasya āyan, ḍhasya ey, khasya īn, chasya īy, ghasya iy ete syuḥ। gargasya yuvāpatyaṃ gārgyāyaṇaḥ । dākṣāyaṇaḥ ।।

ata iñ ।।
apatyer'the ।।

bāhvādibhyaśca ।।
bāhaviḥ । । ākṛtigaṇo ayam ।।

anṛṣyānantarye bidādibhyo añ ।।
ebhyo añ gotre । ye tvatrānṛṣayastebhyo apatye anyatra tu gotre । bidasya gotraṃ baidaḥ । bidāḥ । putrasyāpatyaṃ pautraḥ । pautrau । evaṃ dauhitrādayaḥ ।।

śivādibhyo aṇ ।।
apatye । gāṅgaḥ ।।

ṛṣyandhakavṛṣṇikurubhyaśca ।।
ṛṣibhyaḥ - vāsiṣṭhaḥ । andhakebhyaḥ - śvāphalkaḥ । vṛṣṇibhyaḥ - vāsudevaḥ । kurubhyaḥ - nākulaḥ ।।

māturutsaṃkhyāsaṃbhadrapūrvāyāḥ ।।
saṃkhyādipūrvasya mātṛśabdasyodādeśaḥ syādaṇ pratyayaśca । ṣāṇmāturaḥ । bhādramāturaḥ ।।

strībhyo ḍhak ।।
strīpratyayāntebhyo ḍhak ।।

kanyāyāḥ kanīna ca ।।
cādaṇ । kānīno vyāsaḥ karṇaśca ।।

rājaśvaśurādyat ।।
।।

ye cābhāvakarmaṇoḥ ।।
yādau taddhite pare an prakṛtyā syānna tu bhāvakarmaṇoḥ । jātāveveti kim ? - 

an ।।
an prakṛtyā syādaṇi pare । śvaśuryaḥ ।।

kṣattrād ghaḥ ।।
kṣattriyaḥ । kṣāttriranyatra ।।

revatyādibhyaṣṭhak ।।

ṭhasyekaḥ ।।
aṅgātparasya ṭhasyekādeśaḥ syāt ।।

janapadaśabdātkṣattriyādañ ।।
janapadakṣattriyavācakācchabdādañ syādapatye । । pañcālānāṃ rājā pāñcālaḥ । । ।।

kurunādibhyo ṇyaḥ ।।
kauravyaḥ ।।

te tadrājāḥ ।।
añādayastadrājasaṃjñāḥ syuḥ ।।

tadrājasya bahuṣu tenaivāstriyām ।।
bahuṣvartheṣu tadrājasya luk tadarthakṛte bahutve na tu striyām । pañcālāḥ ityādi ।।

kambojālluk ।।
asmāttadrājasya luk । kambojau । colaḥ । keralaḥ ।।

ityapatyādhikāraḥ ।।

atha raktādyarthakāḥ

tena raktaṃ rāgāt ।।
aṇ syāt । rajyate aneneti rāgaḥ । kāṣāyeṇa raktaṃ vastraṃ kāṣāyam ।।

nakṣatreṇa yuktaḥ kālaḥ ।।
aṇ syāt । puṣyeṇa yuktaṃ pauṣamahaḥ ।।

lubaviśeṣe ।।
pūrveṇa vihitasya lup syāt ṣaṣṭidaṇḍātmakasya kālasyāvāntaraviśeṣaścenna gamyate ।।

dṛṣṭaṃ sāma ।।
tenetyeva । vasiṣṭhena dṛṣṭaṃ vāsiṣṭhaṃ sāma ।।

vāmadevāḍḍyaḍḍyau ।।
vāmadevena dṛṣṭaṃ sāma vāmadevyam ।।

parivṛto rathaḥ ।।
asminnarthe aṇ pratyayo bhavati । vastreṇa parivṛto vāstro rathaḥ ।।

tatroddhṛtamamatrebhyaḥ ।।
śarāve uddhṛtaḥ śārāva odanaḥ ।।

saṃskṛtaṃ bhakṣāḥ ।।
saptamyantādaṇ syātsaṃskṛter'the yatsaṃskṛtaṃ bhakṣāścette syuḥ । bhrāṣṭreṣu saṃskṛtā bhrāṣṭrā yavāḥ ।।

sāsya devatā ।।
indro devatāsyeti aindraṃ haviḥ । bārhaspatyam ।।

śukrādghan ।।
śukriyam ।।

somāṭṭyaṇ ।।
saumyam ।।

vāyvṛtupitruṣaso yat ।।
vāyavyam ।।

rīṅ ṛtaḥ ।।
akṛdyakāre asārvadhātuke yakāre cvau ca pare ṛdantāṅgasya rīṅādeśaḥ । pitryam ।।

pitṛvyamātulamātāmahapitāmahāḥ ।।
ete nipātyante । piturbhrātā pitṛvyaḥ । māturbhrātā mātulaḥ । mātuḥ pitā mātāmahaḥ । pituḥ pitā pitāmahaḥ ।।

tasya samūhaḥ ।।
kākānāṃ samūhaḥ kākam ।।

bhikṣādibhyo aṇ ।।
bhikṣāṇāṃ samūho bhaikṣam । garbhiṇīnāṃ samūho gārbhiṇam । iha । iti puṃvadbhāve kṛte - 

inaṇyanapatye ।।
anapatyārthe aṇi pare in prakṛtyā syāt । tena nastaddhita iti ṭilopo na । yuvatīnāṃ samūho yauvanam ।।

grāmajanabandhubhyastal ।।
talantaṃ striyām । janatā । । sahāyatā । ahīnaḥ ।।

acittahastidhenoṣṭhak ।।

isusuktāntātkaḥ ।।
is us uktāntātparasya ṭhasya kaḥ । hāstikam ।।

tadadhīte tadveda ।।

na yvābhyām padāntābhyāṃ pūrvau tu tābhyāmaic ।।
padāntābhyāṃ yakāravakārābhyāṃ parasya na vṛddhiḥ kiṃtu tābhyāṃ pūrvau kramādaijāvāgamau staḥ। vyākaraṇamadhīte veda vā vaiyākaraṇaḥ ।।

kramādibhyo vun ।।
kramakaḥ । śikṣakaḥ ।।

iti raktādyarthakāḥ ।।

atha cāturarthikāḥ

tadasminnastīti deśe tannāmni ।।
udumbarāḥ santyasmindeśe audumbaro deśaḥ ।।

tena nirvṛttam ।।
kuśāmbena nirvṛttā nagarī kauśāmbī ।।

tasya nivāsaḥ ।।
śibīnāṃ nivāso deśaḥ śaibaḥ ।।

adūrabhavaśca ।।
vidiśāyā adūrabhavaṃ nagaraṃ vaidiśam ।।

janapade lup ।।
janapade vācye cāturarthikasya lup ।।

lupi yuktavadvyaktivacane ।।
lupi sati prakṛtivalliṅgavacane staḥ । pañcālānāṃ nivāso janapadaḥ pañcālāḥ। kuravaḥ । vaṅgāḥ ।।

varaṇādibhyaśca ।।
ajanapadārtha ārambhaḥ । varaṇānāmadūrabhavaṃ nagaraṃ varaṇāḥ ।।

kumudanaḍavetasebhyo ḍmatup ।।

jhayaḥ ।।
jhayantānmatormasya vaḥ । naḍvān ।।

mādupadhāyāśca matorvo ayavādibhyaḥ ।।
mavarṇāvarṇāntānmavarṇāvarṇopadhācca yavādivarjitātparasya matormasya vaḥ ।।

naḍaśādāḍḍvalac ।।
naḍvalaḥ ।।

śikhāyā valac ।।
śikhāvalaḥ ।।

iti cāturarthikāḥ ।।

atha śaiṣikāḥ

śeṣe ।।
apatyādicaturarthyantādanyor'thaḥ śeṣastatrāṇādayaḥ syuḥ । cakṣuṣā gṛhyate cākṣuṣaṃ rūpam । śrāvaṇaḥ śabdaḥ । aupaniṣadaḥ puruṣaḥ । dṛṣadi piṣṭā dārṣadāḥ saktavaḥ । caturbhiruhyaṃ cāturaṃ śakaṭam । caturdaśyāṃ dṛśyate cāturdaśaṃ rakṣaḥ । "tasya vikāraḥ'; ityataḥ prāk śeṣādhikāraḥ ।।

rāṣṭrāvārapārādghakhau ।।
ābhyāṃ kramād ghakhau staḥ śeṣe । rāṣṭre jātādiḥ rāṣṭriyaḥ। avārapārīṇaḥ। avārīṇaḥ। pārāvārīṇaḥ। iha prakṛtiviśeṣād ghādayaṣṭyuṭyulantāḥ pratyayā ucyante teṣāṃ jātādayor'thaviśeṣāḥ samartha vibhaktayaśca vakṣyante ।।

grāmādyakhañau ।।
grāmyaḥ ।।

nadyādibhyo ḍhak ।।
nādeyam । vārāṇaseyam ।।

dakṣiṇāpaścātpurasastyak ।।
dākṣiṇātyaḥ । paurastyaḥ ।।

dyuprāgapāgudakpratīco yat ।।
divyam । apācyam । pratīcyam ।।

avyayāttyap ।।
। ihatyaḥ । tatastyaḥ । ।।

vṛddhiryasyācāmādistadvṛddham ।।
yasya samudāyasyācāṃ madhye ādirvṛddhistadvṛddhasaṃjñaṃ syāt ।।

tyadādīni ca ।।
vṛddhasaṃjñāni syuḥ ।।

vṛddhācchaḥ ।।
śālīyaḥ । tadīyaḥ । devadattīyaḥ, daivadattaḥ ।।

gahādibhyaśca ।।
gahīyaḥ ।।

yuṣmadasmadoranyatarasyāṃ khañ ca ।।
cācchaḥ । yuvayoryuṣmākaṃ yuṣmadīyaḥ, asmadīyaḥ ।।

tasminnaṇi ca yuṣmākāsmākau ।।
yuṣmadasmadoretāvādeśau staḥ khañyaṇi ca । āsmākīnaḥ । āsmākaḥ ।।

tavakamamakāvekavacane ।।
ekārthavācinoryuṣmadasmadostavakamamakau staḥ khañi aṇi ca । tāvakaḥ । māmakaḥ । che tu - 

pratyayottarapadayośca ।।
maparyantayoretayorekārthavācinostvamau staḥ pratyaye uttarapade ca parataḥ । madīyaḥ । matputraḥ ।।

madhyānmaḥ ।।
madhyamaḥ ।।

kālāṭṭhañ ।।
kālavācibhyaṣṭhañ syāt । māsikam । । paunaḥ punikaḥ ।।

prāvṛṣa eṇyaḥ ।।
prāvṛṣeṇyaḥ ।।

sāyañciramprāhṇeprage avyayebhyaṣṭyuṭyulau tuṭ ca ।।
sāyamityādibhyaścaturbhyo avyayebhyaśca kālavācibhyaṣṭyuṭyulau stastayostuṭ ca । cirantanam । prāhṇe prage anayoredantatvaṃ nipātyate । prāhṇetanam । doṣātanam ।।

tatra jātaḥ ।।
saptamīsamarthājjāta ityarthe aṇādayo ghādayaśca syuḥ । srugghne jātaḥ sraugghnaḥ । utse jāta autsaḥ । rāṣṭre jāto rāṣṭriyaḥ । avārapāre jātaḥ avārapārīṇaḥ, ityādi।।

prāvṛṣaṣṭhap ।।
eṇyāpavādaḥ ।।

prāyabhavaḥ ।।
tatretyeva । srugghne prāyeṇa bāhulyena bhavati sraugghnaḥ ।।

sambhūte ।।
srugghne saṃbhavati sraugghnaḥ ।।

kośāḍḍhañ ।।
kauśeyam vastram ।।

tatra bhavaḥ ।।
srugghne bhavaḥ sraugghnaḥ । rāṣṭriyaḥ ।।

digādibhyo yat ।।
diśyam ।।

śarīrāvayavācca ।।
dantyam । adhyātmaṃ bhavamādhyātmikam ।।

anuśatikādīnāṃ ca ।।
eṣāmubhayapadavṛddhirñiti ṇiti kiti ca। ādhibhautikam। pāralokikam।।

jihvāmūlāṅguleśchaḥ ।।
jihvāmūlīyam ।।

vargāntācca ।।
kavargīyam ।।

tata āgataḥ ।।
srugghnādāgataḥ sraugghnaḥ ।।

ṭhagāyasthānebhyaḥ ।।
śulkaśālāyā āgataḥ śaulkaśālikaḥ ।।

vidyāyonisaṃbandhebhyo vuñ ।।
aupādhyāyakaḥ ।।

hetumanuṣyebhyo anyatarasyāṃ rūpyaḥ ।।
samādāgataṃ samarūpyam । pakṣe - gahāditvācchaḥ । samīyam । devadattarūpyam ।।

mayaṭ ca ।।
samamayam ।।

prabhavati ।।
himavataḥ prabhavati haimavatī gaṅgā ।।

tadgacchati pathidūtayoḥ ।।
srugghnaṃ gacchati sraugdhnaḥ panthā dūto vā ।।

abhiniṣkrāmati dvāram ।।
srugghnamabhiniṣkrāmati sraugghnaṃ kānyakubjadvāram ।।

adhikṛtya kṛte granthe ।।
śārīrakamadhikṛtya kṛto granthaḥ śārīrakīyaḥ ।।

so asya nivāsaḥ ।।
srugghno nivāso asya sraugghnaḥ ।।

tena proktam ।।
pāṇininā proktaṃ pāṇinīyam ।।

tasyedam ।।
upagoridam aupagavam ।।

iti śaiṣikāḥ ।।

atha vikārārthakāḥ

tasya vikāraḥ ।।
। aśmano vikāraḥ āśmaḥ । bhāsmanaḥ ।।

avayave ca prāṇyoṣadhivṛkṣebhyaḥ ।।
cādvikāre । mayūrasyāvayavo vikāro vā māyūraḥ । maurvaṃ kāṇḍaṃ bhasma vā ।।

mayaḍvaitayorbhāṣāyāmabhakṣyācchādanayoḥ ।।
prakṛtimātrānmayaḍvā syāt vikārāvayavayoḥ। abhakṣyetyādi kim? maudgaḥ sūpaḥ। kārpāsamācchādanam ।।

nityaṃ vṛddhaśarādibhyaḥ ।।
āmramayam ।।

gośca purīṣe ।।
goḥ purīṣaṃ gomayam ।।

gopayasoryat ।।
gavyam ।।

iti vikārārthāḥ ।।

atha ṭhagadhikāraḥ

prāgvahateṣṭhak ।।
tadvahatītyataḥ prāk ṭhagadhikriyate ।।

tena dīvyati khanati jayati jitam ।।
akṣairdīvyati khanati jayati jito vā ākṣikaḥ ।।

saṃskṛtam ।।
dadhnā saṃskṛtam dādhikam ।।

tarati ।।
tenetyeva । uḍupena tarati auḍupikaḥ ।।

carati ।।
tṛtīyāntādgacchati bhakṣayatītyarthayoṣṭhak syāt । hastinā carati hāstikaḥ । dadhnā carati dādhikaḥ ।।

saṃsṛṣṭe ।।
dadhnā saṃsṛṣṭaṃ dādhikam ।।

uñchati ।।
badarāṇyuñchati bādarikaḥ ।।

rakṣati ।।
samājaṃ rakṣati sāmājikaḥ ।।

śabdadarduraṃ karoti ।।
śabdaṃ karoti śābdikaḥ । darduraṃ karoti dārdurikaḥ ।।

dharmaṃ carati ।।
dhārmikaḥ ।।

śilpam ।।
mṛdaṅgavādanaṃ śilpamasya mārdaṅgikaḥ ।।

praharaṇam ।।
tadasyetyeva । asiḥ praharaṇamasya āsikaḥ । dhānuṣkaḥ ।।

śīlam ।।
apūpabhakṣaṇaṃ śīlamasya āpūpikaḥ ।।

nikaṭe vasati ।।
naikaṭiko bhikṣukaḥ ।।

iti ṭhagadhikāraḥ ।।

atha yadadhikāraḥ

prāgghitādyat ।।
tasmai hitamityataḥ prāg yadadhikriyate ।।

tadvahati rathayugaprāsaṅgam ।।
rathaṃ vahati rathyaḥ । prāsaṅgyaḥ ।।

dhuro yaḍḍhakau ।।
hali ceti dīrghe prāpte - 

na bhakurchurām ।।
bhasya kurchuroścopadhāyā iko dīrgho na syāt । dhaureyaḥ ।।

nauvayodharmaviṣamūlamūlasītātulābhyastāryatulyaprāpyavadhyānāmyasamasamitasaṃmiteṣu ।।
nāvā tāryaṃ nāvyaṃ jalam । vayasā tulyo vayasyaḥ । dharmeṇa prāpyaṃ dharmyam । viṣeṇa vadhyo viṣyaḥ । mūlena ānāmyaṃ mūlyam । mūlena samo mūlyaḥ । sītayā samitaṃ sītyaṃ kṣetram । tulayā saṃmitam tulyam ।।

tatra sādhuḥ ।।
agre sādhuḥ - agryaḥ । sāmasu sādhuḥ sāmanyaḥ । ye cābhāvakarmaṇoriti prakṛti bhāvaḥ । śaraṇyaḥ ।।

sabhāyā yaḥ ।।
sabhyaḥ ।।

iti yato avadhiḥ ।।

atha chayatoradhikāraḥ

prāk krītācchaḥ ।।
tena krītamityataḥ prāk cho adhikriyate ।।

ugavādibhyo yat ।।
prāk krītādityeva । uvarṇāntādgavādibhyaśca yat syāt । chasyāpavādaḥ । śaṅkave hitaṃ śaṅkavyaṃ dāru । gavyam । nabhyo akṣaḥ ।।
tasmai hitam ।।
vatsebhyo hito vatsīyo godhuk ।।

śarīrāvayavādyat ।।
dantyam । nasyam ।।

ātmanviśvajanabhogottarapadātkhaḥ ।।

ātmādhvānau khe ।।
etau khe prakṛtyā staḥ । ātmane hitam ātmanīnam । viśvajanīnam ।।

iti chayatoravadhiḥ ।।

atha ṭhañadhikāraḥ

prāgvateṣṭhañ ।।
tena tulyamiti vatiṃ vakṣyati, tataḥ prāk ṭhañadhikriyate ।।

tena krītam ।।
saptatyā krītaṃ sāptatikam ।।

sarvabhūmipṛthivībhyāmaṇañau ।।

tasyeśvaraḥ ।।
sarvabhūmipṛthivībhyāmaṇañau staḥ । sarvabhūmerīśvaraḥ sārvabhaumaḥ ।।

paṅktiviṃśatitriṃśaccatvāriṃśatpañcāśatṣaṣṭisaptatyaśītinavatiśatam ।।
ete rūḍhiśabdā nipātyante ।।

tadarhati ।।
labdhuṃ yogyo bhavatītyarthe dvitīyāntāṭṭhañādayaḥ syuḥ । śvetacchatramarhati śvaitacchatrikaḥ ।।

daṇḍādibhyo yat ।।
ebhyo yat syāt । daṇḍamarhati daṇḍyaḥ । arghyaḥ ।।

tena nirvṛttam ।।
ahnā nirvṛttam āhnikam ।।

iti ṭhaño avadhiḥ ।।

atha tvataloradhikāraḥ

tena tulyaṃ kriyā cedvatiḥ ।।
brāhmaṇena tulyaṃ brāhmaṇavat adhīte । kriyā cediti kim ? guṇatulye mā bhūt । putreṇa tulyaḥ sthūlaḥ ।।

tatra tasyeva ।।
mathurāyāmiva mathurāvat srugdhne prakāraḥ । caitrasyeva caitravanmaitrasya gāvaḥ ।।

tasya bhāvastvatalau ।।
prakṛtijanyabodhe prakāro bhāvaḥ । gotā ।।

ā ca tvāt ।।
brahmaṇastva ityataḥ prāk tvatalāvadhikriyete । apavādaiḥ saha samāveśārthamidam । cakāro nañsnañbhyāmapi samāveśārthaḥ । striyā bhāvaḥ - straiṇam । strītvam । pausnam । puṃstā ।।

pṛthvādibhya imanijvā ।।
vāvacanamaṇādisamāveśārtham ।।

ra ṛto halāderlaghoḥ ।।
halāderlaghorṛkārasya raḥ syādiṣṭheyassu parataḥ । pṛthumṛdubhṛśakṛśadṛḍhaparivṛḍhā nāmeva ratvam ।।

ṭeḥ ।।
bhasya ṭerlopa iṣṭhemeyassu । pṛthorbhāvaḥ prathimā - 

igantācca laghupūrvāt ।।
igantāllaghupūrvāt prātipadikādbhāve aṇ pratyayaḥ । mradimā, mārdavam ।।

varṇadṛḍhādibhyaḥ ṣyañca ।।
cādimanic । śuklimā । draḍhimā ।।

guṇavacanabrāhmaṇādibhyaḥ karmaṇi ca ।।
cādbhāve । jaḍasya bhāvaḥ karma vā jāḍyam । mūḍhasya bhāvaḥ karma vā mauḍhyam । ākṛtigaṇo ayam ।।

sakhyuryaḥ ।।
sakhyurbhāvaḥ karma vā sakhyam ।।

kapijñātyorḍhak ।।
kāpeyam ।

patyantapurohitādibhyo yak ।।
saināpatyam ।।

iti tvataloradhikāraḥ ।।

atha bhavanādyarthakāḥ

dhānyānāṃ bhavane kṣetre khañ ।।
bhavatyasminniti bhavanam । mudgānāṃ bhavanaṃ kṣetraṃ maudgīnam ।।

vrīhiśālyorḍhak ।।
vraiheyam ।।

haiyaṅgavīnaṃ saṃjñāyām ।।
hyogodohaśabdasya hiyaṅgurādeśaḥ vikārārthe khañca nipātyate । duhyata iti dohaḥ kṣīram । hyogodohasya vikāraḥ - haiyaṅgavīnaṃ navanītam ।।

tadasya saṃjātaṃ tārakādibhya itac ।।
tārakāḥ saṃjātā asya tārakitaṃ nabhaḥ । ākṛtigaṇo ayam ।।

pramāṇe dvayasajdaghnañmātracaḥ ।।
tadasyetyanuvartate । ūrū pramāṇamasya - ūrudvayasam । ūrudaghnam ।।

yattadetebhyaḥ parimāṇe vatup ।।
yatparimāṇamasya yāvān । etāvān ।।

kimidaṃbhyāṃ vo ghaḥ ।।
ābhyāṃ vatup syād vakārasya ghaśca ।।

idaṃkimorīśkī ।।
dṛgdṛśavatuṣu idama īś kimaḥ kiḥ । iyān ।।

saṃkhyāyā avayave tayap ।।
pañca avayavā asya pañcatayam ।।

dvitribhyāṃ tayasyāyajvā ।।
dvayam । trayam ।।

ubhādudātto nityam ।।
ubhaśabdāttayapo ayac syāt sa cādyudāttaḥ ।।

tasya pūraṇe ḍaṭ ।।
ekādaśānāṃ pūraṇaḥ ekādaśaḥ ।।

nāntādasaṃkhyādermaṭ ।।
ḍaṭo maḍāgamaḥ । pañcānāṃ pūraṇaḥ pañcamaḥ । nāntātkim ? 

ti viṃśaterḍiti ।।
viṃśaterbhasya tiśabdasya lopo ḍiti pare । asaṃkhyādeḥ kim ? ekādaśaḥ ।।

ṣaṭkatikatipayacaturāṃ thuk ।।
eṣāṃ thugāgamaḥ syāḍḍaṭi। katithaḥ। katipayaśabdasyāsaṃkhyātve apyata eva jñāpakāḍḍaṭ। katipayathaḥ।।

dvestīyaḥ ।।
ḍaṭo apavādaḥ । dvayoḥ pūraṇo dvitīyaḥ ।।

treḥ saṃprasāraṇaṃ ca ।।
tṛtīyaḥ ।।

śrotriyaṃśchando adhīte ।।
śrotriyaḥ । vetyanuvṛtteśchāndasaḥ ।।

pūrvādiniḥ ।।
pūrvaṃ kṛtamanena pūrvī ।।

sapūrvācca ।।
kṛtapūrvā ।।

iṣṭādibhyaśca ।।
iṣṭamanena iṣṭī ।।

iti bhavanādyarthakāḥ ।।

atha matvarthīyāḥ

tadasyāstyasminniti matup ।।
gāvo asyāsminvā santi gomān ।।

tasau matvarthe ।।
tāntasāntau bhasaṃjñau sto matvarthe pratyaye pare । vasoḥ saṃprasāraṇaṃ । । śuklo guṇo asyāstīti śuklaḥ paṭaḥ । kṛṣṇaḥ ।।

prāṇisthādāto lajanyatarasyām ।।
cūḍālaḥ । prāṇisthātkim ? śikhāvāndīpaḥ । medhāvān ।।

lomādipāmādipicchādibhyaḥ śanelacaḥ ।।
lomādibhyaḥ śaḥ । lomavān । romavān । pāmanaḥ । aṅganā । lakṣmaṇaḥ । picchilaḥ ।।

danta unnata urac ।।
unnatā dantāḥ santyasya danturaḥ ।।

keśādvo anyatarasyām ।।
keśavaḥ । keśikaḥ । । ।।

ata iniṭhanau ।।
daṇḍī ।।

vrīhyādibhyaśca ।।
vrīhī ।।

asmāyāmedhāsrajo viniḥ ।।
yaśasvī । māyāvī । sragvī ।।

vaco gminiḥ ।।
vāggmī ।।

arśaādibhyo ac ।।
arśo asya vidyate arśasaḥ ।।

ahaṃśubhamoryus ।।
ahaṃyuḥ ahaṅkāravān । śubhaṃyustu śubhānvitaḥ ।।

iti matvarthīyāḥ ।।

atha prāgdiśīyāḥ

prāgdiśo vibhaktiḥ ।।
dikchabdebhya ityataḥ prāgvakṣyamāṇāḥ pratyayā vibhaktisaṃjñāḥ syuḥ ।।

kiṃsarvanāmabahubhyo advyādibhyaḥ ।।
kimaḥ sarvanāmno bahuśabdācceti prāgdiśo adhikriyate ।।

pañcamyāstasil ।।
pañcamyantebhyaḥ kimādibhyastasil vā syāt ।।

ku tihoḥ ।।
kimaḥ kuḥ syāttādau hādau ca vibhaktau parataḥ ।।

idama iś ।।
prāgdiśīye pare ।।

an ।।
etadaḥ prāgdiśīye । anekāltvātsarvādeśaḥ । ataḥ । yataḥ । bahutaḥ । dvyādestu dvābhyām ।।

paryabhibhyāṃ ca ।।
ābhyāṃ tasil syāt । sarvata ityarthaḥ । ubhayata ityarthaḥ ।।

saptamyāstral ।।
kutra । tatra ।।

idamo haḥ ।।
tralo apavādaḥ ।।

kimo at ।।
vāgrahaṇamapakṛṣyate । saptamyantātkimo advā syāt pakṣe tral ।।

kvāti ।।
kimaḥ kvādeśaḥ syādati । kutra ।।

itarābhyo api dṛśyante ।।
pañcamīsaptamītaravibhaktyantādapi tasilādayo dṛśyante । dṛśigrahaṇādbhavadādiyoga eva । sa bhavān । tatra bhavān । tato bhavantam । evaṃ dīrghāyuḥ, devānāmpriyaḥ, āyuṣmān ।।

sarvaikānyakiṃyattadaḥ kāle dā ।।
saptamyantebhyaḥ kālārthebhyaḥ svārthe dā syāt ।।

sarvasya so anyatarasyāṃ di ।।
dādau prāgdiśīye sarvasya so vā syāt । sarvasmin kāle sadā sarvadā । anyadā । yadā । kāle kim ? sarvatra deśe ।।

idamo rhil ।।
saptamyantāt kāla ityeva ।।

etetau rathoḥ ।।
idamśabdasya eta it ityādeśau stau rephādau thakārādau ca prāgdiśīye pare। kāle kim? iha deśe ।।

anadyatane rhilanyatarasyām ।।
karhi, kadā । tarhi, tadā ।।

etadaḥ ।।
eta it etau stau rephādau thādau ca prāgdiśīye । etasmin kāle etarhi ।।

prakāravacane thāl ।।
prakāravṛttibhyaḥ kimādibhyasthāl syāt svārthe । tena prakāreṇa tathā । yathā ।।

idamasthamuḥ ।।
thālo apavādaḥ । anena etena vā prakāreṇa ittham ।।

kimaśca ।।
kena prakāreṇa katham ।।

iti prāgdiśīyāḥ ।।

atha prāgivīyāḥ

atiśāyane tamabiṣṭhanau ।।
atiśayaviśiṣṭārthavṛtteḥ svārtha etau staḥ । ayameṣāmatiśayenāḍhyaḥ āḍhyatamaḥ । laghutamaḥ, laghiṣṭhaḥ ।।

tiṅaśca ।।
tiṅantādatiśaye dyotye tamap syāt ।।

taraptamapau ghaḥ ।।
etau ghasaṃjñau staḥ ।।

kimettiṅavyayaghādāmvadravyaprakarṣe ।।
kima edantāttiṅo'vyayācca yo ghastadantādāmuḥ syānna tu dravyaprakarṣe । prāhṇetamām । uccaistamām । dravyaprakarṣe tu uccaistamastaruḥ ।।

dvivacanavibhajyopapade tarabīyasunau ।।
dvayorekasyātiśaye vibhaktavye copapade suptiṅantādetau staḥ । ayamanayoratiśayena laghuḥ laghutaro laghīyān । udīcyāḥ prācyebhyaḥ paṭutarāḥ paṭīyāṃsaḥ ।।

praśasyasya śraḥ ।।
asya śrādeśaḥ syādajādyoḥ parataḥ ।।

prakṛtyaikāc ।।
iṣṭhādiṣvekāc prakṛtyā syāt ।।

jya ca ।।
praśasyasya jyādeśaḥ syādiṣṭheyasoḥ ।।

jyādādīyasaḥ ।।
ādeḥ parasya ।।

bahorlopo bhū ca bahoḥ ।।
bahoḥ parayorimeyasorlopaḥ syādbahośca bhūrādeśaḥ । bhūyān ।।

iṣṭhasya yiṭ ca ।।
bahoḥ parasya iṣṭhasya lopaḥ syād yiḍāgamaśca ।।

vinmatorluk ।।
vino matupaśca luk syādiṣṭheyasoḥ । atiśayena sragvī srajiṣṭhaḥ । srajīyān । atiśayena tvagvān tvaciṣṭhaḥ । tvacīyān ।।

īṣadasamāptau kalpabdeśyadeśīyaraḥ ।।
īṣadūno vidvān vidvatkalpaḥ । vidvaddeśīyaḥ ।।

vibhāṣā supo bahuc purastāttu ।।
īṣadasamāptiviśiṣṭer'the subantādbahujvā syātsa ca prāgeva na tu parataḥ । īṣadūnaḥ paṭurbahupaṭuḥ । paṭukalpaḥ । supaḥ kim ? jayati kalpam ।।

pragivātkaḥ ।।
ive pratikṛtāvityataḥ prākkādhikāraḥ ।।

avyayasarvanāmnāmakac prāk ṭeḥ ।।
kāpavādaḥ । tiṅaścetyanuvartate ।।

ajñāte ।।
kasyāyamaśvo aśvakaḥ। nīcakaiḥ। । yuvakayoḥ ।।

kutsite ।।
kutsito aśvo aśvakaḥ ।।

kiṃyattado nirdhāraṇe dvayorekasya ḍatarac ।।
anayoḥ kataro vaiṣṇavaḥ । tataraḥ ।।

vā bahūnāṃ jātiparipraśne ḍatamac ।।
jātiparipraśna iti pratyākhyātamākare । bahūnāṃ madhye ekasya nirdhāraṇe ḍatamajvā syāt । katamo bhavatāṃ kaṭhaḥ । tatamaḥ । vāgrahaṇamakajartham । yakaḥ ।।

iti prāgivīyāḥ ।।

atha svārthikāḥ

ive pratikṛtau ।।
kan syāt । aśva iva pratikṛtiraśvakaḥ । ।।

tatprakṛtavacane mayaṭ ।।
prācuryeṇa prastutaṃ prakṛtam, tasya vacanaṃ pratipādanam । bhāve adhikaraṇe vā lyuṭ । ādye prakṛtamannamannamayam । dvitīye tu annamayo yajñaḥ ।।

prajñādibhyaśca ।।
aṇ syāt । prajña eva prājñaḥ । prājñī strī । bāndhavaḥ ।।

bahvalpārthācchaskārakādanyatarasyām ।।
bahūni dadāti bahuśaḥ । । madhyataḥ । pṛṣṭhataḥ । ākṛtigaṇo ayam । varṇataḥ ।।

kṛbhvastiyoge saṃpadyakartari cviḥ ।।
। vikārātmatāṃ prāpnuvatyāṃ prakṛtau vartamānādvikāraśabdāt svārthe cvirvā syātkarotyādibhiryoge।।

asya cvau ।।
avarṇasya ītsyāt cvau । verlope cvyantatvādavyayatvam । akṛṣṇaḥ kṛṣṇaḥ saṃpadyate taṃ karoti kṛṣṇīkaroti । gaṅgīsyāt । doṣābhūtamahaḥ ।।

vibhāṣā sāti kārtsnye ।।
cviviṣaye sātirvā syātsākalye ।।

sātpadādyoḥ ।।
sasya ṣatvaṃ na syāt । kṛtsnaṃ śastramagniḥ saṃpadyate agnisādbhavati । dadhi siñcati ।।

cvau ca ।।
cvau pare pūrvasya dīrghaḥ syāt ।।

avyaktānukaraṇāddvyajavarārdhādanitau ḍāc ।।
dvyajevāvaraṃ nyūnaṃ na tu tato nyūnamanekājiti yāvat । tādṛśamardhaṃ yasya tasmāḍḍāc syāt kṛbhvastibhiryoge । । iti ḍāci vivakṣite dvitvam । । ḍācparaṃ yadāmreḍitaṃ tasminpare pūrvaparayorvarṇayoḥ pararūpaṃ syāt । iti takārapakārayoḥ pakāraḥ । avyaktānukaraṇātkim ? īṣatkaroti । dvyajavarārdhātkim ? śratkaroti । avareti kim ? kharaṭakharaṭākaroti । anitau kim ? paṭiti karoti ।।

iti svārthikāḥ ।।
।।

atha strīpratyayāḥ

striyām ।।
adhikāro ayam । samarthānāmiti yāvat ।।

ajādyataṣṭāp ।।
ajādīnāmakārāntasya ca vācyaṃ yat strītvaṃ tatra dyotye ṭāp syāt । eḍakā । caṭakā । bālā । hoḍā । vilātā ।। gaṅgā ।।

ugitaśya ।।
ugidantātprātipadikātstriyāṃ ṅīpsyāt । bhavantī । dīvyantī ।।

ṭiḍḍhāṇañdvayasajdaghnañmātractayapṭhakṭhañkañkvarapaḥ ।।
anupasardanaṃ yaṭṭidādi tadantaṃ yadadantaṃ prātipadikaṃ tataḥ striyāṃ ṅīpsyāt । nadaṭ nadī । sauparṇeyī । autsī । ūrudaghnī । pañcatayī । lāvaṇikī । itvarī । straiṇī । śāktīkī । āḍhyaṅkaraṇī । talunī ।।

yañaśca ।।
yañantāt striyāṃ ṅīpsyāt । akāralope kṛte - 

halastaddhitasya ।।
halaḥ parasya taddhitayakārasyopadhābhūtasya sopa īti pare ।।

prācāṃ ṣpha taddhitaḥ ।।
yañantāt ṣpho vā syātsa ca taddhitaḥ ।।

ṣidgaurādibhyaśca ।।
ṣidbhyo gaurādibhyaśca striyāṃ ṅīṣ syāt । nartakī । anuḍuhī । ākṛtigaṇo ayam ।।

vayasi prathame ।।
prathamavayovācino adantāt striyāṃ ṅīpsyāt ।।

dvigoḥ ।।
adantād dvigorṅīpsyāt । ajāditvāttriphalā ।।

varṇādanudāttāttopadhātto naḥ ।।
varṇavācī yo anudāttāntastopadhastadantādanupasarjanātprātipadikādvā ṅīp takārasya nakārādeśaśca । rohiṇī, rohitā ।।

voto guṇavacanāt ।।
udantād guṇavācino vā ṅīṣ syāt ।।

bahvādibhyaśca ।।
ebhyo vā ṅīṣ syāt । । । śakaṭiḥ ।।

puṃyogādākhyāyām ।।
yā pumākhyā puṃyogāt striyāṃ vartate tato ṅīṣ । - 

pratyayasthātkātpūrvasyāta idāpyasupaḥ ।।
pratyayasthātkātpūrvasyākārasyekāraḥ syādāpi sa āpsupaḥ paro na cet । aśvapālikā । kārikā । pratyayasthātkim ? śaknotīti śakā । asupaḥ kim ? bahuparivrājakā nagarī । । sūryasya strī devatā sūryā । devatāyāṃ kim ? । sūrī - kuntī; mānuṣīyam ।।

indravaruṇabhavaśarvarudramṛḍahimāraṇyayavayavanamātulacāryāṇāmānuk ।।
eṣāmānugāgamaḥ syāt ṅīṣ ca । indrasya strī - indrāṇī । varuṇānī । śarvāṇī । mṛḍānī । mahaddhimaṃ himānī । mahadaraṇyamaraṇyānī । । । yavanānāṃ lipiryavanānī । । upādhyāyānī, upādhyāyī । ācāryasya strī ācāryānī । kṣatriyāṇī, kṣatriyā ।।

krītātkaraṇapūrvāt ।।
krītāntādadantāt karaṇādeḥ striyāṃ ṅīṣsyāt । kvacinna ।।

svāṅgāccopasarjanādasaṃyogopadhāt ।।
asaṃyogopadhamupasarjanaṃ yat svāṅgaṃ tadantādadantān ṅīṣvā syāt । keśānatikrāntā - atikeśī, atikeśā । candramukhī candramukhā । asaṃyogopadhātkim ? sugulphā । upasarjanātkim ? śikhā ।।

na kroḍādibahvacaḥ ।।
kroḍāderbahvacaśca svāṅgānna ṅīṣ । ākṛtigaṇo ayam ।।

nakhamukhātsaṃjñāyām ।।
na ṅīṣ ।।

pūrvapadātsaṃjñāyāmagaḥ ।।
pūrvapadasthānnimittātparasya nasya ṇaḥ syāt saṃjñāyāṃ na tu gakāravyavadhāne । gauramukhā । saṃjñāyāṃ kim ? tāmramukhī kanyā ।।

jāterastrīviṣayādayopadhāt ।।
jātivāci yanna ca striyāṃ niyatamayopadhaṃ tataḥ striyāṃ ṅīṣ syāt । vṛṣalī । bahvṛcī । astrīviṣayātkim ? balākā । ayopadhātkim ? kṣatriyā । । gavayī । halastaddhitasyeti yalopaḥ । । matsī ।।

ito manuṣyajāteḥ ।।
ṅīṣ ।।

ūṅutaḥ ।।
udantādayopadhānmanuṣyajātivācinaḥ striyāmūṅ syāt । ayopadhātkim ? adhvaryurbrāhmaṇī ।।

paṅgośca ।।
paṅgūḥ । śvaśrūḥ ।।

ūrūttarapadādaupamye ।।
upamānavācī pūrvapadamūrūttarapadaṃ yatprātipadikaṃ tasmādūṅ syāt ।।

saṃhitāśaphalakṣaṇavāmādeśca ।।
anaupamyārthaṃ sūtram । śaphorūḥ । vāmorūḥ ।।

śārṅgaravādyaño ṅīn ।।
śārṅgaravāderaño yo akārastadantācca jātivācino ṅīn syāt। baidī । ।।

yūnastiḥ ।।
yuvañchabdāt striyāṃ tiḥ pratyayaḥ syāt ।।