

oṃ
śrīmatprabhākaragurutantradhurandhareṇa
mahāmahopādhyāya-śālikanāthamiśreṇa praṇītā prakaraṇapañcikā
nyāyasiddhyākhyayā vyākhyayā viṣamasthalaṭipparāyā
ca samalaṅkṛtā

oṃ śrī śrīnivāsa svāmi,
oṃ śrī vināyaka svāmi,
oṃ śrī sarasvati devi

athātideśapārāyaṇaṃ nāma
caturdaśaṃ prakaraṇam ।।

prakaraṇārthapratijñā ।
ikṛtau ye padārthānāmatideśaṃ na manvate ।
rakārasyopadeśañca teṣāmuttaramucyate ।।
svasiddhāntasyopanyāsaḥ ।
prākṛtenopakāreṇa padārthaiścaiva vaikṛtaiḥ ।
prayogavidhinā svena vidhiranvita ucyate ।।
yadyadākāṅkṣitaṃ yogyaṃ sannidhānaṃ prapadyate ।
tenānvito hi vidhyarthassvaśabdenaiva varṇyate ।।
sādhyabhūtaśca vidhyartha upakāramapekṣate ।
ākyādibhiḥ prākṛtaśca sa yogyassannidhāpyate ।।
anyathānavagamyatvādyadyapyaṅgapurassaraḥ ।
upakāraḥ prākṛto asau vikṛtau sannidhāpyate ।।
tathāpyapekṣitatvena prakāraṃ prabhamaṃ vidhiḥ ।
svīkaroti padārthāṃstu pratītānapyupekṣate ।।
paścāttu tairapi punarupakāraprasiddhaye ।
apekṣitaistadvaśena proptairanvayamṛcchati ।।
guṇapradhānabhāvena sarvatraivānvayo mataḥ ।
radhānañca vidhirdharmā guṇāstaṃ prati sammatāḥ ।।
anvitasyābhidhānañca na śabdopasthitaiḥ param ।
darśanātpitṛyajñādau kalpyenāpyadhikāriṇā ।।
sambandhinā na sarveṇa sahasaivānvitābhidhā ।
sambandhināṃ sannidhānakrameṇa tu yathāyatham ।।
prakṛti-vikṛtyorviśeṣopanyāsaḥ ।
rakṛtau tu svaśabdatvātpadārthānāṃ puro anvayaḥ ।
upakārasya kalpyasya paścāditi paraṃ bhidā ।।
atideśalakṣaṇam vyutkrameṇopakāreṇa padārthaiścaiva vaikṛtaiḥ ।
prākṛtairvidhiranveti so atideśaśca sammataḥ ।।
yasya deśe vidhiryasmiṃstato anyatrāpi tadgatiḥ ।
atideśaḥ prakārasya dharmāṇāñcaiva yujyate ।।
anyatratyo yathānyatra prakāro anvayamṛcchati ।
tathā dharma pīṣyante teṣāmapyatideśyatā ।।
ekadeśimatena daśamādyavirodhaśaṅkā ।
nanveyaṃ daśamādyena virodhaste prasajyate ।
naivaṃ kāryānapekṣo asāvatideśo nivāritaḥ ।।
tadvadbhāvena sambandho dharmāṇāmeva cedbhavet ।
anapekṣyaprakāratvāttadā bodho na sidhyati ।।
tannirāsaḥ ।
prakṛtau hi padārthānāṃ sambandhe avagate yathā ।
dvāraṃ dṛṣṭamadṛṣṭaṃ vā sambandhārthaṃ prakalpyate ।।
kāryānapekṣasambandhe tathaivāvagate sati ।
dvāraṃ dṛṣṭamadṛṣṭaṃ vā kalpyaṃ syādvikṛtāvapi ।।
tato na ghaṭate bādhaḥ kāryalopanibandhanaḥ ।
dṛṣṭābhāve apyadṛṣṭasya dvārasya khalu sambhavāt ।।
kāryāpekṣā yadā dharmā vikṛtau yānti saṅgatim ।
tadā kāryāvalopena teṣāṃ bādhaḥ prasiddhyati ।।
prāpnuvantīti hi kāryeṇa dharmā dvārasamanvitāḥ ।
prāpnuvantīti na dvārakalpanāvasarastadā ।।
kāryānapekṣasambandho dharmāṇāmucyate yadi ।
daśamādyavirodhassyāttadānīṃ na ca tattathā ।। ।।
tadvadbhāvena kiṃ dharmāḥ prakāro vāpi gṛhyate ।
ityeṣā daśamādye hi cintā bādhaprasiddhaye ।।
svamatena daśamādyavirodhopanyāsaḥ ।
ūrvapakṣī ca tatrā'ha padārthānāṃ parigraham ।
nopakāre hi dharmebhyo vinā śakyaṃ rirūpaṇam ।।
yadyapyākāṅkṣati vidhiḥ prakāraṃ prathamaṃ svayam ।
tathāpi tasya prakṛtāvapi naiva svarūpataḥ ।।
parijñānaṃ kintu yathāśrutairdharmaistathaiva hi ।
tasmātpadārthapūrvaiva sadā tasya nirūpaṇā ।।
ataḥ pūrvapratītatvātpadārthaireva vaikṛtaḥ ।
vidhissambandhamāpnoti tāngṛhītvā tu sa svayam ।।
upakāraṃ prākṛte dvāre alupte bādhantu nār'hati ।।
svamatena daśamādyasiddhāntavarṇanam ।
āddhāntī tu vadatyevaṃ satyaṃ dharmāḥ purassarāḥ ।
tathā ।
dyapi te na gṛhyante tadānīmanapekṣaṇāt ।।
prakāraṃ hi punassādhyarūpo vidhirapekṣate ।
napadārthaniti hi ātpratītānapyupekṣate ।।
prakāreṇaiva sambandhaṃ prathamaṃ pratipadyate ।
prakārakalpitaiḥ paścātpadārthairiti darśitam ।।
anyadharmāṇāmanyadharmatvaśaṅkā-nirāsau ।
dharmāṇāmanyadīyānāṃ kathamanyatra saṅgamaḥ ।
iti cedupakāre api tulyametadathocyate ।।
nopakārasya sambandha iti hāsyamidaṃ vacaḥ ।
yadyasau nānyadīyassyātkathaṃ tarhyatidiśyate ।।
anyatra hyanyadīyasya dehaśo atideśa ucyate ।
tadvadbhāvena tatprāpau virodhaścenna vidyate ।।
tadvadbhāvopattyarthaṃ padārtheṣvapi tatsamam ।
pratipattivirodho ayamanyadīyānyasaṅgame ।।
mukhāntareṇa sambandhe sa ca nāsti kathañcana ।
bhāṭṭamate anupapattyupanyāsaḥ ।
ye tu necchanti dharmāṇāṃ sambandhaṃ vaikṛtaissaha ।।
apūrve prākṛtāṅgānāṃ granthasteṣāṃ virudhyate ।
saptamā-ṣṭamayosteṣāṃ prakāraprāpticintanam ।।
na yuktaṃ tatra cintā hi ṣaṭke asminkāryabandhanā ।
niyogo apyatha kāryañcettadarthamapi cintyate ।।
caturthādhyāyacintāpi ṣaṭke asminnāpatettathā ।
svamatenopapattipradarśanam ।
kāryato hyupadeśārthadvidhyarthādyapratīyate ।। ।।
yathā tasyopadiṣṭatvaṃ tathā'kṣepaṇa ।
vakṣyate ।
tena vidhyarthamutsṛtya kāryamanyatsamāśritam ।।
dvārabhūtamiyaṃ cintā kāryaṣaṭke vidhīyate ।
atideśaḥ padārthānāṃ tena ṣaṭke atra cintitaḥ ।।
tasyaiva hetubhatassa upakāro api darśitaḥ ।
"ṣaḍbhirdīkṣayatī"tyatra prākṛtānāñca vaikṛtaiḥ ।।
aṅgabhūtairanaṅgānāṃ bādhaścaivaṃ prasajyate ।
pradhānabhāvabāhyatvādupakāraprasiddhaye ।।
naiva prayuktimātreṇa kriyate prākṛtaṃ punaḥ ।
tatra ।
kāryātideśoyaṃ sammatastvaupadeśikaḥ ।। ।।
upadeśaprameyeṇa vidhyarthenopakalpitaḥ ।
prakṛtāvupakārasya yadapūrveṇa kalpanā ।।
niyojyasya ca vṛddhānāmupadeśena sammatā ।
svamatenopadeśaśabdārthopanyāsaḥ ।
upadeśo hi ।
nāmātra granthasandarbha ucyate ।।
sa ca pramāṇaṃ vidhyarthe kāryarūpe avadhāritaḥ ।
yor'thaḥ pratīyate yasmātsa paraṃ naupadeśikaḥ ।।
vidhyarthassvapratītyatha yamākṣipati so api ca ।
aparyavasyanvidhyarthe yaṃ prakalpayituṃ kṣamaḥ ।।
aupadeśikatā yuktā tasyāpyakṣarabodhyavat ।
upakāraviśeṣañnaca vidhiḥ kalpayituṃ kṣamaḥ ।।
na padārthaviśeṣantu vaikṛtaṃ prākṛto yathā ।
upakāraviśeṣasya kalpanāyāṃ kṣamo api yat ।।
prakṛtereva gṛhṇāti lāghavaṃ tatra kāraṇam ।
kḷpta-kalpyavirodhe hi laghuḥ klṝptaparigrahaḥ ।।
asvavākya-nāma-liṅgaiśca kḷpto asau-sannidhāpyate ।
padārthabhedaprāptistu nopakaraṃ vinā bhavet ।।
prakṛti-vikṛtyorviśeṣakathanam ।
tatprāpteḥ kāryatasteṣāṃ prakāraścopadeśataḥ ।
prakṛtāvupakāraśca padārthaścopadeśataḥ ।।
vikṛtau kāryato dharmāḥ prakāraścopadeśataḥ ।।
svamatopanyāsaḥ ।
upadiṣṭe api caitasminnatideśapadābhidhā ।
na vāryate asti tasyār'tho deśānyatvaṃ nijādvidheḥ ।।
upadeśātideśayorbhinnaviṣayatvavādibhāṭṭamate doṣodbhāvanam ।
upadiṣṭātidiṣṭatvaṃ na tvekasya viruddhyate ।
nopadeśātideśau hi pramāṇa iti sammate ।।
upadeśātideśau hi pramāṇe bhavato yadi ।
svamate pūrvoktadoṣābhāvavarṇanam ।
tadā virodho jāyeta na caivamiha sammatam ।।
tenopadeśameyatvādupadiṣṭamitīṣyate ।
anyasminnanyatobhāvādatideśo api yujyate ।।
svamatenopadeśadeśayorviṣayanirdeśaḥ ।
upadeśa-kāryarūpapramāṇadvayasaṃśrayau ।
ṣaṭkāvubhau nodeśamatideśañca saṃśritau ।।
atideśāśrayatve hi bādhe tantre ca bhūyasī ।
upadiṣṭārthaviṣayā cintā naivopapadyate ।।
dvārakāryāśrayatve tu sarvāsāmupapannatā ।
cintānāmiticinteha yuktā kāryasamāśrayā ।।
upakāravat padārthānāmupadiṣṭatvaśaṅkā ।
anvevamupadiṣṭatvaṃ padārthānāṃ prasajyate ।
kāryavattairapi yate vidhyartho anvita ucyate ।।
tannirāsaḥ ।
ucyate śābdataivaṃ syānnopadeśaprameyatā ।
pramāṇadvayabhedo ayamupasthānanibandhanaḥ ।।
upadeśopasthito yo vākyārthānvayamṛcchati ।
sa aupadeśiko jñeyassa ca dvaidhamupasthitaḥ ।।
granthainopasthitaścaiva vidhyarthopasthitastathā ।
athopakāraḥ prakṛtau niyojyo vāśruto yathā ।।
prakāropasthito yaśca dvedhā nāsāvupasthitaḥ ।
tenaupadeśiko nāsau kevalaṃ kāryabandhanaḥ ।।
pūrvanibandhanibandhanamapanetuṃ mohamīhamānena ।
śālikanāthena kṛtaḥ kṛtināmānandado yatnaḥ ।।

iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāmatideśapārāyaṇaṃ nāma caturdaśaṃ prakaraṇaṃ samāptam ।।

samāptā ceyaṃ prakaraṇapañcikā ।।