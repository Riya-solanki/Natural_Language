

oṃ
śrīmatprabhākaragurutantradhurandhareṇa
mahāmahopādhyāya-śālikanāthamiśreṇa praṇītā prakaraṇapañcikā
nyāyasiddhyākhyayā vyākhyayā viṣamasthalaṭipparāyā
ca samalaṅkṛtā

vimalāñjanaṃ nāma
saptamaṃ prakaraṇam ।

prakaraṇārthapratijñā ।
pauruṣeye sambandhe siddhe śabdārthayordvayoḥ ।
prāmāṇyaṃ vedavākyānāmiti sa pratipādyate ।।
iti ।
yadi pauruṣeya eva śabdānāmarthaissaha sambandho bhavet, tadā pramāṇāntaragocareṣvevār'theṣu puruṣāṇāṃ saṅketakaraṇaśakteḥ, pūrvakāryātmani ca vedārthe ramāṇāntarāṇāmavakāśābhāvena tatra saṅketābhāvāt, asaṅketite āvācakatvābhyupagamāt durlabhameva vedavākyānāṃ prāmāṇyamāpadyate iti, arthavānevāyamapauruṣeyaśabdārthasambandhapratipādanayatnaḥ ।
vaiśaṣikamatena pūrvaḥ pakṣaḥ ।
atra śabdārthasambandhaṃ poruṣeyaṃ pracakṣate ।
jagadīśvaranirmāṇāṃ vadanto vedavādinaḥ ।।
iti ।
anādau hi vṛddhavyavahāraparamparāyāṃ satyāṃ ṛddhavyavahārasiddho vācyavācakabhāvaśśabdārthayorapauruṣeyaḥ prasidhyet ।
tathāhivṛddhānāṃ svārthena yavaharamāṇānāṃ vākyamupaśṛṇvanto bālāśśabdaśravaṇasamanantarabhāvinā ceṣṭāviśeṣeṇaviśiṣṭārthaviṣayāṃ anīṣāmākalayantoācakatāṃ śabdasyādhyavasyanti, te api vṛddhā yadā bālā āsan, tadā te apyanayaiva diśā vyutpadyante sma ।
yebhyaśca vṛddhebhyaste vyutpattimalabhanta, te apyanayaiva diśā vyutpattimalabhanta, te apyanyebhyo vṛddhebhya iti, vināpi saṅketayitāraṃ puruṣam, upapadyata eva śabdārthayoranādivṛdhavyavahārasiddhassambandhaḥ ।
vṛddhavyavahārasyānāditvākṣepaḥ ।
no khalvanāditaiva ṛddhavyavahāraparamparāyā upapattimatī ।
tathā hi vidāṅkurvantu bhavantastanubhuvanādikaṃ sarvaṃ sāvayavamavasīyate ।
yacca nāma sāvayavaṃ, tadavayavavyatiṣaṅgasamāsāditātmalābham ।
paśyāmo vayaṃ tantuvyatiṣaṅgasamāsāditātmalābhaṃ paṭam, kaṭañca vīṇāsaṃyogasampāditasattākaṃ sāvayavam ।
eṣā dik antyāvayavibhyo avatarantī ādvyaṇukamavatiṣṭhate ।
paramāṇvośca parasparasaṃyogo niyato anyatarakarmajaḥ, ubhayakarmajo vābhyupagamanīyaḥ ।
karma ca paramāṇuṣvadṛṣṭavatkṣetrajñasaṃyogāt pratijñāyate ।
taduktaṃ"aṇumanasoścā'dyaṃ karmetyadṛṣṭakāritam" ।
anyasya kāraṇasyābhāvāt ।
na cādṛṣṭamalabdhasvavṛtti kāryāya paryāptam, acetanatvāt vāsīvat ।
na ca cetanānadhiṣṭhitamacetanaṃ vṛttimupalabhate ।
na khalvanadhiṣṭhitā vāsī vardhakinā vardhanāya pravartate ।
tadevamadṛṣṭaṃ kṣetrāsamavāyi cetanādhiṣṭhitaṃ kāryāya aryāptamiti darśanabalenāvaśyamabhyupagamanīyama ।
na cedamiha cintanīyamya eva kṣetrajñāḥ, ta eva teṣāmadṛṣṭānāmadhiṣṭhātāro bhaveyuriti, teṣāmajñatvāt ।
na hi te svasamavāyinī api dharmādharmalakṣaṇe adṛṣṭe svarūpataḥ, kāryato vā veditumīśate ।
ya eva ca yat svarūpataḥ, kāryato vā veditumīṣṭe, sa eva tasyādhiṣṭhātā ।
yathātakṣā vāsyāḥ ।
tasmādanyaḥ kṣetrajñebhyassakalakṣetrajñasamavāyidharmādharmalakṣaṇādṛṣṭasākṣātkaraṇagocarācintanīyaśaktivibhavaḥ ko api cetanātiśayo adhiṣṭhātā ityapratiṣṭhitassvatantro abhyupagantavyaḥ ।
na cedaṃ vācyaṃ kena pramāṇena tasya kṣetrajñeṣvasambhāvinī dharmādharmasākṣātkaraṇaśaktiravagamyata iti ।
yata eva pramāṇāt tasya sadbhāvo avagamyate, tata eva tasya jñānaśaktirapyavagamyata iti, antarbhāvitajñānaśaktirevāsau sāmānyatodṛṣṭānumānasya gocaraḥ ।
ata eva kathamasāvadhiṣṭhāsyatītyasyāpi paryanuyogasyānavakāśaḥ ।
kiṃ tasyādhiṣṭhāne prayojanamiti yo ayamapi paryanuyogaḥ, sa cetanātiśayānumānāṅgīkaraṇena parākṛtaḥ ।
kṣetrajño hi cetanassvaprayojanamuddiśya pravartate ।
sa ca kṣetrajñavilakṣaṇo anapekṣitaprayojana eva svatantraḥ pravartate ।
ata eva svātantryāt adācit tasya pravṛttirupapattimatī ।
svātantryamapi tasya sattānumānasamadhigamyameveti, na ṛthakpramāṇasavyapekṣam ।
atassiddhaṃ tatprabhavasya tanubhuvanāderādimattvamutpattimattvañca, tathā'dimattayā vināśitvam ।
kṛtakā hi bhāvā dhruvabhāvivināśāḥ, tathā dṛṣṭacarā ghaṭādaya iti, nānāditvaṃ vṛddhavyavahāraparamparāyāḥ ।
tena uruṣasaṅketādeva śabdasyār'thapratipattihetutvamāstheyam ।
saṅketanibandhanaṃ vācakatvamitiśaṅkā ।
api ca evadattādipadeṣvavivādā tāvatpuruṣasaṅketanibandhanā vācakatā ।
taddarśanādgavādiśabdanāmapi tathāvidhatmevānumātumucitam ।
ayameva hi sāmānyatodṛṣṭasya viṣayoyadanyatra dṛṣṭam, anyatrānumīyate ।
ayameva hi sāmānyatodṛṣṭasya viṣayoyadanyatra dṛṣṭam, anyatrānumīyate ।
devadattādipadeṣu svābhāvikaṃ svārthabodhakatbamityapi na samīcīnam, pramāṇābhāvāt, uruṣasaṅketānapekṣatvaprasaṅgācca ।
na ca niyame saṅketasya vyāpāraḥ, prāksaṅketādaniyatārthapratyayodayaprasaṅgāt ।
kleśamātraphalamidamucyategavādiṣvapiniyatārthapratipattiḥ puruṣasaṅketāyattaiva, svābhāvikī tu vārthapratipādanaśaktirupayoginyeva viśiṣṭārthapratipattāvityalamamunā pratipannārthavighātinā vādenātinirbandhena ।
kiñca yathoditapramāṇabalasiddhe bhagavati sakalajagannirmāṇaikapravīṇe dharmādharmayossākṣātkartari tatkartṛkatvenāpi sidhyati vedānāmapūrver'the prāmāṇyamiti, mīmāṃsakānāṃ vidveṣamātranibandhano ayaṃ pauruṣeyatvapakṣapratikṣepaḥ, mantrārthavādānāñca bhūyasāmamumarthamajjasā vadatāmanyathā varṇanamiti ।
siddhāntaḥ ।
utpattikastu sambandhaśśabdasyār'thena ammataḥ ।
vṛddhasaṃvyavahārasya pravāhānāditā yataḥ ।।
iti ।।
vedārthavidāmagragaṇyasya bhagavatassakalanayanidherjaiminerapauruṣeyaśśabdasyār'thena sambandho abhimataḥ ।
sa hi meneyadyapi evadattādiśabdānāṃ puruṣasaṅketanibandhanaṃ vācakatvam, tathāpi gavādipadeṣvanumānaṃ na śakyate kartum ।
arthapratipattilakṣaṇasya kāryasyānyathāpyupapatteranaikāntikatvāditi ।
vṛddhavyavahāranibandhanāddhi svārthe vācakatvaśaktijñānādapi bālānāṃ śabdārthapratipattirdṛśyate ।
tenaikāntatassaṅketa eva kalpayituṃ na śakyate ।
api ca śaktijñānamātranibandhanā avādiśabdānāmarthapratipattiriti pratyakṣamevaitat ।
na ca pratyakṣe sati kāraṇe kāraṇāntaramanumātuṃ śakyate ।
devadattādipadeṣu tu yasya saṅketanibandhanār'thapratipattirbhavati, tasya saṅketa eva kāraṇam ।
teṣvapi ye vyavahāradarśanādeva vācakatāmavagamyār'thaṃ pratipadyante, teṣāmapi vyavahāradarśanaprasūtaṃ śaktijñānamevār'thapratipattikāraṇam, na saṅketaḥ ।
kintu tatra saṅketapūrvaka eva vyavahāraḥ, arthapratipattiśca, tathā tatpūrvakamapi vācakatvajñānam ।
gavādipadeṣu tu sarveṣāṃ śaktijñānādeva vyavahārasambhavādarthāvagatiriti vaiṣamyam ।
nanu devadattādipadeṣu aaṅketadarśanāt, kimiti gavādipadeṣvapi pūrvabhāvī saṅketa eva na kalpyate ।
na ।
pratyanumānagrastatvāt ।
śakyate hi tatraivamanumānaṃ sambhāvayitumpūrve hi pumāṃso gavādiśabdānāṃ sāsnādimatyarthe vṛddhavyavahārasiddhaśaktijñānādarthapratipattimanto gavādiśabdebhyassāsnādimadarthapratipattiyogitvādadhunātanapuruṣavadit i ।
tadevaṃ pratyanumānena niraste anumāne, ramāṇavirahādapauruṣeyatvameva sidhyati śabdārthasambandhasya ।
ata idamapahastitam ।
yadāhurbāhyāḥ"yajjātīyo yatassiddhassa tasmādagnikāṣṭhavat ।
dṛṣṭaheturapyanyastadbhavassampratīye" ।।
vṛddhavyavahārasyānāditvasamarthanam ।
nanu siddhyedayaṃ manoratho yadi vṛddhavyavahāraparamparāyā anāditā syāt, sā tu prācīnanayanivāritā iti ।
atra vadāmaḥ ।
bhavatu sāvayavaṃ sarvamavayavasaṃyogārabdhasattākam, avayavasaṃyogāpāye vinaśvaramiti ca ।
tathāpyekadaiva akalasya sambhavaḥ, vināśaścetyatra nāstiramāṇam ।
pratyuta yathādarśanamidameva tāvadavasātumucitamkrameṇa codayaḥ, krameṇa vilayaśceti ।
kiñca yathādyatanā janā mātṛpitṛsaṃyoganibandhanātmalābhāḥ, tathā pūrve api janā janatvāditi śakyamevānumātum ।
na cāyamayonijānāṃ kevalena dharmādhipatyena, adharmādhipatyena ca saṃsvedajānāmiva sambhavo ghaṭate ।
jarāyujāṇḍajānāṃ tathā taddarśanābhāvāt ।
dṛṣṭānusāri hi sarvatrānumānam ।
tena saṃsvedajeṣu niyamena dṛṣṭaṃ na jarāyujāṇḍajayorapyayonijatvaṃ śakyate anumātum ।
na hi pāṇḍaramātreṇa bāṣpādapi vahneranumānam ।
kintu yādṛśameva pāṇḍaradravyaṃ niyamena vahniniyataṃ pratipannam, tādṛśameva tasyānumāpakamucitam ।
īśvaranirākaraṇam ।
yaccedamuditaṃ dharmādharmau cetanātiśayādhiṣṭhitāviti, tadapyasiddhameva ।
yasyaiva tau kṣaitrajñasya, sa evādhiṣṭhātāstu ।
athājñatvāttasyādhiṣṭhātṛtvaṃ nopapadyata iti cet, tarhyanyasyāpi kathamupapadyate ।
na hi tasyāpi parapuruṣavarti dharmādharmajñānamupapadyate, kāraṇābhāvāt ।
na hi tasyendriyāṇi kāraṇam, indriyāṇāṃ tatra āmarthyādarśanāt ।
na ca kevalaṃ manaḥ, kevalasya manaso āhyeṣvapravṛtteḥ ।
na hi harmādharmarahitasyeśvarasyendriyamanassambandho bhavati, dharmādharmanibandhanatvāt tatsambandhasya ।
atha kāraṇamanyadeveśvarabuddheḥ ।
tadayuktam ।
prasiddhakāraṇatvādbuddheḥ ।
prasiddhāni hi kāraṇāni buddheḥ ।
yatkāraṇaṃ hi yatkarayaṃ dṛṣṭam, tatkāraṇakameva taditi yuktam ।
anyathā cetanādhiṣṭhitā vāsī dṛṣṭeti, kathaṃ dharmādharmayorapi tadadhiṣṭhitatvaṃ bhaviṣyati ।
athākāraṇā nityaiveśvarabuddhiriti cet ।
tadapyasundaram ।
buddhitattvasya nityatvābhāvāt ।
nityā satī buddhireva na syāt ।
buddhimatā cādhiṣṭhānaṃ dṛṣṭam, na punaranyena ।
athādṛṣṭamapi buddhernityatvamaṅgīkriyate, tadā cetanānadhiṣṭhitatvameva kimiti nāṅgīkriyate ।
atha siddhe adhiṣṭhātṛtve, jñānamapi kalpyata iti ।
adayuktam ।
ñānādyananubaddhasyādhiṣṭhātṛtvasya kāraṇābhāvāt pratikṣipte jñāne satyanumātumaśakteḥ ।
tena śakyajñānamevācetanaṃ cetanādhiṣṭhitamiti vyāptirāśrayaṇīyā, tathādarśanāt ।
takṣādayo hi śakyajñānānyeva vāsyādīnyadhitiṣṭhanto dṛśyante, nānyāni ।
api cādhiṣṭhānārtho api cintanīyaḥ ।
na tāvatsaṃyogaḥ, guṇatvena dharmādharmayossaṃyogābhāvāt ।
samavāyo api parapuruṣasamavāyinordharmādharmayorīśvaraṃ pratyanupapannaḥ ।
vāsyādiṣu tu takṣādīnāṃ karasaṃyogādirevādhiṣṭhānam ।
tathā pravṛttirapi kīdṛśī ।
na tāvat kriyā, guṇabhūtayordharmādharmayoḥ kriyābhāvāt ।
utpattiścet, tarhi sā kṣetrajñādeva samavāyikāraṇāt, ātmamanassaṃyogāccāsamavāyikāraṇādabhisandhyādinimittakāraṇopagṛhītāditi ।
phaladānamiti cet ।
na deśakālāvasthādisahakārisahitābhyāṃ harmādharmābhyāmeva phalam, na cetanavyāpārāpekṣam ।
vaiśeṣikābhimateśvaranirāsaḥ ।।
yadapi kecidāhuḥparamāṇava eveśvarecchāvaśena pravartanta iti ।
tadapi na yuktam ।
kvacittathāvidhasyādhiṣṭhānasyādarśanāt ।
śarīre tathādarśanamiti cet ।
na ।
tasya kṣetrajñadharmādharmaparigṛhītatvāt ।
na paramāṇava eveśvaradharmādharmaparigṛhītāḥ, na ca tasyecchāmātreṇa pravṛttiḥ, kintu prayatnavaśāt ।
na cecchāyāmapi heturasti ।
na ca nityaivecchā, ityaṃ pravṛttiprasaṅgāt ।
api ca yathācetanatvāccetanādhiṣṭhitatvamanumīyate, tathā prayojanābhāvādapyanadhiṣṭhānamiti jñāyate ।
kataradatrānumānaṃ balīya iti intayāmaḥ ।
tena yatraiva prayojanaṃ, adevācetanaṃ cetanādhiṣṭhitamiti vyāptirāśrayaṇīyā tathādarśanāt ।
api ca vyāptigrahaṇapūrvakamanumānam, anvayavyatirekābhyāñca vyāptiravagamyate ।
yathā ca cetano adhiṣṭhāteti pratīyate, tathā vigrahādimānapi ।
tenānumānaṃ pravartamānaṃ tathāvidhamevānumāpayet ।
na ca tasya dharmādharmau, paramāṇūn vā pratyadhiṣṭhātṛtopapadyata ityanadhiṣṭhānameva ।
tena vigrahādimadadhiṣṭhānayogyamevācetanaṃ cetanādhiṣṭhitamiti vyāptirāśrayaṇīyā ।
nanvevaṃ sati prasiddhasyāpi hūmādyanumānasyocchedaḥ prāpnoti ।
tathābhūtena hi mahānasādivartinā vyāptiravagatā, na tathāvidhasyānumānam ।
yathāvidhasyānumānam, na tathāvidhasya vyāptidhīsamaye anavadhāraṇamiti ।
tadayuktamdeśakālādyupādhiparityāgena hi sāmānyena sambandhagrahaṇam ।
tenehāpi bhavatyeva yadvāsyādiṣu dṛṣṭam, tat dharmādharmayorapīti ।
yādṛśantu rūpaṃ vyāpakamupalabhyate, tadevānumātuṃ śakyate, nānyat ।
iha ca vigrahavattvādyapi vyāptyanupraveśīti, tadanumātavyam ।
na ca tadanumātuṃ śakyata iti cet ।
varaṃ cetanānumānatyāgaḥadananubaddhasya asyānumānāt ।
teneśvarasya arvajñatānumāne hetvabhāvena jñānābhāvaniścayāt ।
tenānādireva vṛddhavyavahāraparamparā śabdārthāvagame hetuḥ ।
na ca sṛṣṭyādāvīśvarakṛtassaṅketaḥ, saṅketasyaiva kartumaśakteḥ ।
na khalvadyatanā janāḥ aṅketavākyasyār'thamanavabudhyamānāssaṅketaṃ pratipadyante ।
tasmādanādireva vṛddhavyavahāraparamparābhyupagamanīyā ।
evaṃ puruṣasya dharmapratītiṃ prati śabdamantareṇopāyābhāvānna pauruṣayatve vedasyāūrvakāryātmake vedārthe prāmāṇyopapattiriti, edasyāpauruṣeyatvāśrayaṇam ।
vedānāmapauruṣeyatvanirūpaṇam ।
kathamapauruṣeyatvaṃ vedānām ।
ucyate arturasmaraṇāt ।
na cānumānamapi karturupapadyate ।
pramāṇāntareṇāpratīter'the puraṇāṇāṃ vākyasya racanāyāmaśakteḥ ।
kāṭhakādisamākhyāpi kartṛsadbhāvaṃ ja ādhayitumalam ।
ravacanenāpi tadupapatteḥ ।
mantrārthavādāstu na svātantryeṇār'thamavagamayitumīśate, kintu vidhyuddeśānusāreṇa tadanuguṇamarthamiti, na siddhārthapratipādane teṣāṃ prāmāṇyamiti, siddhamapauruṣeyatvaṃ śabdārthasambandhasyeti ।
dustarkatimiraṃ bhettuṃ śiṣyāṇāṃ dṛṣṭirodhakam ।
idaṃ śālikanāthena vihitaṃ ilāñjanam ।।

iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ vimalāñjanaṃ nāma saptamaṃ prakaraṇaṃ samāptam ।