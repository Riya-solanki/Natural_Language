Dīpaṃkaraśrījñāna [ Atīśa] Mahāyānapathasādhanasaṃgraha

mahāyānapathasādhanasaṅgrahaḥ

namaḥ sarvabuddhabodhisattvebhyaḥ

sarvātītādyabuddhānāṃ janakatvāt pitarau tathā ।
bhaktyā sādhanadharmāśca vākcittābhyāṃ mudā nataḥ ।।

acintyāṃ mahatīṃ bodhiṃ jighṛkṣuścedanuttarām ।
bodheḥ sādhananiṣṭhatvāt sādhanaṃ sārato bhajet ।।

sa ca triśaraṇaṃ gattvā nivārya sakalāśubhān ।
adhiśīlaṃ bhajecchuddhaṃ bodhicittasya vāhanam ।।

āśritya kaśayā bhūyas tāḍayan maraṇasmṛteḥ ।
bhavamārga mahābhītiṃ krāmetainaṃ ca satvaram ।।

abhayabuddhabhūprāptaḥ praṇidhānapade sthitaḥ ।
sattvasaṃvaramādhāya ṣaṭ ca pāramitādikāḥ ।।

sattvacaryāścarettadvat tatprajñopāyasaṅgraham ।
śikṣetāsthitanirvāṇaṃ tatsāro dvividhastathā ।।

rāgadraryarahito nityaṃ pāvakārthī tathāraṇim ।
bhāvayet satataṃ bhaktyā buddhaḥ śīghraṃ tato bhavet ।।

parārtha maṇivannityam anābhogaṃ karoti saḥ ।
mahāyānasya śikṣeyuḥ dhanyāḥ sādhanasaṅgraham ।।

cittaṃ sudhālavaiḥ raktaṃ buddhayśuddhau ca duḥspṛśam ।
etatsaṅgrahapuṇyena jagad yātu mahāpatham ।।
buddhabhūmimahaṃ cāptvā bhaveyaṃ lokanāyakaḥ ।।
"atisaṃkṣiptamahāyānapathasādhanaṃ" mahācāryadīpaṅkaraśrījñānaviracitaṃ samāptam ।।

bhāratasya tenaiva upādhyāya-paṇḍitena lokacakṣuṣā bhikṣuṇā kalyāṇamatinā ca anūdya nirṇītam ।।