--- source: sa_vizvezvarakavicandra-camatkAracandrikA-Cleaned.txt | block: 115 | label: meter | g:0.374 m:0.667 ---

atra yogināṃ bhogināñca kiṃ priyamiti praśne raha ityuttare vaktavye viparīto hara ityuktam ।
tasya svasaṅketitatve api prahelikātvādaduṣṭatvam ।।
svaparyāyapadajñānasādhanaṃ pratihastakam ।।
yathā
śyāmadaṃṣṭrākarālena karavālena khaṇḍitāḥ ।
tvayā śrīsiṅgabhūpāla karpūreṇa virodhinaḥ ।।