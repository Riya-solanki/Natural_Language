--- source: nysvbh_u-Cleaned.txt | block: 825 | label: meter | g:0.02 m:0.908 ---

sarvāsaṃ vyaktiṣu
upacayāpacayaprabandhaḥ śarīravaditi nāyaṃ niyamaḥ,
kasmāt ?, hetvabhāvāt nātra pratyakṣamanumānaṃ vā pratipādakamastīti,
tasmād yathādarśanamabhyanujñā ।
yatra yatropacayāpacayaprabandho dṛśyate tatra tatra
vyaktīnām aparāparotpattirupacayāpacayaprabandhadarśanenābhyanujñāyate
yathā śarīrādiṣu yatra yatra na dṛśyate tatra
tatra pratyākhyāyate yathā grāvaprabhṛtiṣu, sphaṭikepyupacayāpacayaprabandho
na dṛśyate tasmādayuktam asphaṭike apy aparāparotpattiḥ'
iti, yathā cārkasya kaṭukimnā sarvadravyāṇāṃ
kaṭukimānamāpadayet tādṛgetaditi ।।