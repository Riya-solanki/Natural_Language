--- source: rasadh_u-Cleaned.txt | block: 72 | label: meter | g:0.25 m:0.686 ---

niyāmikāṃ tato vacmi sūtasya mārakarmaṇi ।
sarpākṣī kṣīriṇī vandhyā matsyākṣī śaṅkhapuṣpikā ।।
kākajaṅghā śikhiśikhā brahmadaṇḍy ākhuparṇikā ।
varṣābhūḥ kañcukī mūrvā mācīkotpalaciñcikam ।।
śatāvarī ca dvilatā vajrakandādikarṇikā ।
maṇḍūkaparṇī pāṭhālī citrako grīṣmasundaraḥ ।।
kākamācī mahārāṣṭrī haridrā tilaparṇikā ।
śvetārkau śigrudhattūramṛgadūrvā harītakī ।।
guḍūcī musalī puṅkhā bhṛṅgarāḍ raktacitrakam ।
nāraṅgaṃ sūraṇaṃ muṇḍī malaṃ kāpotakokilam ।।
saindhavaṃ śvetavarṣābhūkhāparaṃ hiṅgumākṣikam ।
viṣṇukrāntā somavallī brahmaghnī yakṣalocanā ।।
vyāghrapādī haṃsapādī vṛścikālī kutumbakam ।
svayībhukkusamaṃ kumbhī hastiśuṇḍīndravāruṇī ।।
bījīnyarūṣkarasyāpi sarva ete niyāmikāḥ ।
etāḥ samastā vyastā vā deyā saptadaśādhikāḥ ।।
māraṇe mūrchane bandhe rasasyaitā niyojayet ।