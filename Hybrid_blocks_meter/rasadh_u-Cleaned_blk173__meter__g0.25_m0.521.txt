--- source: rasadh_u-Cleaned.txt | block: 173 | label: meter | g:0.25 m:0.521 ---

hemāntarnihite valle yathā syātkāñcanī drutiḥ ।
kāntalohe tathā rūpye vaṅge nāge tathaiva ca ।।
tāmre ṣaṭsvapi loheṣu cūrṇaṃ ṣoḍaśavedhakam ।
ṣaṇṇāṃ madhyācca lohāṇāṃ kasyāpyekasya gālite ।।
gadyāṇe vastramātraṃ ca prakṣiped bhekacūrṇakam ।
tallohaṃ dravarūpaṃ syāttannāmnaiva drutirbhavet ।।
ṣaḍlohadrutistajjñaiḥ kṛtā bhavet sakarmaṇā ।
anayā yāni karmāṇi vakṣyante tāni dhātuṣu ।।