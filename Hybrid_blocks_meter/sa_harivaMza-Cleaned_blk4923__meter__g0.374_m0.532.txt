--- source: sa_harivaMza-Cleaned.txt | block: 4923 | label: meter | g:0.374 m:0.532 ---

nānāpraharaṇopetaṃ nānāṅgadavibhūṣitam 
adya bāhusahasraṃ me koṭibhūtaṃ niśāmaya ।। 
nāhaṃ guho na ca haro na jvaro nāpi cāgnayaḥ । baliputraṃ tu māṃ viddhi bāṇam apratimaṃ raṇe । 
garjatas tasya vākyaughāḥ samudrād iva sindhavaḥ 
parākramarasopetā mattebhād iva śīkarāḥ । 
niścaranti mahāghorā vātoddhūtā ivormayaḥ ।।