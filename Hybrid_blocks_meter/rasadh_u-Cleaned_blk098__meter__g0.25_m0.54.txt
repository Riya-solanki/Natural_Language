--- source: rasadh_u-Cleaned.txt | block: 98 | label: meter | g:0.25 m:0.54 ---

pūrvokte ca catuṣpāde lohakhalve jīrṇalohaṃ rasaṃ tathā ।।
catuḥṣaṣṭitamabhāgena ayaḥprakāśirājicūrṇaṃ ca kṣiptvā pūrvoktena thūthāviḍena mardayet ।।
adhaśca komalāgnir jvālayet ।।
agretanakṣiptāyaḥprakāśaṃ cūrṇe ca jīrṇe punas tāvanmātram ayaḥ ।।
evaṃ ca yadi rasād aṣṭaguṇāyaḥprakāśarājijīrṇā bhavati ।।
tadā sūtaḥ pīto bhavet ।।
tataḥ sūtasya raktatānimittaṃ vakṣyamāṇarītyā hemarājiṃ jārayet ।।
iti jīrṇalohasūtasyāyaḥprakāśarājijāraṇaṃ tṛtīyam ।।
rājisvarūpaṃ cāgre svayaṃ sa ca vyākhyāsyati ।।