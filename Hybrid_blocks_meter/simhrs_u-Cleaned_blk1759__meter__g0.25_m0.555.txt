--- source: simhrs_u-Cleaned.txt | block: 1759 | label: meter | g:0.25 m:0.555 ---

nāndy-ante tu praviṣṭena sūtradhāreṇa dhīmatā ।
prasādhanāya raṅgasya vṛttir yojyā hi bhāratī ।। 
aṅgāny asyāś ca catvāri bharatenāvabhāṣire ।
prarocanāmukhe caiva vīthī-prahasane iti ।। 
vīthī prahasanaṃ sva-sva-prasaṅge vakṣyate sphuṭam ।
prarocanā tu sā proktā prakṛtārtha-praśaṃsayā ।। 
sadasya-citta-vṛttīnāṃ saṃmukhīkaraṇaṃ ca yat ।
praśaṃsā tu dvidhā jñeyā cetanācetanāśrayā । 
acetanau deśa-kālau kālo madhu-śaran-mukhaḥ ।।