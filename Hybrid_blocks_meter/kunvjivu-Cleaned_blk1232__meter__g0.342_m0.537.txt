--- source: kunvjivu-Cleaned.txt | block: 1232 | label: meter | g:0.342 m:0.537 ---

"prabandhasya"sargabandhādeḥ, "anubadhnāti"draḍhayati ।
"navām"apūrvollekhāṃ, "kāmapi" sahṛdayānubhūyamānāṃ na punarabhidhāgocaracamatkārāṃ, "vakratāṃ"vakrimāṇaṃ ।
kāsau "kāryāntarāntarāyeṇa vicchinnavirasā kathā" "kāryāntarāntarāyeṇa"anyakāryakṛtena ādhikārikakathāpratyūhena "vicchinnavirasā" vicchinnā cāsau virasā ca sā, vicchidyamāna tvāt anāvarjanasaṃjñetyarthaḥ ।
kimabhūtena "pradhānavastusaṃbandha vidhāyinā"ādhikārikaphalasiddhayupāyanirodhinā ।
kutaḥ "tatraiva tasya niṣpatteḥ" "natraiva" kāryāntarānuṣṭhāne "tasyā" dhikārikasya "niṣpatteḥ"saṃsiddheḥ ।
tata eva "nirnibandharasojjvalām"nirantarāyataraṅgitāṅgirasaprāgbhārabhrājiṣṇum ।
ayamasya paramārthaḥyā kilādhikārikakathāniṣedhikāryāntaravyavadhānāt jhagiti vighaṭamānālabdhāvakāśāpi vikāśyamānā sā prastutetaravyāpārādeva prastutavastuniṣpannendīvarasitarasanirbharā prabandhasya rāmaṇīyakavakrimāṇamādadhāti ।
yathā śiśupālavadhe ।
sa hi sargabandhaḥ ।
trailokyarakṣādhikāravyāpṛtabāhunā vāsudevena devarṣimukhāt