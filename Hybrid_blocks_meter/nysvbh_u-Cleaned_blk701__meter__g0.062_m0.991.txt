--- source: nysvbh_u-Cleaned.txt | block: 701 | label: meter | g:0.062 m:0.991 ---

yaścāvaraṇopalambhādindriyasya dravyaviśeṣe
pratighātaḥ sa bhautikadharmaḥ na bhūtāni vyabhicarati
nābhautikaṃ pratighātadharmakaṃ dṛṣṭamiti।
apratighātastu
vyabhicārī bhautikābhautikayoḥ samānatvāditi।
yadapi manyate pratighātād bhautikānīndriyāṇi
apratighātādabhautikānīti prāptam dṛṣṭaścāpratighātaḥ
kācābhrapaṭalasphaṭikāntaritopalabdheḥ, tanna
yuktam, kasmāt ? yasmād bhautikamapi
na pratihanyate kācābhrapaṭalasphaṭikāntaritaprakāśāt
pradīparaśmīnām, sthālyādiṣu pācakasya
tejaso apratighātaḥ ।।