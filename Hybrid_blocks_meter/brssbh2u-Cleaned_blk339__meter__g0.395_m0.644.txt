--- source: brssbh2u-Cleaned.txt | block: 339 | label: meter | g:0.395 m:0.644 ---

na ।
anyasyāvagantuścakṣuḥsādhanasya pradīpādiprathanadarśanāt ।
ato vijñānasyāpyavabhāsyatvāviśeṣātsatyevānyasminnavagantari prathanaṃ pradīpavadityavagamyate ।
sākṣiṇo avagantuḥ svayaṃsiddhatāmupakṣipatā svayaṃ prathate vijñānamityeṣa eva mama pakṣastvayā vācoyuktyantareṇāśrita iti cet ।
na ।
vijñānasyotpattipradhvaṃsānekatvādiviśeṣavattvābhyupagamāt ।
ataḥ pradīpavadvijñānasyāpi vyatiriktāvagamyatvamasmābhiḥ prasādhitam ।।