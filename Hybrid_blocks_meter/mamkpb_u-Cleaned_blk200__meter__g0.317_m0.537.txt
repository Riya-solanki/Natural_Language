--- source: mamkpb_u-Cleaned.txt | block: 200 | label: meter | g:0.317 m:0.537 ---

na khalu karṇāvataṃsādivajjaghanakāñcītyādi kriyate ।
jagāda madhurāṃ vācaṃ viśadākṣaraśālinīm ।।
ityādau kriyāviśeṣaṇatve api vivakṣitārthapratītisiddhau "gatārthasyāpi viśeṣyasya viśeṣaṇadānārṃtha kvacitprayogaḥ kāryaḥ" iti na yuktam ।
yuktatve vā caraṇatraparitrāṇarahitābhyāmapi drutam ।
pādābhyāṃ dūramadhvānaṃ brajanneṣa na khidyate ।।
ityudāhāryam ।।