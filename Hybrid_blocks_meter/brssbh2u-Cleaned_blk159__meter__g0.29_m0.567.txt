--- source: brssbh2u-Cleaned.txt | block: 159 | label: meter | g:0.29 m:0.567 ---

yadatra vaktavyaṃ tatpurastādevoktam ।
śratyavagāhyamevedamatigambhīraṃ brahma na tarkāvagāhyam ।
naca yathaikasya sāmarthyaṃ dṛṣṭaṃ tathānyasyāpi sāmarthyena bhavitavyamiti niyamo astīti ।
pratiṣiddhasarvaviśeṣasyāpi brahmaṇaḥ sarvaśaktiyogaḥ saṃbhavatītyetadapyavidyākalpitarūpabhedopanyāsenoktameva ।
tathāca śāstram- aapāṇipādo javano grahītā paśyatyacakṣuḥ sa śṛṇotyakarṇaḥ' ityakaraṇasyāpi brahmaṇaḥ sarvasāmarthyayogaṃ darśayati ।।