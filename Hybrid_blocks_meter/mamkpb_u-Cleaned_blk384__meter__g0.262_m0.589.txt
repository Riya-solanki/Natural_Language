--- source: mamkpb_u-Cleaned.txt | block: 384 | label: meter | g:0.262 m:0.589 ---

paryāyoktaṃ vinā vācyavācakatvena yadvacaḥ ।
vācyavācakabhāvavyatiriktenāvagamanavyāpāreṇa yat pratipādanaṃ tat paryāyeṇa, bhaṅgyantareṇa kathanāt paryāyoktam ।
udāharaṇam yaṃ prekṣya cirarūḍhāpi nivāsaprītirujjhitā ।
madenairāvaṇamukhe mānena hṛdaye hareḥ ।।
atra, airāvaṇaśakrau madamānamuktau jātāviti vyaṅgyamapi śabdenocyate tena yadevocyate tadeva vyaṅgyam ।
yathā tu vyaṅgyaṃ na tathocyate ।
yathā gavi śukle calati dṛṣṭe "gauḥ śuklaśvalati'; iti vikalpaḥ ।
yadeva dṛṣṭaṃ tadeva vikalpayati na tu yathā dṛṣṭaṃ tathā ।
yato abhinnāsaṃsṛṣṭatvenadṛṣṭam ।
bhedasaṃsargābhyāṃ vikalpayati ।।