--- source: kunvjivu-Cleaned.txt | block: 1094 | label: meter | g:0.25 m:0.555 ---

atrātmakṛtalakṣye bhaṇitivaicitryavirahāt na kācit kāntirvidyate ।
satyāmapyetasyāṃ sāmyaṃ vyatireko vā jīvitamāmnātaṃ na punaḥ samānasaṃkhyātvam ।
samānasaṃkhyātve "yathāsaṃkhyamanudeśaḥ samānām" iti sūtrodāharaṇanyāyāt saṃkhyātānudeśāt na kiñcidatiricyate ।
keṣāñcidāśīḥ prabhṛtīnāmalaṅkāratayā matānāṃ bhūṣaṇatvānupapatteḥ ।
āsiṣastu lakṣaṇodāharaṇāni neha paṭhyante ।
teṣu cāśaṃsanīyasyaivārthasya mukhyatayā varṇanīyatvādalaṅkāryatvamiti preyolaṅkāroktāni dūṣaṇānyāpatanti ।