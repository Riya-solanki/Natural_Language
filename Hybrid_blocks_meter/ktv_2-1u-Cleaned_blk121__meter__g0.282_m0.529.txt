--- source: ktv_2-1u-Cleaned.txt | block: 121 | label: meter | g:0.282 m:0.529 ---

bhāvanāśabdo hi niṣpannātmikāṃ sattvarūpāpannāṃ liṅgasaṃkhyāyoginīm abhidhatte ।
na cāsāv ākhyāte tādṛśy abhidhīyate ।
liṅgasaṃkhyārahitarūpeṇa gamyamānatvāt ।
evaṃ dhātvartho api veditavyaḥ ।
tathā karoti bhāvayati ity etābhyām api śrutyā tāvad anyādṛg evārthaḥ pratīyate kṛñbhāvayatyarthakaraṇikā bhāvanā ।
na caivaṃrūpāsau yajeta ityādiṣv astīty aparyāyatvam ।
tatrānantarapratyayotthāpitabhāvanāntarabuddhim avivakṣitvārthasaṃvādaḥ kartavyaḥ ।
tenādūraviprakaraṣamātreṇaiṣa prayogaḥ, nārthasāmyenaity avasthitam ananyaśabdavācyatvaṃ bhāvanāyāḥ ।