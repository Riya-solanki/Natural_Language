--- source: mamkpb_u-Cleaned.txt | block: 305 | label: meter | g:0.3 m:0.511 ---

vāśabdaḥ, upamādyotaka iti vāderupamāpratipādakasya lope ṣaṭ samāsena sarmaṇo adhikaraṇāccotpannena kyacā kartuḥ kyaṅā karmakartrorupapadayorṇamulā ca bhavet ।।
udāharaṇam tataḥ sumudanāthena kāminīgaṇḍapāṇḍunā ।
netrānandena candreṇa māhendrī digalaṃkṛtā ।।
tathā asitabhujagabhīṣaṇāsipatro ruharuhikāhitacittatūrṇacāraḥ ।
pulakitatanurutkapolakāntiḥ pratibhaṭavikramadarśane ayamāsīt ।।
pairaṃ sutīyati janaṃ samarāntare asāvantaḥ purīyati vicitracaritracuñcuḥ ।
nārīyate samārasīmni kṛpāṇapāṇerālokya tasya caritāni sapatnasenā ।।
mṛdhe nidāghagharmāṃśudarśaṃ paśyanti taṃ pare ।
sa punaḥ pārthasaṃcāraṃ saṃcaratyavanīpatiḥ ।।