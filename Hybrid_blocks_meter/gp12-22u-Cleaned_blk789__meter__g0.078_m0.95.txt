--- source: gp12-22u-Cleaned.txt | block: 789 | label: meter | g:0.078 m:0.95 ---

atha paśupa-janas tadīya-hārdād
drutam aviśan nikhilas tadādri-garte ।
nahi śaraṇatayā kadācid enaṃ
sa bhajati kintu tad-eka-tarṣi-buddhyā ।। [puṣpitāgrā]
tataś ca-
suvinyasta-niḥśreṇi-labdha-praveśaṃ
maṇi-śreṇi-vidyotamāna-pradeśam ।
gṛhasyeva ratnāṅga-bhitti-prakāraṃ
tad-ūrdhvaṃ ca tat-tūlya-śobhā-pracāram ।। [bhujaṅgaprayātā]