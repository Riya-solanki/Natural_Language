--- source: rasadh_u-Cleaned.txt | block: 121 | label: meter | g:0.25 m:0.625 ---

ādyo garbhaparaḥ piṇḍaḥ pariṇāmastṛtīyakaḥ ।
sūtāntaḥ sarvajāryāṇāṃ jāraṇastrividho vidhiḥ ।।
jārye tu jārite sūte vastreṇa gālite sati ।
vastre tiṣṭhati cet sarvamādyo vai garbhasaṃjñakaḥ ।।
punarjāritajārye tu vastrān niḥśeṣanirgate ।
khyāto'lpādadhike sūte soparipiṇḍasaṃjñakaḥ ।।
jālaṃ kārayatā sūte vastrānniḥsarate punaḥ ।
saṃsthite ca nije laulye jīrṇajāryas tṛtīyakaḥ ।।