--- source: sa_harivaMza-Cleaned.txt | block: 2447 | label: meter | g:0.155 m:0.594 ---

gopaveṇuṃ sumadhuraṃ kāmāt tam api vādayan 
prahlādanārthaṃ ca gavāṃ kvacid vanagato yuvā 
gokule ambudharaśyāmaś cacāra dyutimān prabhuḥ ।। 
govardhanasya ca gireḥ parṇavādyaṃ śruteḥ sukham । 
reme ca tatra ramyāsu citrāsu vanarājiṣu 
mayūraravaghuṣṭāsu madanoddīpanīṣu ca 
meghanādaprativyūhair nāditāsu samantataḥ ।।