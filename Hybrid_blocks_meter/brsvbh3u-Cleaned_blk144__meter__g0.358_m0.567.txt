--- source: brsvbh3u-Cleaned.txt | block: 144 | label: meter | g:0.358 m:0.567 ---

gṛhṇāti-
vidyaikatvamiti ।
pūrvapakṣamākṣipati-
nanu na yuktamiti ।
ekatrodgātṛtvenocyate prāṇa ekatra codgānatvena kriyākartrośca sphuṭo bheda ityarthaḥ ।
samādhatte-
naiṣa doṣa iti ।
bahutararūpapratyabhijñā nādapratyabhijñāyamānaṃ kiñcillakṣaṇayā netavyam ।
na kevalaṃ śākhāntare, ekasyāmapi śākhāyāṃ dṛṣṭametanna ca tatra vidyābheda ityāha-
vājasanetyake api ceti ।
bahutararūpapratyabhijñānānugrahāya comityanenāpi udgīthāvayavena udgītha eva lakṣaṇīya iti pūrvapakṣaḥ ।।