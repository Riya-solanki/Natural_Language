--- source: sa_harivaMza-Cleaned.txt | block: 517 | label: meter | g:0.226 m:0.602 ---

anaraṇyasuto nighno nighnaputrau babhūvatuḥ 
anamitro raghuś caiva pārthivarṣabhasattamau ।। 
anamitrasutaḥ stambaḥ śaṅkhaṇas tasya cātmajaḥ । 
anamitras tu dharmātmā vidvān duliduho abhavat 
dilīpas tasya tanayo rāmasya prapitāmahaḥ 
dīrghabāhur dilīpasya raghur nāmnābhavat sutaḥ ।। 
ayodhyāyāṃmahārāja raghur āsīn mahābalaḥ । 
ajas tu rāghuto jajñe tathā daśaratho apy ajāt 
rāmo daśarathāj jajñe dharmārāmo mahāyaśāḥ ।।