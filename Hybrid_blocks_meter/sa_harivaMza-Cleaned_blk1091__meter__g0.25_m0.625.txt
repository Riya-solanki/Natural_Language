--- source: sa_harivaMza-Cleaned.txt | block: 1091 | label: meter | g:0.25 m:0.625 ---

anamitrāc chanir jajñe kaniṣṭhād vṛṣṇinandanāt 
śaineyaḥ satyakas tasmād yuyudhānas tu sātyakiḥ ।। 
asaṅgo yuyudhānasya bhūmis tasyābhavatsutaḥ । bhūmer yugaṃdharaḥ putra iti vaṃśaḥ samāpyate । 
uddhavo devabhāgasya mahābhāgaḥ suto abhavat 
paṇḍitānāṃ paraṃ prāhur devaśravasam uddhavam ।। 
paṇḍitaṃ nāma rājendra lebhe devaśravāḥsutam । 
aśmaky alabhatāpatnyam anādhṛṣṭiṃ yaśasvinam 
nivṛttaśatruṃ śatrughnaṃ śrutadevā vyajāyata ।।