--- source: gp01-11u-Cleaned.txt | block: 50 | label: meter | g:0.25 m:0.5 ---

catur-asraṃ catur-mūrteś catur-dhāma catuṣ-kṛtam ।।
caturbhiḥ puruṣārthaiś ca caturbhir hetubhir vṛtam ।
śūlair daśabhir ānaddham ūrdhvādho-dig-vidikṣu ca ।।
aṣṭabhiḥ nidhibhir juṣṭam aṣṭabhiḥ siddhibhis tathā ।
manu-rūpaiś ca daśabhir dik-pālaiḥ parito vṛtam ।।
śyāmair gauraiś ca raktaiś ca śuklaiś ca pārṣada-rṣabhaiḥ ।
śobhitaṃ śaktibhis tābhir adbhutābhiḥ samantataḥ ।।