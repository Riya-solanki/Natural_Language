--- source: sastrdiu-Cleaned.txt | block: 94 | label: meter | g:0.305 m:0.662 ---

vairūpyamevamihāpi ।
itarathā tatrāpi bhojanāṅgatā puruṣārthatā ca pratiṣedhasya syāditi vairūpyaṃ syāt ।
tasmādyaiva kācidyena kenāpi prakāreṇa prasaktā hiṃsā sā sarvā sāmānyena pratiṣidhyate ।
puruṣārthaśca pratiṣedho anārabhyādhītatvāt ।
tasmādagnīṣomīyahiṃsāpyasati vidheyatve pratiṣedhagocaraḥ syāt ।
vidheyatve tu vidherviśeṣaviṣayatvātsāmānyaviṣayo niṣedhastadvirodhāddhisāntarāṇyavalambate ।।