--- source: brssgo1u-Cleaned.txt | block: 37 | label: meter | g:0.257 m:0.838 ---

nanu jñānāvagatyoraikyādbhedoktirayuktetyata āha-jñāneneti ।
jñānaṃ vṛttiḥ avagatistatphalaṃ iti bheda iti bhāvaḥ ।
avagantumabhivyañjayitum ।
avagateḥ phalatvaṃ sphuṭayati-brahmeti ।
hiśabdoktaṃ hetumāha-niḥśeṣeti ।
bījamavidyā ādiryasyānarthasya tannāśakatvādityarthaḥ ।
avayavārthamuktvā sūtrāvākyārthamāha-tasmāditi ।
atra sanpratyayasya vicāralakṣakatvaṃ tavyapratyayena sūcayati ।
athātaśabdābhyāmadhikāriṇaḥ sādhitattvāttena brahmajñānāya vicāraḥ kartavya ityarthaḥ ।।
iti tṛtīyaṃ varṇakam ।।