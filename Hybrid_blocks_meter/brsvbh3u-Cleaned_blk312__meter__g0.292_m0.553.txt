--- source: brsvbh3u-Cleaned.txt | block: 312 | label: meter | g:0.292 m:0.553 ---

ata eva cāgnīndhanādyanapekṣā ।
vidyāyāḥ kratvarthatve sati tathā kratūpakaraṇāya svakāryāya kraturapekṣitaḥ ।
tadabhāve kasyopakāro vidyayeti ।
yadā tu puruṣārthā tadā nānayā kraturapekṣitaḥ svakārye nirapekṣāyā eva tasyāḥ sāmarthyāt ।
agnīndhānādinā cāśramakarmāṇyupalakṣyante tadāha-agnīndhanādīnyāśramakarmāṇi vidyayā svārthasiddhau nāpekṣitavyānīti ।
svārthasiddhau nāpekṣitavyāni na tu svasiddhāviti ।
etaccādhikamupariṣṭādvakṣyate ।
tadvivakṣayā caitatprayojanaṃ pūrvatanasyādhikaraṇasyoktam ।।