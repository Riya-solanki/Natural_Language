--- source: sa_vizvezvarakavicandra-camatkAracandrikA-Cleaned.txt | block: 244 | label: meter | g:0.304 m:0.603 ---

atra parasparāsaṅgatatvāt samudāyārthaśūnyatā spaṣṭaiva ।
vyākulonmattavākyādau tad guṇībhūya bhūṣayet ।।
vyākulabhāve yathā
ko vā jeṣyati somavaṃśatilakānasmān raṇaprāṅgaṇe hantāsmāsu parāṅmukho hatavidhiḥ kiṃ durgamadhyāsmahe ।
asmatpūrvanṛpānayaṃ nihatavān dīrghān dhigasmadbhujān kiṃ vākyairanavotasiṅganṛpateḥ sevaiva kṛtyaṃ padam ।।