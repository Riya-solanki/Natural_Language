--- source: sa_vAmana-kAvyAlaMkArasUtra-Cleaned.txt | block: 373 | label: meter | g:0.194 m:0.925 ---

viruddhaprasaṅgenānanvayaṃ darśayitumāha 
ekasyopameyatvopamānatve'nanvayaḥ ।।ekasyaivārthasyopameyatvamupamānatvaṃ cānanvayaḥ । yathā 
gaganaṃ gaganākāraṃ sāgaraḥ sāgaropamaḥ ।
rāmarāvaṇayoryuddhaṃ rāmarāvaṇayoriva ।।
anyāsādṛśyametena pratipāditam ।।krameṇopameyopamā ।।
ekakasyaivārthasyopameyatvamupamānatvaṃ ca krameṇopameyopamā । yathā