--- source: brssgo1u-Cleaned.txt | block: 588 | label: meter | g:0.296 m:0.875 ---

FN brahmapuraṃ śarīraṃ, daharaṃ sūkṣmaṃ, puṇḍarīkaṃ tadākāratvātprakṛtaṃ hṛdayameva ।
tatra parasya saṃnidherveśmaśabdaḥ ।
bhaktyā caitanyaguṇayogena ।
vigatā jighatsā jagdhumicchā yasya ।
babhukṣāśūnya ityarthaḥ ।
daharatvaṃ alpatvam ।
ādipadaṃ sarvādhāratvādisaṃgrahārtham ।
pūrṣu śarīreṣu, puri hṛdaye vā śete iti puruṣaḥ ।
anuvidya dhyāyenānubhūya ।
samāhitāḥ pratiṣṭhitāḥ ।