--- source: vidsripu-Cleaned.txt | block: 623 | label: meter | g:0.325 m:0.531 ---

āvṛṇvānā jhagiti jaghanaṃ maddukūlāñcalena preṅkhakrīḍākulitakabarībandhanavyagrapāṇiḥ ।
ardhocchvāsasphuṭanakhapadālaṃkṛtābhyāṃ stanābhyāṃ dṛṣṭā dhārṣṭyasmṛtinatamukhī mohanānte mayā sā ।।
abhinandasya
harati rativimarde luptapātrāṅkuratvāt prakaṭanakhapadāṅkaḥ kiṃ ca romāñcamudraḥ ।
hariṇaśiśudṛśo asyā mugdhamugdhaṃ hasantyāḥ pariṇataśarakāṇḍasnigdhapāṇḍuḥ kapolaḥ ।।
vīryamitrasya