--- source: mamkpb_u-Cleaned.txt | block: 150 | label: meter | g:0.259 m:0.66 ---

yathā gṛdragomāyusaṃvādādau ।
alaṃ sthitvā śmasāne asmin gṛdhragomāyusaṃkule ।
kaṅkālabahale ghore sarvaprāṇibhayaṃkare ।।
na ceha jīvitaḥ kaśvit kāladharmamupāgataḥ ।
priyo vā yadi vā dveṣyaḥ prāṇināṃ gatirīdṛśī ।।
iti divā prabhavato gṛdhrasya puruṣavisarjanaparamidaṃ vacanam ।
ādityo ayaṃ sthito mūḍhāḥ snehaṃ kuruta sāṃpratam ।
bahuvighno muhūrto ayaṃ jīvedapi kadācana ।।
amuṃ kanakavarṇābhaṃ bālamaprāptayauvanam ।
gṛdhravākyātkartha mūḍhāstyajadhvamaviśaṅkitāḥ ।।
iti niśi vijṛmbhamāṇasya gomāyorjanavyāvartananiṣṭhaṃ ca vacanamiti prabandha eva prathate ।
anye tvekādaśa bhedā grandhavistarabhayānnodāhṛtāḥ svayaṃ tu lakṣaṇato anusartavyāḥ ।
apiśabdātpadavākyayoḥ ।।