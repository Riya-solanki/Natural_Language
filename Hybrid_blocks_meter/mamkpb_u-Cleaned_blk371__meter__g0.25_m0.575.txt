--- source: mamkpb_u-Cleaned.txt | block: 371 | label: meter | g:0.25 m:0.575 ---

kriyā dvābhyāmapi dravyaṃ dravyeṇaiveti te daśa ।
krameṇodāharaṇam abhinavanalinīkisalayamṛṇālavalayādi davadahanarāśiḥ ।
subhaga kuraṅgadṛśo asyā vidhivaśatastvadviyogapavipāte ।।
girayo apyanunnatiyujo marudapyacalo abdhayo apyagambhīrāḥ ।
viśvaṃbharāpyatilaghurnaranātha tavāntike niyatam ।।
yeṣāṃ kaṇṭhaparigrahapraṇayitāṃ saṃprāpya dhārādhara- stīkṣṇaḥ so apyanurajyate ca kamapi snehaṃ parāpnoti ca ।
teṣāṃ saṃgarasahgasaktamanasāṃ rājñāṃ tvayā bhūpate pāṃsūnāṃ paṭalaiḥ praśādhanavidhirnirvartyate kautukam ।।
sṛjati ca jagadidamavati ca saṃharati ca helayaiva yo niyatam ।
avasaravaśataḥ śapharo janārdanaḥ so api citramidam ।।
satataṃ musalāsaktā bahutaragṛhakarmaghaṭanayā nṛpate ।
dvijapatnīnāṃ paṭhināḥ sati bhavati karāḥ sarojasukumārāḥ ।।
peśalamapi khalavacanaṃ dahatitarāṃ mānasaṃ satacvavidām ।
paruṣamaṣi sujanavākyaṃ malayajarasavat pramodayati ।।
krauñcādriruddāmadṛṣaddṛḍho asau yanmārgaṇānargalaśātapāte ।
abhūnnavāmbhojadalābhijātaḥ sa bhārgavaḥ satyamapūrvasargaḥ ।।
paricchedātītaḥ sakalavacanānāmaviṣayaḥ punarjanmanyasminnanubhavapathaṃ yo na gatavāt ।
vivekapradhvaṃsādupacitamahāmohagahano vikāraḥ ko apyantarjaḍhayati ca tāpaṃ ca kurute ।।
ayaṃ vārāmekī nilaya iti ratnākara iti śrito asmābhistṛṣṇātaralitamanobhirjalanidhiḥ ।
ka evaṃ jānīte nijakarapuṭīkoṭaragataṃ kṣaṇādenaṃ tāmyattimimakaramāpāsyati muniḥ ।।
samadamataṅgajamadajalanisyandataraṅgiṇīpariṣvaṅgāt ।
kṣititilaka tvayi taṭajuṣi śaṃkaracūḍāpagāpi kālindī ।।