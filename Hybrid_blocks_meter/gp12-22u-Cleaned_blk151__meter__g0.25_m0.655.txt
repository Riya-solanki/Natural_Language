--- source: gp12-22u-Cleaned.txt | block: 151 | label: meter | g:0.25 m:0.655 ---

taṃ pūjayāmāsa mudā nāgaḥ patnyaś ca sādaram ।
divyāmbara-sraṅ-maṇibhiḥ parārdhyair api bhūṣaṇaiḥ ।
divya-gandhānulepaiś ca mahatyotpala-mālayā ।।
pūjayitvā jagannāthaṃ prasādya garuḍa-dhvajam ।
tataḥ prīto' bhyanujñātaḥ parikramyābhivandya tam ।।
sakalatra-suhṛt-putro dvīpam abdher jagāma ha ।
tadaiva sāmṛta-jalā yamunā nirviṣābhavat ।।[]