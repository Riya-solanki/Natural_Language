--- source: kunvjivu-Cleaned.txt | block: 1054 | label: meter | g:0.392 m:0.61 ---

atra vākyārthaḥ subhageti bahuvallabhatāpratipādanaparamāmantraṇapadam ।
nāsūtritam, sākṣādabhidhīyamānatayā na tathā cetanacamatkāritāṃ pratipadyate, yathaitadākṣepamātraṃ bhaṇitivaicitryeṇa pratīyamānatayā niyamāt tadvidāhlādavidhāyitvaṃ puṣṇāti ।
tadevamākṣepasvarūpamabhidhāya sādhāraṇavaktavyaśeṣameteṣāmabhidhatte