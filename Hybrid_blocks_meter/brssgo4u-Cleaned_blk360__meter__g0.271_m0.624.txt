--- source: brssgo4u-Cleaned.txt | block: 360 | label: meter | g:0.271 m:0.624 ---

satyatvādidharmāṇāṃ satyatvaṃ dūṣayannatyantāsattvapakṣamāha-cititanmātreṇeti ।
citiścaitanyaṃ, śabdajñānādyo vikalpo asanpratyayastajjāḥ atyantāsanta iti yāvat ।
astvabhāvadharmāṇāmasattvaṃ bhāvadharmāṇāṃ tu sattvamityāśaṅkya teṣāmapyaupādhikatvādasattvamityāha-satyakāmeti ।
cinmātre mukte jakṣaṇādiśrutiḥ kathaṃ tatrāha-ata eva ceti ।
sarvadharmaniṣedhādevetyarthaḥ ।।