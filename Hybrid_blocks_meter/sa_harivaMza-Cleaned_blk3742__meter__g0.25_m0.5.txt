--- source: sa_harivaMza-Cleaned.txt | block: 3742 | label: meter | g:0.25 m:0.5 ---

bahavo jñātayaś caiva yadūnāṃ nihatā nṛpaiḥ 
vivardhituṃ na śakṣyāmaḥ pure asminn iti keśavaḥ 
tato vṛṣṇyandhakāḥ kṛṣṇaṃ puraskṛtya mahāmatim । 
sametya mantrayām āsur jarāsaṃdhabhayena ca । 
kṛtvā ca niścayaṃ sarve palāyanam arocayan ।। 
vihāya mathurāṃ ramyāṃ mānayantaḥ pinākinam । 
kuśasthalīṃ dvāravatīṃ niveśayitum īpsavaḥ । 
apayāne matiṃ kṛtvā dūtaṃ tasmai sasarja ha ।।