--- source: sastrdiu-Cleaned.txt | block: 482 | label: meter | g:0.31 m:0.5 ---

nanvedapi yuktam- nahīcchāmātreṇa prayatnamantareṇa paramāṇuṣu spandotpattiḥ saṃbhavati, icchākāritaprayatnavaśena śarīraspandotpattiradyatve api dṛśyate ।
īśvaro api prayatata iti cet ।
na ।
aśarīrasya prayatnāsaṃbhavāt ।
sarvagatā api hyātmānaḥ śarīrapradeśa eva prayatnamārabhante na bahiḥ, ataḥ śarīrāpekṣaḥ prayatnaḥ ।
pralayakāle ca sarvakāryāṇāṃ pralayādīśvaraśarīramapi pralīnamiti kathamaśarīraḥ prayateta ।
nacāśarīrasyecchāpi saṃbhavati muktātmanāmiva ।
nāpi jñānaṃ saṃbhavati- indriyāderabhāvāt ।।