--- source: rasadh_u-Cleaned.txt | block: 92 | label: meter | g:0.25 m:0.615 ---

yavākhyākadalīśigruciñcāphalapunarnavā ।
śatamūlai rasairabhraṃ bhāvitaṃ munisaṃkhyayā ।।
tadgrāsaṃ rasarājo'sau sukhaṃ bhuṅkte vare mukhe ।
saṃjāte dehasiddhyarthaṃ dhātusiddhyarthameva hi ।।
svalpamapyabhrakaṃ sūto yadi gṛhṇāti cetsukham ।
badhyate svagṛhāntastho yathā cauro aticañcalaḥ ।।
kumārī kadalī vajrī jārī hemapādī naṭī ।
bṛhatī cāgnidamanī lāṅgalī samabhāgataḥ ।।
pattrābhram abhracūrṇaṃ vā vanyaṃ malanīguṇabhāvitam ।
taptena lohacūrṇena piṣṭiḥ syānmardane rase ।।