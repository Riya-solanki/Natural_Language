--- source: brsvbh1u-Cleaned.txt | block: 770 | label: meter | g:0.268 m:0.602 ---

kiṃ kāraṇaṃ brahmetyupakramyeti ।
brahmasvarūpaṃ tāvajjagatkāraṇaṃ na bhavati, viśuddhatvāttasya ।
yathāhuḥ-'puruṣasya tu śuddhasya nāśuddhā vikṛtirbhavet'ityāśayavatīva śrutiḥ pṛcchati ।
kiṅkāraṇam ।
yasya brahmaṇo jagadutpattistat kiṅkāraṇaṃ brahmetyarthaḥ ।
te brahmavido dhyānayogenātmānaṃ gatāḥ prāptā apaśyanniti yojanā ।
yo yoniṃ yonimiti ।
avidyā śaktiryoniḥ, sā ca pratijīvaṃ nānetyuktamato vīpsopapannā ।
śeṣamatirohitārtham ।।