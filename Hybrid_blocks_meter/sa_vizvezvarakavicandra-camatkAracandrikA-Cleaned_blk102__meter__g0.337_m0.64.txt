--- source: sa_vizvezvarakavicandra-camatkAracandrikA-Cleaned.txt | block: 102 | label: meter | g:0.337 m:0.64 ---

atra śaṃbhubhūṣaṇapeṭikā pātālam, śrīsapatnī bhūmiḥ, madhyamaviṣṇupadamākāśamiti nātidurbodhatvādakleśakaramiti guṇatvam ।
deśaprasiddhaṃ vyutpattirahitaṃ deśyamucyate ।।
yathā
pekāparītakamanīyanitambabimbā hālāmadadbiguṇapāṭalagaṇjerakhā ।
śrīsiṅgabhūpa bhavato mṛgayāvihāre kā vānuyāti yavanī paricārikeva ।।