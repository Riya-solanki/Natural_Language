--- source: brssgo1u-Cleaned.txt | block: 563 | label: meter | g:0.334 m:0.586 ---

sā cāmbarāntadhṛtiḥ parameśvarasyaiva karma ।
kasmāt ।
praśāsanāt ।
praśāsanaṃ hīha śrūyate- aetasya vā akṣarasya praśāsane gārgi sūryācandramasau vidhṛtau tiṣṭhataḥ' ityādi ।
praśāsanaṃ ca pārameśvaraṃ karma ।
nācetanasya pradhānasya praśāsanaṃ bhavati ।
na hyacetanānāṃ ghaṭādikāraṇānāṃ mṛdādīnāṃ ghaṭādiviṣayaṃ praśāsanamasti ।।