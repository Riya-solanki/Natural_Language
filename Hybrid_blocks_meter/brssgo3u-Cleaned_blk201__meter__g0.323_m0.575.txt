--- source: brssgo3u-Cleaned.txt | block: 201 | label: meter | g:0.323 m:0.575 ---

athāpi syādyaduktaṃ nirvikalpamekaliṅgameva brahma nāsya svataḥ sthānato vobhayaliṅgatvamastīti ।
tannopapadyate ।
kasmāt ।
bhedāt ।
bhinnā hi pratividyaṃ brahmaṇa ākārā upadiśyante ।
catuṣpādbrahma ṣoḍaśakalaṃ brahma vāmanītvādilakṣaṇaṃ brahma trailokyaśarīravaiśvānaraśabdoditaṃ brahmetyevañjātīyakāḥ ।
tasmātsaviśeṣatvamapi brahmaṇo abhyupagantavyam ।