--- source: kunvjivu-Cleaned.txt | block: 171 | label: meter | g:0.25 m:0.713 ---

atra vyapadeśaprakārāntaranirapekṣaḥ kaviśaktipariṇāmaḥ paraṃ paripākamadhirūḍhaḥ ।
etasmin kulakeprathamaśloke prādhānyena śabdālaṅkārayoḥ saundaryaṃ pratipāditam ।
dvitīye varṇanīyasya vastunaḥ saukumāryam ।
tṛtīye prakārāntaranirapekṣasya saṃniveśasya saukumāryam ।
caturthe vaicitryamapi saukumāryāvisaṃvādi vidheyamityuktam ।
pañcamo viṣayaviṣayisaukumāryapratipādanaraparaḥ ।
evaṃ sukumārābhidhānasya mārgasya lakṣaṇaṃ vidhāya tasyaiva guṇān lakṣayati