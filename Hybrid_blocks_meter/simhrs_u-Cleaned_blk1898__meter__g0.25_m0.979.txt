--- source: simhrs_u-Cleaned.txt | block: 1898 | label: meter | g:0.25 m:0.979 ---

atha vyāyogaḥ-
khātetivṛtta-sampanno niḥsahāyaka-nāyakaḥ ।
yukto daśāvaraih khyātair uddhataiḥ pratināyakaiḥ ।। 
vimarśa-garbha-rahito bhāraty-ārabhaṭī-sphuṭaḥ ।
hāsya-śṛṅgāra-rahita ekāṅko raudra-saṃśrayaḥ ।। 
eka-vāsara-vṛttāntaḥ prāpta-viṣkambha-cūlikaḥ ।
astrī-nimitta-samaro vyāyogaḥ kathito budhaiḥ । 
vijñeyam asya lakṣyaṃ tu dhanañjaya-jayādikam ।।