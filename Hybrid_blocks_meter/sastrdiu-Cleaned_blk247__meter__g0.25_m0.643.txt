--- source: sastrdiu-Cleaned.txt | block: 247 | label: meter | g:0.25 m:0.643 ---

mārgeṇa dhūmādagnijñānotpattau konāmākḷptam liṅgasya liṅgajñānahetutvaṃ kalpayet ।
klapanāyāṃ vā śuktāvapi rajatavedanasyānubhavarūpatvāttadupapattaye doṣasyaivānubhavahetutvaṃ kalpanīyam ।
nanvagniviśeṣasyāgṛhītasaṃbandhasyaimananumeyatvātsāmānyamevānumeyaṃ tacca prāgavagatameveti kathamagṛhītagrāhitvam ।
yathāhuḥ- viśeṣe anugamābhāvaḥ sāmānye siddhasādhyatā ।
anumābhaṅgapaṅke asminnimagnā vādidantinaḥ iti ।
naiṣa doṣaḥ ।
avagatasyāpi sāmānyasya deśāntarakālāntarasaṃbandhasyāgṛhītasyagrahaṇādupapannaṃ prameyatvam ।।