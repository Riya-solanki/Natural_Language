--- source: simhrs_u-Cleaned.txt | block: 18 | label: meter | g:0.25 m:0.521 ---

annamāmbeti vikhyātā tasyāsīd dharaṇī-pateḥ ।
devī śivā śivasyeva rājamauler mahojjvalā ।।
śatrughnaṃ śrutakīrtir yā subhadrā yaśasārjunam ।
ānandayati bhartāraṃ śyāmā rājānam ujjvalam ।।
tayor abhūtāṃ putrau dvāv ādyo veda-girīśvaraḥ ।
dvitīyas tv advitīyo' sau yaśasā siṃha-bhūpatiḥ ।।
atha śrī-siṃha-bhūpālo dīrghāyur vasudhām imām ।
nijāṃsa-pīṭhe nirvyājaṃ kurute supratiṣṭhitām ।।