--- source: vacbhamu-Cleaned.txt | block: 145 | label: meter | g:0.25 m:0.695 ---

kramaprāptamataḥśabdaṃ vyācaṣṭe- ataḥśabdo hetvarthaḥ ।
tamevātaḥśabdasya heturūpamarthamāha- yasmādveda eva iti ।
atraivaṃ paricodyate- satyaṃ yathoktasādhanasaṃpattyanantaraṃ brahmajijñāsā bhavati ।
saiva tvanupapannā, ihāmutraphalabhogavirāgasyānupapatteḥ ।
anukūlavedanīyaṃ hi phalam, iṣṭalakṣaṇatvātphalasya ।
na cānurāgahetāvasya vairāgyaṃ bhavitumarhati ।