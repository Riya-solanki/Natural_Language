--- source: sa_harivaMza-Cleaned.txt | block: 4036 | label: meter | g:0.221 m:0.589 ---

pūjito rāmakṛṣṇābhyām āviveśa sabhāṃ śubhām 
tatrāsanam alaṃkṛtya sabhām tāṃ sa sureśvaraḥ 
arghyādisamudācāraṃ pratyagṛhṇād yathāvidhi ।। 
arghyādibhis tathā rājan madhuparkeṇa vṛtrahā । āsanaṃ lambhayām āsa svātmatulyaṃ śacīpatiḥ । 
athovāca mahātejā vāsavo vāsavānujaṃ 
sāntvapūrvaṃ kareṇāsya saṃspṛṣan vadanaṃ śubham ।।