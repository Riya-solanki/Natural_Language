--- source: grasht_u-Cleaned.txt | block: 938 | label: meter | g:0.25 m:0.654 ---

kṣetrīkaraṇa 
ādau prātaḥ prātaḥ saindhavayuktaṃ ghṛtaṃ pibettridinam ।
tadanu kvāthaṃ tridinaṃ yuñjīyāt ketakītanujam ।।
vidhinā svedyo dehaḥ kartavyo vārtikendreṇa ।
kvathitaṃ kaṭurohiṇyāḥ saṃśodhanam anuprayuñjīta ।।
tadanu ca śuddhādūrdhvaṃ śleṣmānte recite sakalam ।
yāvakapathyaṃ tridinaṃ ghṛtasahitaṃ tatprayuñjīta ।।