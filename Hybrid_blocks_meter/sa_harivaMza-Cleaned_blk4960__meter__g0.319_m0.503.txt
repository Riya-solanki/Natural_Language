--- source: sa_harivaMza-Cleaned.txt | block: 4960 | label: meter | g:0.319 m:0.503 ---

vairūpyam aṅgajaṃ kiṃ cin mā bhūn me devasattama 
dvibāhutve api me deho na virūpo bhaved bhava ।। 
bhavitā sarvam etat te yathecchasi mahāsura । bhaktas tvaṃ me na cādeyaṃ bhaktānāṃ vidyate mama । 
tato abravīn mahādevo bāṇaṃ sthitam athāntike 
evaṃ bhaviṣyate bāṇa yat tvayā samudāhṛtam ।। 
tyaja mūḍhāṃ matiṃ bāṇa mā mohavaśago bhava । 
etāvad uktvā bhagavāṃs trinetro gaṇasaṃvṛtaḥ 
paśyatāṃ sarvabhūtānāṃ tatraivāntar adhīyata ।।