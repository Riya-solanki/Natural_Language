--- source: gp23-33u-Cleaned.txt | block: 183 | label: meter | g:0.056 m:0.62 ---

līlā gāyaṃs tat-tad-āveśa-vaśyas
tat-tad-bhāvaṃ prāpa gopī-nikāyaḥ ।
citraṃ kṛṣṇāveśitām āpa yā yā
gaurāṅgī sā kṛṣṇa-varṇā pratītā ।। [śālinī]
adyāpi smṛtam uttapaty ahaha mac-cittaṃ yad etā muhuḥ
pṛcchanti sma hariṃ viyoga-vidhurā hā hā tarūn apy aho ।
āstāṃ tan mama hṛdy aruntudam idaṃ gītābhir etat-kṛte
ghorād bhītibhir unmadiṣṇu-hṛdayā ghorānukāraṃ dadhuḥ ।। [śārdūla]