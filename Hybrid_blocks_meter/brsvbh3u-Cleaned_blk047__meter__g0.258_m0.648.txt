--- source: brsvbh3u-Cleaned.txt | block: 47 | label: meter | g:0.258 m:0.648 ---

sūcakaśca hi śruterācakṣate ca tadvidaḥ ।
darśanaṃ sūcakaṃ tacca svarūpeṇa sat ।
asattu dṛśyam ।
ata eva strīdarśanasvarūpasādhyāścaramadhātuvisargādayo jāgradavasthāyāmanuvartante ।
strīsādhyāstu mālyavilepanadantakṣatādayo nānuvartante ।
na cāsmābhiḥ svapne api prājñavyāpāra iti ।
prājñavyāpāratvena pāramārthikatvānumānaṃ pratyakṣeṇa bādhakapratyayena virudhyamānaṃ nātmānaṃ labhata iti bhāvaḥ ।
bandhamokṣayorāntarālikaṃ tṛtīyamaiśvaryamiti ।।