--- source: rasadh_u-Cleaned.txt | block: 257 | label: meter | g:0.25 m:0.555 ---

śvetadhānyābhrakaṃ cūrṇaṃ gadyāṇadvayasaṃmitam ।
kṣiptvā dugdhapālīmadhye pātavyaḥ sehulo muhuḥ ।।
koṣṭikāyāsave kṣepyo yāti so anyatrato yathā ।
pītvā pītvā hi taddugdhaṃ purīṣaṃ tatra muñcati ।।
sarvaṃ grāhyaṃ purīṣaṃ tadatītairbahubhirdinaiḥ ।
tattolayitvā caturthāṃśaṃ ṭaṃkaṇakṣārajaṃ kṣipet ।।
tatpiṣṭvājyamadhubhyāṃ ca kṛtaṃ lepasya sannibham ।
tena tumbīnalīyantramadhyaṃ lepyaṃ dṛḍhaṃ khalu ।।
iṃgālaiḥ pūrayitvā tāṃ dhamaṇyā vakravaktrayā ।
dhmātavyā yāmamekaṃ ca sā tvavāṅmukhakumpikā ।।
lepaspheṭhaṃ drutirjātā śvetadhānyābhrakodbhavā ।
dvitīyapariṇā tajjñaiḥ kartavyā cābhrakī drutiḥ ।।