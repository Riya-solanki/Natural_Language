--- source: simhrs_u-Cleaned.txt | block: 1788 | label: meter | g:0.25 m:0.5 ---

evaṃ prarocayan sabhyān sūtrī kuryād athāmukham । 
sūtra-dhāro naṭīṃ brūte sva-kāryaṃ prati yuktitaḥ ।।
prastutākṣepa-citroktyā yat tad āmukham īritam । 
trīṇyāmukhāṅgāny ucyante kathodghātaḥ pravartakaḥ ।।
prayogātiśayaś ceti teṣāṃ lakṣaṇam ucyate । 
sūtriṇo vākyam arthaṃ vā svetivṛtta-samaṃ yadā ।
svīkṛtya praviśet pātraṃ kathodghāto dvidhā mataḥ ।।