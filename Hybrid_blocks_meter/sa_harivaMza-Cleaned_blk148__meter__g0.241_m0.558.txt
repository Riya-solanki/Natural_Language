--- source: sa_harivaMza-Cleaned.txt | block: 148 | label: meter | g:0.241 m:0.558 ---

paulomāḥ kālakeyāś ca dānavās te mahābalāḥ 
avadhyā devatānāṃ hi hiraṇyapuravāsinaḥ 
pitāmahaprasādena ye hatāḥ savyasācinā ।। 
prabhāyā nahuṣaḥ putro jayantaś ca sacīsutaḥ । pūruṃ jajñe atha śarmiṣṭhā duḥṣantam upadānavī । 
tato apare mahāvīryā dānavā atidāruṇāḥ 
siṃhikāyām athotpannā vipracitteḥ sutās tathā ।।