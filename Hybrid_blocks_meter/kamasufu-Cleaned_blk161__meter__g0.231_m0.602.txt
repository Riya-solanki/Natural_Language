--- source: kamasufu-Cleaned.txt | block: 161 | label: meter | g:0.231 m:0.602 ---

iti viśīrṇa-pratisaṃdhānam 
apūrva-pūrva-saṃsṛṣṭayoḥ pūrva-saṃsṛṣṭaḥ śreyān sa hi vidita-śīlo dṛṣṭa-rāgaś ca sūpacāro bhavatīty ācāryāḥ
pūrva-saṃsṛṣṭaḥ sarvato niṣpīḍitārthatvān nātyartham artha-do duḥkhaṃ ca punar viśvāsayitum apūrvas tu sukhenānurajyata iti vātsyāyanaḥ
tathāpi puruṣa-prakṛtito viśeṣaḥ
bhavanti cātra ślokāḥ
anyāṃ bhedayituṃ gamyād anyato gamyam eva vā sthitasya copaghātārthaṃ punaḥ saṃdhānam iṣyate
bibhety anyasya saṃyogād vyālīkāni ca nekṣate atisaktaḥ pumān yatra bayād bahu dadāti ca
asaktam abhinandeta saktaṃ paribhavet tathā anya-dūtānupāte ca yaḥ syād ativiśāradaḥ
tatropayāyinaṃ pūrvaṃ nārī kālena yojayet bhavec cācchinna-saṃdhānā na ca saktaṃ parityajet
saktaṃ tu vaśinaṃ nārī saṃbhāvyāpy anyato vrajet tataś cārtham upādāya saktam evānurañjayet
āyatiṃ prasamīkṣyādau lābhaṃ prītiṃ ca puṣkalām sauhṛdaṃ pratisaṃdadhyād viśīrṇaṃ strī vicakṣaṇā