--- source: kamasufu-Cleaned.txt | block: 64 | label: meter | g:0.275 m:0.566 ---

bhavanti cātra ślokāḥ
samasyādyāḥ saha-krīḍā vivāhāḥ saṅgatāni ca samānair eva karyāṇi nottamair nāpi vādhamair
kanyāṃ gṛhītvā varteta preṣyavad yatra nāyakaḥ taṃ vidyād ucca-saṃbandhaṃ parityaktaṃ manasvibhiḥ
svāmivad vicared yatra bāndhavaiḥ svaiḥ puraskṛtaḥ aślāghyo hīna-saṃbandhaḥ so api sadbhir vinindyate
paraspara-sukhāsvādā krīḍā yatra prayujyate viśeṣayantī cānyonyaṃ saṃbandhaḥ sa vidhīyate
kṛtvāpi cocca-saṃbandhaṃ paścāj jñātiṣu saṃnamet na tv eva hīna-saṃbandhaṃ kuryāt sadbhir vininditam