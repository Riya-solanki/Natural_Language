--- source: sa_gopadatta-jAtakamAlA-Cleaned.txt | block: 420 | label: meter | g:0.238 m:0.715 ---

kva cid arkamahārathacakranirvātavikhaṇḍitamayūkhakalāpakarālitanaikamahāmaṇipallavasaṃcayamaulibharāvanatonnatabhāsuravajradharaṃ kva cid indrakarīndravimardataraṅgarayabhramitapracalatkalahaṃsakulāvalihāranabhaḥsaridambuvidhautaśilaṃ । 
kva cid aṇḍajarājavilāsasamucchritapakṣamahābhujavajravipāṭitasāgaravāritaloddhṛtapannagabhogadharaṃ
kva cid eva surāsurasaṃyugaśastravipannamahāsura-
vaidyutaśoṇitaraṅgamahāvalayam ।।