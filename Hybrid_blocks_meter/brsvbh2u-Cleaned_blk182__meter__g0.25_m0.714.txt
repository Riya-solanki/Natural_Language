--- source: brsvbh2u-Cleaned.txt | block: 182 | label: meter | g:0.25 m:0.714 ---

nirantaramutpannā ekavijñānopārohiṇaḥ sthaulyam ।
na cātra kasyacidbhrāntatā ।
nahi na te rūpaparamāṇavaḥ ।
naca na nirantaramutpannāḥ ।
na caikavijñānānupārohiṇaḥ ।
tena mā bhūnnīlatvādivatparamāṇudharmaḥ, pratyekaṃ paramāṇuṣvabhāvāt ।
pratibhāsadaśāpannānāṃ tu teṣāṃ bhaviṣyati bahutvādivatsāṃvṛtaṃ sthaulyam ।
yathāhuḥ'grahe anekasya caikena kiñcidrūpaṃ hi gṛhyate ।
sāṃvṛtaṃ pratibhāsasthaṃ tadekātmanyasaṃbhavāt ।।