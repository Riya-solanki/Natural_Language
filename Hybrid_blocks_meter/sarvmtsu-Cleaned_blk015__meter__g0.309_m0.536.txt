--- source: sarvmtsu-Cleaned.txt | block: 15 | label: meter | g:0.309 m:0.536 ---

prabhākarādimīmāṃsakamatanirūpaṇam ।
arthāpattyā saha pratyakṣādicatuṣṭayaprāmāṇyavādinaḥ prabhākarasya, abhāvena saha pratyakṣādipañcakaprāmāṇyavādino bhaṭṭakumārasya ca jaiminīyabhāṣyavyākhyātṛtve tulye- api pramātṛprameyayoḥ pramāṇavad visaṃvādaḥ ।
katham ।
yasyābhā na pramāṇaṃ tasya gurornābhāvo nāma kaścid viṣayaḥ ।
kiṃ tarhi, bhūtale ghaṭo nāstīti kevalabhūtalamātraṃ prakāśate, tamaśca rūpadarśanābhāvamātraṃ, na dravyāntaram ।
yasya punarbhāvaḥ pramāṇaṃ, tasya kumārasyābhāvalakṣaṇo api viṣayo asti ।
sa cātyantābhāvādibhedāt pañcavidhaḥ ।
[]
tatra śaśe saṅgasyātyantābhāvaḥ ।
utpatteḥ prācīno ghaṭādīnāṃ prāgabhāvaḥ ।
vināśottarakālīnaḥ pradhvaṃsaḥ ।
ghaṭasya paṭādyātmatvābhāvo anyonyābhāvaḥ ।
apavara maṅgaṇādāvabhāvaḥ saṃsargābhāva iti ।
tamaśca dravyāntaraṃ, nālokābhāvamātram ।
nāpi rūpadarśanābhāvamātram ।
kutaḥ ।
atama āsīd'; ityādiśrutivirodhāt ।
kiñca ālokābhāvatve ekālokābhāvaḥ sarvālokābhāvo vā tamaḥ ।
ādye sadopalambhaprasaṅgaḥ, ekālokābhāvasya sarvadā sarvatra sambhavāt ।
dvitīye na kadācidapi tama upalabhyeta, sarvālokābhāvasya kvacidapyasambhavāt ।
evaṃ rūpadarśanābhāvapakṣo api dūṣyaḥ ।
bhāvatvenopalabhyamānasya tamaso abhāvatvakalpane prakāśasya tamaso abhāvatvakalpanā kathaṃ nivāryeta ।
abhāvamanaṅgīkurvato guro rūpadarśanābhāvaśca nāstīti tamasastadrūpatvakathā kathaṅkāraṃ saṅgacchatām ।
abhāvajñānasya nirviṣayatvaṃ vadannasau bhāvajñānasya nirālambanatvaṃ sādhayantaṃ mādhyamikaṃ vā kathaṃ nirākuryāt ।
ato yatkiñcidetat ।
taduktaṃ bhaṭṭapādaiḥ- ātamaḥ khalu calaṃ nīlaṃ parāparavibhāgavat ।
prasiddhadravyavaidharmyānnavabhyo bhettumarhati ।।
ā; iti ।
vedasya nityatve svataḥ prāmāṇye ca satyapi mantrārthavādabhāgasyopaniṣadbhāgasyetihāsapurāṇānāṃ cāprāmāṇyaṃ,
[]
vidhiśeṣatvena vā kathañcit prāmāṇyaṃ, svarbhūpātālalokānāṃ nityatvaṃ, nirīśvaratvaṃ, cetanācetanātmakasya viśvasyānekatvaṃ, sattvam, indrāgnyādidevatānāṃ vigrahapañcakābhāvena caturthyantapadamātratvaṃ, dharmasyāgnihotradarśapūrṇamāsapaśubandhasomayāgādyātmatvaṃ, mokṣasyātmanaḥ svarūpāvasthānātmakatvaṃ ca gurukumārayoraviśiṣṭam ।
iyān viśeṣaḥ ।
guroḥ sarvajñānāni yathārthāni, bhrāntisaṃśayādijñānānāmavivekamātratvāt ।
pratyabhijñā ca prāgajñātaghaṭādisthāyyavagāhitvenānubhava evāntarbhavatīti grahaṇasmaraṇarūpeṇa dvairāśyameva jñānam ।
teṣāṃ ca svaprakāśatvaṃ sāṃkhyādivat ।
jñānasyāpi jñānāntaravedyatve tasyāpi tathātvamityanavasthāpatteḥ, jñeyatve ghaṭavadajñānatvāpatteśca ।
jātā tu vaiśeṣikādivajjaḍadravyaviśeṣo buddhyādidharmāśrayo ata eva dehādivilakṣaṇo nityo vibhurlokatrayaṃ karmavaśād bhraman pratyakṣādipramāṇakaḥ kartṛbhoktṛ svabhāvaśca bhavati ।
tasya jaḍatve api jñānāśrayatvena prakāśanād jñātṛtvam ।
ghaṭāderviṣayatvenāvabhāsanād jñeyatvamityato ghaṭamahaṃ jānāmītyatra svatojñānaṃ, tadāśrayatvena jñātā, tadviṣayatvena ghaṭaśca prakāśata iti tripuṭīpratyakṣavādī gururbhāṣate ।
tathāca tadvacanaṃ -
"buddhīndriyaśarīrebhyo bhinna ātmā vibhurdhruvaḥ ।
nānābhūtaḥ pratikṣetramarthabhittiṣu bhāsate" ।।
iti ।
[]
bhedaścāsyānyānapekṣi svarūpameva, na dharmaḥ ।
tathātve bhedāntarāpekṣāprasaṅgāt ।
vidhyarthaśca yāgādiviṣayo niyoga eva ।
asau mānāntarāyogyatvādapūrvamiti, kṛtisādhyatvāt kāryamiti, kṛtyuddeśyatvāt pradhānamiti cocyate ।
svasādhakasya niyojyasvargādiphaladatvaṃ tu na svātantryabhaṅgāya ।
ato agniṣṭomena svargakāmo yajetetyasmin vākye yajetetyatra pratyayāṃśena liṅā niyogaḥ pratīyate ।
sukhavāsakāmo māṃ bhajeteti rājavākyavat ।
sa ca kasyacit kasmiṃścid viṣaye prasiddha iti yajatidhātulakṣaṇayā prakṛtyā viṣayaḥ, svargakāma iti niyojyaśca samarpyate ।
agniṣṭomeneti tṛtīyāśrutyā kasmin yāge niyoga iti viśeṣārpaṇam, adhikāriṇaḥ svargakāmatvaviśeṣaṇena niyojyaviśeṣārpaṇaṃ ca kṛtam ।
tasmādayamarthaḥ - svargakāmasya jyotiṣṭomayāge niyoga iti ।
anye api vidhayaḥ aphalavatsannidhāvaphalaṃ tadaṅgam a; iti nyāyādetadaṅgavidhayaḥ ।
mantrāścānuṣṭhānasmārakā ityetadaṅgatāṃ bhajante ।
arthavādāḥ phalaprāśastyaprakāśakā iti te api tatsādhakaniyogacikīrṣāpādakatvād vidhiṃ pratyupakurvanti ।
evamanyatrāpi nyāya iti ।
[]
gurorapi guroḥ kumārasyānubhavasmaraṇapratyabhijñābhedena, anubhavepi samyaṅmithyāsaṃśayabhedena cānekavidhāni jñānāni kaṇādākṣapādapatañjalyādivat ।
jñātā tu dravyabodhasvarūpaḥ pratyakṣānumānārthāpattyāgamapramāṇakaśca ।
tatra jñeyavilakṣaṇasvabhāvatvādajñānarūpatvaṃ, buddhyādiguṇāśrayatvād dravyatvam ।
na ca jñānāśrayasya dravyasya jñānādanyatvānna jñānasaṃbhedaḥ sambhavatīti vācyam ।
prakāśanidānatvena tasmādanyasyāpi savitṛmaṇḍalasya prakāśatvadarśanāt ।
jaḍājaḍākāratvamantareṇātmano asmatpratyayaviṣayatvāsiddheśca ।
yat punarbhrāntijñānānāmavivekātmakatvamiti ।
tanmandam ।
abhāvamabhyupagacchato- akhyātervivekābhāvasvarūpasyāvivekasya vaktumayogyatvāt ।
kayorvehāvivekaḥ ।
grahaṇasmaraṇayośced, na ।
idaṃ rajatamiti purovartirajatatādātmyānubhavātmakatvādabhramasya ।
ato rajatānubhavasaṃskāravataḥ puṃsaḥ kācādikaraṇadoṣāt sādṛśyādiviṣayadoṣācca sitabhāsvaravastumātratayā idamitipra pannasya śuktiśakalasyaiva smaryamāṇarajatātmanā bhānaṃ bhrāntiḥ ।
ghaṭasukhādijñānāni cānuvyavasāyajñānagamyāni ।
ayaṃ ghaṭa iti jñānasya ghaṭamahaṃ jānāmītyauttarakālikajñānena viṣayīkriyamāṇatvāt ।
na cātrānavasthā, draṣṭararataḥ paraṃ jijñāsābhāvāt ।
bhedaśca na bhedisvarūpamātraṃ, bhedaśabdasya ghaṭādiśabdaparyāyatvāpatteḥ, anyāpekṣasiddhikasya bhedasya svarūpatvāyogācca ।
[]
na ca bhedidharmatve asya bhedāntarāpekṣādoṣaḥ, svaparanirvāhakatvopapatteḥ ātmavat ।
sa hi sarvaṃ vastu jānannātmānamapi jānāti ।
bhāvanā ca vidhyarthaḥ ।
sā ca kiṃ kena kathaṃ vetyaṃśatrayavatī ।
tatra kimityaṃśapūraṇāya svargakāmapadam ।
kenetyaṃśapūraṇāya yajatiḥ prakṛtyaṃśaḥ ।
tadviśeṣaprakāśanāyāgniṣṭomeneti prakṛtyaṃśaḥ ।
tṛtīyālakṣaṇaḥ pratyayāṃśastasya karaṇatvakhyāpanāya ।
na ca kṣaṇikasya yāgasya kālāntarīyaphalasādhanatvāsaṃbhavaḥ ।
yajamānasamavetasvasaṃskāradvāreṇa tatsaṃbhavāt ।
kathaṃ bhāvayedityaṃśārpakāḥ prayājādividhayaḥ ।
tasmādayamarthaḥ -jyotiṣṭomayāgena tatkāmaḥ svargaṃ bhāvayediti ।
anayoḥ pakṣayorya ātmanaḥ svarūpāvasthitilakṣaṇo mokṣaḥ so api karmaṇaiva labhyaḥ ।
katham ।
pratiṣiddhāni kāmyānyapi karmāṇyakurvataḥ puṇyapāpātmakanimittābhāvānnaimittikordhvādhomadhyalokagativihīnasya pratyavāyaparihārārthaṃ ।
nityanaimittikāni cānutiṣṭhataḥ prācīnāni śubhāśubhakarmāṇi ca phalabhogena kṣapayataśca yajamānasyāyatnato jñānamantareṇaiva svarūpāvasthitirbhavatīti ।
syādetat ।
gurukumārayorasarvajñatve sarvajñatve vā nirīśvaraṃ viśvamiti vacanamaviśvāsyam ।
ādye alpajña vāvayatvādantye vipralambhakavākyatvācca ।
yaḥ sarvajñaḥ sa eveśvara ityaupaniṣadairāsthitatvāt ।
evaṃ tā pāsitayorjaiminiśabarasvāminorapi vacanamaviśvāsyameva ।
[]
atha taistārkikābhimata īśvara eva nirasto nopaniṣadabhimataḥ kṣetrajñasvarūpabhūta iti cet ।
tanna ।
akarmaiva dehināmiṣṭāniṣṭaphala neśvara iti vadatāṃ vedasya dharmaikaniṣṭhato cābhyupagacchatāṃ kṣetrajñasvarūpasyeśvarasyākiñcitkaratvāt, pramāṇapratipannatvābhāvācca ।
anumānapramāṇakatvaṃ ca parameśvarasya svaireva nirastamāgamasya dharmaikaparatvaṃ ca sādhitamiti kiṃpramāṇakaḥ syāt ।
svarūpāvasthānalakṣaṇo yo mokṣa uktaḥ, tatrāpi kimātmā prāk svarūpāvasthitaḥ, kiṃvā na ।
ādye na mokṣasya karmasādhyatvam, utpattyāptivikṛtisaṃskārātmakatvāt karmaphalasya siddhasya cotpattyādyasaṃbhavāt ।
nāpi dvitīyaḥ ।
prāgavidyamānasya rūpasya svarūpatvānirvāhāt ।
avyabhicārirūpaṃ hi svarūpaṃ bhāṣyate ।
karmasādhyatve mokṣasya nityapuruṣārthatā ca na syāt, yat kṛtakaṃ tadanityamiti nyāyāt ।
jaḍātmavāde kaivalyasya śūnyakalpatā cāparihāryā pāṣāṇakalpatā vāstheyā ।
yat punardravyabodhasvarūpa ātmeti ।
tadapyasat ।
bodhābodhayorabhedābhyupagame sadasadādiṣvapyaikyaprasakto jñānasyānuvyavasāyajñānagamyatvaṃ cāyuktam ।
jñeyaṃ ca tad jñānaṃ ceti virodhāt ।
anuvyavasāyajñānasya svasiddhāvanyānapekṣatve pūrvajñānasyāpi tathātvasaṃbhavāt ।
[]
ātmanyapyasiddhasya jñānasyārthaprakāśakatve arthasya jñānaprakāśakatāpi syād, aviśeṣāt ।
ataḥ sarvajñānānāṃ svaprakāśatvamāstheyam ।
teṣāṃ ca buddhivṛttiviśeṣatvena jaḍatvānna svataḥ prakāśātmakatā saṅgacchata iti cidātmasānnidhyādeva tathātvamāstheyam ।
ātameva bhāntamanubhāti sarvaṃ tasya bhāsā sarvamidaṃ vibhāti''; iti śruteḥ ।
yat punarbhedasya bhedidharmatvamādāya svaparanirvāhakatvenānavasthādoṣanirasanaṃ, tadapyacāru ।
rūparasādīnāṃ dharmāṇāṃ dharmibhyo anyonyataśca bhedāsiddheḥ ।
na khalu dharmāṇāṃ dharmāntarāśrayatvaṃ sambhavatīti ।
kiñca sarvavastūnāṃ bhedo nāmaikaḥ, kiṃ vānekaḥ ।
eko api kiṃ jaḍaḥ kiṃ vājaḍaḥ ।
ādyenājaḍa ātmanyasau sambhavati ।
dṛśi dṛśyānvayāyogāt ।
dvitīye tvātmana eva bhedaśabdārthatāpattiḥ, ekasya sarvagatasyājaḍasya vastunastallakṣaṇatvāt ।
acetanaścet sa kiṃ bhedāntaramapekṣate, kiṃ vānāpekṣate ।
apekṣate cedanavasthā ।
nāpekṣate ced bhedamanapekṣyaiva bhedino apyane syurbhedavat ।
tasmāt svarūpatvena dharmatvena vā bhedo na nirvoḍhuṃ śakyaḥ śakreṇāpīti ।
kathaṃ cetanācetanaprapañcasya bhedaḥ ।
kathaṃ vā jīveśvarabhedaḥ ।
tasmātkarmamīmāṃsakamatamapi śreyaskāmairnopādeyamiti brahmavādimatamavatāryate ।
brahmavādino api dvividhāḥ ।
aupaniṣadāḥ paurāṇikāśca ।
aupaniṣadā api dvividhāḥ saguṇabrahmapradhānā nirguṇabrahmapradhānāśceti ।
[]
tatra saguṇabrahmapradhānā rāmānujādayaḥ ।
nirguṇabrahmapradhānā ācāryabhagavatpādādayaḥ ।