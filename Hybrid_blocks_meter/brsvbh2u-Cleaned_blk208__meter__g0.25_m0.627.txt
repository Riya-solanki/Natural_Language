--- source: brsvbh2u-Cleaned.txt | block: 208 | label: meter | g:0.25 m:0.627 ---

bandho api na niḥśreyasaparipanthi tattvajñānāvighātakatvāt ।
śuklapudgalārambhakavedanīyakarmānuguṇaṃ nāmikaṃ karma, taddhi śuklapudgalasyādyāvasthāṃ kalalabuddhudādimārabhate ।
gotrikamavyākṛtaṃ tato apyādyaṃ śaktirūpeṇāvasthitam ।
āyuṣkaṃ tvāyuḥ kāyati kathayatyutpādanadvāretyāyuṣkam ।
tānyetāni śuklapudgalādyāśrayatvādaghātīni karmāṇi ।
tadetat karmāṣṭakaṃ puruṣaṃ badhnātīti bandhaḥ ।
vigalitasamastakleśatadvāsanasyānāvaraṇajñānasya sukhaikatānasyātmana upari deśāvasthānaṃ mokṣa