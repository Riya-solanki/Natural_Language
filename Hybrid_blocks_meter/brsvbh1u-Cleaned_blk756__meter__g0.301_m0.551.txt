--- source: brsvbh1u-Cleaned.txt | block: 756 | label: meter | g:0.301 m:0.551 ---

jñeyatvāvacanācca ।
ito api nāyamavyaktaśabdaḥ sāṃkhyābhimatapradhānaparaḥ ।
sāṃkhyaiḥ khalu pradhānādvivekena puruṣaṃ niḥśreyasāya jñātuṃ vā vibhūtyai vā pradhānaṃ jñeyatvenopakṣipyate ।
na ceha jānīyāditi copāsīteti vā vidhivibhaktiśrutirasti, api tvavyaktapadamātram ।
na caitāvatā sāṃkhyasmṛtipratyabhijñānaṃ bhavatīti bhāvaḥ ।।