--- source: nysvbh_u-Cleaned.txt | block: 649 | label: meter | g:0.014 m:0.902 ---

yo ayaṃ niyama iṣyate
rūpādigrahaṇasādhanāny asya santi matisādhanaṃ
sarvaviṣayaṃ nāstīti ayaṃ niyamo niranumānaḥ
nātrānumānamasti yena niyamaṃ pratipadyāmahe
iti।
rūpādibhyaśca viṣayāntaraṃ sukhādayastadupalabdhau
karaṇāntarasadbhāvaḥ, yathā cakṣuṣā gandho na
gṛhyate iti karaṇāntaraṃ ghrāṇam evaṃ cakṣurghrāṇābhyāṃ
raso na gṛhyate iti karaṇāntaraṃ rasanam
evaṃ śeṣeṣvapi, tathā cakṣurādibhiḥ, sukhādayo
na gṛhyante iti karaṇāntareṇa bhavitavyaṃ tacca
jñānāyaugapadyaliṅgam, yacca sukhādyupalabdhau
karaṇā tacca jñānāyaugapadyaliṅgam ।
tasyendriyamindriyaṃ prati saṃnidherasaṃnidherna
yugapat jñānānyutpadyante iti, tatra yudaktam
"ātmapratipattihetūnāṃ manasi saṃbhavāt "
iti tadayuktam ।।