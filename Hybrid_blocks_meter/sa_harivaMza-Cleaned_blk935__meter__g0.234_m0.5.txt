--- source: sa_harivaMza-Cleaned.txt | block: 935 | label: meter | g:0.234 m:0.5 ---

svasthaḥ prajāvān āyuṣmān kīrtimāṃś ca bhaven naraḥ 
dhanyasya mahato dharmyaṃ śrīmato dhīmatastathā । 
yayāteś caritaṃ nityam idaṃ śṛṇvan narādhipa ।। 
mucyate pātakebhyaś ca aputrī na bhavet kadā । 
pūror vaṃśam ahaṃ brahmañ śrotum icchāmi tattvataḥ 
druhyoścānor yadoś caiva turvasoś ca dvijottama 
vistareṇānupūrvyā ca tad bhavān vaktum arhati ।।