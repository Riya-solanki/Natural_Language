--- source: brsvbh1u-Cleaned.txt | block: 631 | label: meter | g:0.269 m:0.803 ---

hṛdayagranthiścāvidyārāgādveṣabhayamohāḥ ।
mohaśca viṣādaḥ, śokaḥ ।
paraṃ hiraṇyagarbhādyavaraṃ yasya tadbrahma tathoktam ।
tasminbrahmaṇi yaddṛṣṭaṃ darśanaṃ tasmiṃstadarthamiti yāvat ।
yathā acarmaṇi dvīpinaṃ hanti'iti carmārthamiti gamyate ।
nāmarūpādityāpyavidyābhiprāyam ।
kāmā ye asya hṛdi śritā iti ।
kāmā ityavidyāmupalakṣayati ।।