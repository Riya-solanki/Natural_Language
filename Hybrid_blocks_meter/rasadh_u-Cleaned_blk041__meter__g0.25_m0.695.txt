--- source: rasadh_u-Cleaned.txt | block: 41 | label: meter | g:0.25 m:0.695 ---

triphalākvāthasampiṣṭād vrajatyevaṃ kṣayaṃ malaḥ ।।
citrakakvāthasampiṣṭād agnidoṣaḥ praṇaśyati ।
aśvagandhārasenaivaṃ viṣadoṣaḥ praśāmyati ।।
nāhyārasena sampiṣṭād darpadoṣo vinaśyati ।
piṣṭāt kudhyarasenaivam unmatto api vilīyate ।।
saptasaptadinaiḥ piṣṭād doṣā naśyanti pañca vai ।
itthaṃ dvādaśabhir doṣairmuktaḥ śuddho bhaved rasaḥ ।।
auṣadhasyauṣadhasyānte kṣālayet kāñjikena ca ।
kartavyā sūtasaṃśuddhir ekādaśabhirauṣadhaiḥ ।।