--- source: tsc_simu-Cleaned.txt | block: 45 | label: meter | g:0.25 m:0.817 ---

astitvamekatvayathārthavattve
pārārthyamanyatvamakartṛkatvam ।
yogo viyogo bahavaḥ pumāṃsaḥ
sthitiḥ śarīrasya ca śeṣavṛttiḥ ।।
eṣā sā daśamūlikā arthagaṇanā saṅghātapārārthyataḥ
siddhā sā puruṣāstitā pariṇaterbhedasya tatkāraṇam ।
astyavyaktamanantamekamiti ca premāviṣādātmakaṃ
nānāpāyaparārthatā triguṇato anyatvasya siddhistathā ।।
viparyāsādakartṛtvaṃ yogaḥ puruṣadarśanāt ।
prāpte śarīrabhede tu caritārthatvadarśanāt ।।
janmādikaraṇāntānāṃ bhedānnānā hi te smṛtāḥ ।
cakrabhramivat śeṣavṛttiḥ siddhārthāḥ daśa mūlikāḥ ।।
saptatyā prāgupadiṣṭāḥ pañcāśat pratyayā ime ।
daśaṣaṣṭipadārthaistu ṣaṣṭitantra itīryate ।।