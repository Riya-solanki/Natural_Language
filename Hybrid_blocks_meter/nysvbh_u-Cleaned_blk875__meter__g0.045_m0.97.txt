--- source: nysvbh_u-Cleaned.txt | block: 875 | label: meter | g:0.045 m:0.97 ---

yadā khalvayaṃ vyāsaktamanāḥ kvacid deśe śarkarayā
kaṇṭakena vā pādavyathanamāpnoti
tadātmamanaḥsaṃyogaviśeṣa eṣitavyaḥ
dṛṣṭaṃ hi duḥkhaṃ duḥkhavedanaṃ ceti tatrāyaṃ
samānaḥ pratiṣedhaḥ, yadṛcchayā tu na viśaiṣaḥ
nākasmikī kriyā nākasmikaḥ saṃyoga
iti ।।
karmādṛṣṭamupabhogārthaṃ
kriyāheturiticet ? samānam ।।
karmādṛṣṭaṃ puruṣasthaṃ
puruṣopabhogārthaṃ manasi kriyāhetuḥ
evaṃ duḥkhaṃ duḥkhasaṃvedanaṃ na sidhyati
cetyevaṃ cenmanyase ?, samānaṃ
smṛtihetāvapi ।
saṃyogaviśeṣo bhavitumarhati tatra yaduktam