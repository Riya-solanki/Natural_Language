--- source: brssbh3u-Cleaned.txt | block: 270 | label: meter | g:0.301 m:0.694 ---

naiṣa doṣaḥ ।
śrutiprāmāṇyāt ।
śrutiścetpramāṇaṃ yathāyaṃ karmaphalasamabandhaḥ śruta upapadyate tathā kalpayitavyaḥ ।
nacānutpādya kimapyapūrvaṃ karma vinaśyatkālāntaritaṃ phalaṃ dātuṃ śaknoti ।
ataḥ karmaṇo vā sūkṣmā kāciduttarāvasthā phalasya vā pūrvāvasthāpūrvaṃ nāmāstīti tarkyate ।
upapadyate cāyamarthaṃ uktena prakāreṇa ।
īśvarastu phalaṃ dadātītyanupapannam ।
avicitrasya kāraṇasya vicitrakāryānupapattervaiṣamyanairghṛmyaprasaṅgādanuṣṭhānavaiyartyāpatteśca ।
tasmāddharmādeva phalamiti ।।