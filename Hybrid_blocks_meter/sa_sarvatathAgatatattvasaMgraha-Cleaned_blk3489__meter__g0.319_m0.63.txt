--- source: sa_sarvatathAgatatattvasaMgraha-Cleaned.txt | block: 3489 | label: meter | g:0.319 m:0.63 ---

"tatrānurāgaṇasiddhirbhavati, yathāvatpadmarāgabhāvanayā sarvatathāgatādisarvasatvānurāgaṇakṣamo bhavati ।
svalokeśvarānusmṛtyā tathaiva sarvasatvavaśīkaraṇasamartho bhavati ।
maitryaspharaṇasamādhinā sarvajagadrakṣāvaraṇaguptakṣamo bhavati ।
svaṃ padmasamādhinā padmaṃ hastena gṛhya sādhayaṃ lokeśvararūpī sarvākāravaropetaścaturvarṣahasraṃ jīvatī-" tyāha bhagavān sarvatathāgatapadmaḥ ।।