--- source: mamkpb_u-Cleaned.txt | block: 13 | label: meter | g:0.289 m:0.583 ---

idamiti kāvyam ।
budhairvaiyākaraṇaiḥ pradhānabhūtasphoṭarūpavyaṅgyavyañjakasya śabdasya dhvaniriti vyavahāraḥ kṛtaḥ ।
tatastanmatānusāribhiranyairapi nyagbhāvitavācyavyaṅgyavyañjanakṣamasya śabdārthayugalasya ।
yathā niḥśeṣacyutacandanaṃ stanataṭaṃ nirmṛṣṭarāgo adharo netre dūramanañjane pulakitā tanvī taveyaṃ tanuḥ ।
mithyāvādini dūti bāndhavajanasyājñātapīḍāgame vāpīṃ snātumito gatāsi na punastasyādhamasyāntikam ।।