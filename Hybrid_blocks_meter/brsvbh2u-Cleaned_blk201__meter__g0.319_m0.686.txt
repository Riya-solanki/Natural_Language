--- source: brsvbh2u-Cleaned.txt | block: 201 | label: meter | g:0.319 m:0.686 ---

kṣaṇikatvāc ca ।
syādetat ।
yadi sākāraṃ vijñānaṃ saṃbhavati bāhyaścārthaḥ sthūlasūkṣmavikalpenāsaṃbhavī hantaivamarthajñāne sattvena tāvadvicāraṃ na sahete ।
nāpyasattvena, asato bhāsanāyogāt ।
nobhayatvena, virodhātsadasatorekatrānupapatteḥ ।
nāpyanubhayatvena, ekaniṣedhasyetaravidhānanāntarīyakatvāt ।
tasmādvicārāsahatvamevāstu tattvaṃ vastūnām ।
yathāhuḥ'iyaṃ vastu balāyātaṃ yadvadanti vipaścitaḥ ।
yathā yathārthāścintyante vivicyante tathā tathā ।।
aiti ।।
na kvacidapi pakṣe vyavataṣṭhanta ityarthaḥ ।