--- source: rasadh_u-Cleaned.txt | block: 169 | label: meter | g:0.25 m:0.521 ---

śreṣṭhā kaṇayarī khalve peṣyā manaḥśilā budhaiḥ ।
pidadhyād abhrakeṇāsyaṃ tāṃ kṣiptvā kācakumpake ।।
dadyāt salavaṇaṃ dagdhāśmacūrṇaṃ mastakopari ।
vastramṛttikayā limpet samagramapi kumpakam ।।
bhaṅktvā pakvaghaṭaṃ kaṇṭhe muktvā mṛlliptakumpakam ।
haṭhāgnir jvālanīyo adho yāmaṃ dvādaśakaṃ maṇe ।।
kumpodaraṃ bhavedriktaṃ sattvaṃ galati kaṇṭhake ।
kumpaṃ bhaṅktvā śilāsattvaṃ grāhyaṃ yatnena dhīmatā ।।