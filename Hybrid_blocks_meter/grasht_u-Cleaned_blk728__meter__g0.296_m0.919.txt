--- source: grasht_u-Cleaned.txt | block: 728 | label: meter | g:0.296 m:0.919 ---

sāraṇātaila
maṇḍūkamatsyakacchapameṣajalaukāhisūkarādīnām ।
saṃyojyaikasya vasāṃ tataḥ pacetsāraṇātailam ।।
jyotiṣmatīvibhītakakarañjakaṭutumbītailamekasmāt ।
dviguṇitaraktakaṣāyaṃ kṣīreṇa caturguṇena pacet ।।
raktavarga
dāḍimapalāśabandhukakusumarajanībhir aruṇasahitābhiśca ।
mañjiṣṭhālākṣārasacandanasahito'pi raktavargo'yam ।।
vidrumabhūnāgamalaṃ viṇmakṣikādhvāṅkṣaśalabhānāṃ ca ।
karṇamalaṃ mahiṣīṇāṃ krameṇa kalkaṃ kalāṃśena ।।