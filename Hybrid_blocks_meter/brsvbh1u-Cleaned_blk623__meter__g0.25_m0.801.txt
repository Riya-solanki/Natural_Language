--- source: brsvbh1u-Cleaned.txt | block: 623 | label: meter | g:0.25 m:0.801 ---

atraiva jābālaśrutisaṃvādamāha sūtrakāraḥ-āmananti cainamasmin ।
avimukte avidyopādhikalpitāvacchede jīvātmani sa khalvavimuktaḥ ।
tasminpratiṣṭhitaḥ paramātmā, tādātmyāt ।
ata eva hi śrutiḥ-'anena jīvenātmanā'iti ।
avidyākalpitaṃ tu bhedamāśrityādhārādheyabhāvaḥ ।
varaṇā bhrūḥ ।
śeṣamatirohitārtham ।।