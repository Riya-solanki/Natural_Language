--- source: brssgo1u-Cleaned.txt | block: 442 | label: meter | g:0.25 m:0.545 ---

neti brūmaḥ ।
nahi kevalasya cetanasya tatra sūtrayonitvaṃ keśalomayonitvaṃ cāsti ।
cetanādhiṣṭhitaṃ hyacetanamūrṇanābhiśarīraṃ sūtrasya yoniḥ, puruṣaśarīraṃ ca keśalomnāmiti prasiddham ।
apica pūrvatrādṛṣṭatvādyabhilāṣasaṃbhave api draṣṭṛtvādyabhilāṣāsaṃbhavānna pradhānamabhyupagatam ।
iha tvadṛśyatvādayo dharmāḥ pradhāne saṃbhavanti ।
nacātra virudhyamāno dharmaḥ kaścidabhilapyate ।