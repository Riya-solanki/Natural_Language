--- source: sa_harivaMza-Cleaned.txt | block: 513 | label: meter | g:0.234 m:0.595 ---

dilīpasya tu dāyādo mahārājo bhagīrathaḥ 
yaḥ sa gaṅgāṃ saricchreṣṭhām avātārayata prabhuḥ 
kīrtimān sa mahābhāgaḥ śakratulyaparākramaḥ । 
samudram ānayac caināṃ duhitṛtve tv akalpayat ।। 
tasmād bhāgīrathī gaṅgā kathyate vaṃśacintakaiḥ । 
bhagīrathasuto rājā śruta ity abhiviśrutaḥ 
nābhāgas tu śrutasyāsīt putraḥ paramadhārmikaḥ ।।