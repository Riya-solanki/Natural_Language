--- source: sa_harivaMza-Cleaned.txt | block: 2717 | label: meter | g:0.25 m:0.5 ---

evaṃ sa cintayitvā tu viṣṇuḥ satyaparākramaḥ 
ity uktvaikena hastena kṛtvā govardhanācalam । 
dadhāra līlayā kṛṣṇaś chatrākam iva bālakaḥ । 
bāhvor balaṃ darśayiṣyan samīpaṃ taṃ mahīdharam 
dorbhyāṃ utpāṭayāmāsa kṛṣṇo girir ivāparaḥ ।। 
samūlaviṭapaskandhaś cacāla sa mahāgiriḥ । ghaṇāghaṇakṛtaḥ śailaḥ saprāṇa iva niḥśvasan । 
sa dhṛtaḥ saṃgato meghair giriḥ savyena pāṇinā 
gṛhabhāvaṃ gatas tatra gṛhākāreṇa varcasā ।।