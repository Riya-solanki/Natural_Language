--- source: gp01-11u-Cleaned.txt | block: 1020 | label: meter | g:0.078 m:0.571 ---

visārya vatsān āvārya paritaḥ śādvale sthale ।
khelāṃ cakrur mitho melād āvelāṃ bhojanāgateḥ ।। [anuṣṭubh]
yathā,
veṇuṃ vādayatoḥ phalādi kiratoḥ śiñjat-tulākoṭi-bhāg-
aṅghribhyāṃ kṣipator vṛṣānukaraṇaiḥ saṃyudhyator etayoḥ ।
bhrātror nirjayinor mitho drava-vaśād uccaiḥ sakhāyaś ca te
pārṣṇi-grāhatayā yudhaṃ vidadhataḥ kolāhalaṃ cakrire ।। [śārdūla]