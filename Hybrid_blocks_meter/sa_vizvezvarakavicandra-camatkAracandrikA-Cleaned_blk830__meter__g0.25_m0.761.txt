--- source: sa_vizvezvarakavicandra-camatkAracandrikA-Cleaned.txt | block: 830 | label: meter | g:0.25 m:0.761 ---

atropamānopameyadyotakatutyadharmarūpaiścaturbhiraṅgaiḥ saṅgateriyaṃ padārthasāmyavatī pūrṇā vākyopamā ।
luptā tu trividhā tulyadyotakobhayalopataḥ ।।
atra tulyadharmalopavatī yathā
śrīsiṅgadharaṇīpāla tava kīrtiparaṃparā ।
spardhate candrikāpūrairdṛptā balavadāśrayāt ।।