--- source: brsvbh3u-Cleaned.txt | block: 229 | label: meter | g:0.354 m:0.731 ---

saṃvalitādhikārakalpanā tataśca samastārthavādikaphalayuktamekamevopāsanamiti siddham ।
parakīyaṃ vyākhyānamupanyasyati-
kecitpunariti ।
vājasaneyakamapyakṣyādityaviṣayaṃ chāndogyamapītyupāsyābhedādabhedaḥ ।
tataśca vājasaneyoktānāṃ satyādīnāmupasaṃhāra ityatrārthe saiva hi satyādaya iti sūtraṃ vyākhyātaṃ tadetaddūṣayati-
tanna sādhviti ।
jyotiṣṭomakarmasaṃbandhanīyamudgīthavyapāśrayeti ।
anubandhābhede api sādhyabhedādbheda iti vidyābhedādanupasaṃhāra iti ।।