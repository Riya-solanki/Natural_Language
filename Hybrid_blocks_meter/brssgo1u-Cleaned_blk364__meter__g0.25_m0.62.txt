--- source: brssgo1u-Cleaned.txt | block: 364 | label: meter | g:0.25 m:0.62 ---

paricechedatyāgaṃ vinā brahmatvāsaṃbhavāt tattyāge ca brahmaṇa evopāsyatvamāyātīti bhāvaḥ ।
vibhoḥ paricchedoktau dṛṣṭāntamāha-yathā samasyeti ।
sarveśvarasyāyodhyāyāṃ sthityapekṣayā paricchedoktivadalpahṛdi dhyeyatvena tathoktirityarthaḥ ।
nanu kimiti hṛdayabheva prāyeṇocyate, tatrāha-tatreti ।
hṛdaye paramātmano budvivṛttirgrahikā bhavati ।
ata īśvarābhivyaktisthānatvāttaduktirityarthaḥ ।
vyomadṛṣṭāntāsinā śaṅkālatāpi kācicchinnetyāha-tatra yadāśaṅkyata ityādinā ।
bhinnāyatanatve api vyomnaḥ satyabhedādyabhāvāditi bhāvaḥ ।।