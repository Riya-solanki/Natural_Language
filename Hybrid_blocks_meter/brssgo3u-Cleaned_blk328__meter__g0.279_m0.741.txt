--- source: brssgo3u-Cleaned.txt | block: 328 | label: meter | g:0.279 m:0.741 ---

karmanāśakṣaṇamārabhyāmabhivyaktasvargasukhādisattve mānaṃ nāstīti-dūṣayati-tadapītyādinā ।
tṛtīyaṃ śaṅkate-atheti ।
apūrvaṃ kiṃ svatantrameva phaladānāya pravartate, cetanādhiṣṭhitaṃ vā, nādya ityāha-tadapīti ।
dvitīye tvadṛṣṭānabhijñajīvasyādhiṣṭhātṛtvāyogādīśvarasyādhiṣṭhātṛtvasiddhiriti bhāvaḥ ।
prauḍhavādenāpūrvaṃ nāstītyāha-tadastitva iti ।
kṣaṇikayāgādeḥ śrutasvargādihetutvānupapattyā sthāyyapūrvasiddhiriti cet ।
na ।
karmabhirārādhitādīśvarādeva sthāyinaḥ phalasiddherityarthaḥ ।
na kevalatarkeṇāpūrvaṃ sidhyatīti bhāvaḥ ।।