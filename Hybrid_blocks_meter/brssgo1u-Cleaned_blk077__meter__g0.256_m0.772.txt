--- source: brssgo1u-Cleaned.txt | block: 77 | label: meter | g:0.256 m:0.772 ---

kriyāśrayatvānupapatterātmanaḥ ।
yadāśrayā kriyā tamavikurvatī naivātmānaṃ labhate ।
yadyātmā kriyayā vikriyetānityatvamātmanaḥ prasajyeta ।
aavikāryo ayamucyate' iti caivamādīni vākyāni bādhyeran ।
taccāniṣṭam ।
tasmānna svāśrayā kriyā'tmānaḥ saṃbhavati ।
anyāśrayāyāstu kriyāyā aviṣayatvānna tayātmā saṃskriyate ।