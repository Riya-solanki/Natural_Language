--- source: sa_vizvezvarakavicandra-camatkAracandrikA-Cleaned.txt | block: 135 | label: meter | g:0.316 m:0.5 ---

atra kukṣaya iti pade antyavarṇadvayenā maṅgalārthasmaraṇam ।
eṣāṃ guptādiṣu prāyo guṇabhāvo api gaṇyate ।।
yo niryasya druhiṇacaraṇo janmabhūmyāṃ nṛpāṇāṃ brahmāṇḍeśe bhagavati paraṃ keśave bhaktibhājām ।
kṛtyākṛtyasphuraṇaharaṇe rakṣite yena śo ayaṃ śatruchedavyasanakuśalo bhāti recarlavaṃśyaḥ ।।