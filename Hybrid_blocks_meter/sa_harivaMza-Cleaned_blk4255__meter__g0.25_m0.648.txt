--- source: sa_harivaMza-Cleaned.txt | block: 4255 | label: meter | g:0.25 m:0.648 ---

atyadbhutam idaṃ cāsīd yac chiśuḥ puruṣottamaḥ 
pādāṅguṣṭhena śakaṭaṃ krīḍamāno vyaloḍayat ।। 
bhakṣayan dadhi govindaḥ payaḥpānaṃ ca sāgrajaḥ । 
dāmnā colūkhale baddho viprakurvan kumārakān 
ulūkhale parāmṛdgād vṛkṣau satyopacāyinau । 
dāmodara iti khyāto vasudevasutas tataḥ ।। 
babhañjārjunavṛkṣau dvau khyāto dāmodaras tataḥ । 
kāliyaś ca mahānāgo durādharṣo mahābalaḥ 
krīḍatā vāsudevena nirjito yamunāhrade ।।