--- source: nysvbh_u-Cleaned.txt | block: 783 | label: meter | g:0.0 m:0.88 ---

arthanirvṛttisamarthasya pravibhaktasya dravyasya saṃsargaḥ puruṣasaṃskārakārito bhūyastvam,
dṛṣṭo hi prakarṣe bhūyastvaśabdaḥ
prakṛṣṭo yathā viṣayaḥ abhūyān' ityucyate,
yathā pṛthagarthakriyāsamarthāni puruṣasaṃskāravaśād
viṣauṣadhimaṇiprabhṛtīni dravyāṇi nirvartyante
na sarvaṃ sarvārtham evaṃ pṛthagviṣayagrahaṇasamarthāni
ghrāṇādīni nirvartyante na sarvaviṣayagrahaṇasamarthānīti
।।