--- source: gp23-33u-Cleaned.txt | block: 398 | label: meter | g:0.251 m:0.632 ---

itthaṃ na tarkitaṃ laukair anayoḥ śāla-hastayoḥ ।
śālau kiṃ laghutāṃ yātau vigrahau gurutām uta ।।
tataś ca-
agre śubhraṃ rauhiṇeyaṃ vidhāya
śrī-govindaḥ pradravac chaṅkhacūḍam ।
kīrti-stoma-prāyatāṃ tasya tanvann
eṣa prāyas taṃ purastāt karoti ।।
vilokya sa-balaṃ hariṃ parama-vikramaṃ sa-kramaṃ
visṛjya vanitā-janaṃ tvaritam adravad guhyakaḥ ।
balasya kila kālatām amata mṛtyutāṃ yad dharer
mṛgaṃ tad ucitaṃ yataḥ sa sa jagāma tat tat kṛtim ।।
[] tena visṛṣṭāyāṃ cāvalāvalāvayaṃ balābhidhas tat-saṃvalanāya tatra sthitaḥ ।