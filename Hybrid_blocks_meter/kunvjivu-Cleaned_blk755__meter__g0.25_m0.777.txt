--- source: kunvjivu-Cleaned.txt | block: 755 | label: meter | g:0.25 m:0.777 ---

aucityāvahamityādi ।
"vastu dīpakaṃ" vastu siddharūpamalaṅkaraṇaṃ ।
bhavatīti saṃbandhaḥ, kriyāntarāśravaṇāt ।
tadevaṃ sarvasya kasyacidvastunaḥ sadbhāvāttadāpattirityāha"dīpayat" prakāśayadalaṅkaraṇaṃ saṃpadyate ।
kiṃ kasyetyabhidhatte"dharmaṃ" parispandaviśeṣam, "arthānāṃ" varṇanīyānām ।
kīdṛśaṃ"aśaktam" aprakaṭam, tenaiva prakāśamānatvāt ।
kiṃsvarūpaṃ ca"aucityāvahaṃ" aucityamaudāryamāvahatiyaḥ taṃ tathoktam ।
anyacca kiṃvidham"amlānaṃ" pratyagramanālīḍhamiti yāvat ।
evaṃvidhasvarūpatvāt "tadvidāhlādakāraṇaṃ" kāvyavidānandanimittam ।
asyaiva prakārāntarān nirūpayati