--- source: tsc_simu-Cleaned.txt | block: 43 | label: meter | g:0.25 m:0.698 ---

jñānaṃ yaddūramutpannaṃ tārākhyā prathamā hi sā ।
śabdamātreṇa bhūteṣu sutārā jñānamiṣyate ।।
jñānamadhyayanenaiva tārayantī tṛtīyakā ।
adhyātmaduḥkhāpanayāt pramodetyabhidhīyate ।।
bhautikakleśaharaṇāt pramudā siddhirucyate ।
ādhidaivakleśaharaṇāt jñānamutpadyate nṛṇām ।।
pramodamānetyākhyātā ṣaṣṭhī siddhiḥ svayaṃ satām ।
snigdhasaṃsarganāśāttu ramyakā saptamī smṛtā ।।
pramudā cāṣṭamī siddhiḥ paricaryādinā guroḥ ।
ityetāḥ siddhayo hyaṣṭau vyākhyātāḥ jñānasādhikāḥ ।।