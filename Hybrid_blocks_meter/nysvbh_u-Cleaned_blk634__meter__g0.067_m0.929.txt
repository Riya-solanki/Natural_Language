--- source: nysvbh_u-Cleaned.txt | block: 634 | label: meter | g:0.067 m:0.929 ---

na kāraṇadravyavibhāge kāryadravyamavatiṣṭhate
nityatvaprasaṅgāt, bahuṣvavayaviṣu yamya
kāraṇāni vibhaktāni tasya vināśaḥ
yeṣāṃ kāraṇāny avibhaktāni tāny avatiṣṭhante।
atha vā dṛśyamānārthavirodho dṛṣṭāntavirodhaḥ
mṛtasya hi śaraḥkapāle dvāv avaṭau nāsāsthivyavahitau
cakṣuṣaḥ sthāne bhedena gṛhyete na caitad ekasmin
nāsāsthivyavahite saṃbhavati, atha caikavināśasyāniyamād dvāvimāvārthau tau ca pṛthagāvaraṇopaghātau
anumīyete vibhinnāviti।
avapīḍanāccaikasya
cakṣuṣo raśmiviṣayasaṃnikarṣasya bhedād
dṛśyabheda ivava gṛhyate taccaikatve virudhyate,
avapīḍananivṛttau cābhinnapratisaṃdhānamiti,
tasmādekasya vyavadhānānupapattiḥ ।।