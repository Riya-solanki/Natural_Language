--- source: brsvbh2u-Cleaned.txt | block: 125 | label: meter | g:0.283 m:0.698 ---

nityatve dvitīyamiti ।
labdharūpaṃ hi kvacit kiñcidanyatra niṣidhyate ।
tenānityamiti laukikena niṣedhenānyatra nityatvasadbhāvaḥ kalpanīyaḥ, te cānye paramāṇava iti ।
tanna ।
ātmanyapi nityatvopapatteḥ ।
vyapadeśasya ca pratītipūrvakasya tadabhāve nirmūlasyāpi darśanāt ।
yatheha vaṭe yakṣa iti ।
yadapi nityatve tṛtīyaṃ kāraṇamavidyeti ।