--- source: gp12-22u-Cleaned.txt | block: 913 | label: meter | g:0.102 m:0.698 ---

vādya-spṛg-gīta-nṛtyair upasura-sadasāṃ stotra-mantrair ṛṣīṇāṃ
harṣāndolātikolāhala-jaya-ninadair brahma-rudrādikānām ।
utsarpad-bhaktir indraḥ saha harid-adhipais tad-gaṇaiś cābhyaṣiñcat
kṛṣṇaṃ yenaiva sarve' py ahaha sukha-sudhāsikta-rūpā babhūvuḥ ।। [sragdharā]
aditir mātṛ-kṛtyāni svasṛ-kṛtyāni pārvatī ।
garutmān bhṛtya-kṛtyāni cāhṛtyātra mudaṃ yayau ।। [anuṣṭubh]