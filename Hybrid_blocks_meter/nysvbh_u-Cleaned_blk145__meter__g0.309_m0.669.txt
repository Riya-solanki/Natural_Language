--- source: nysvbh_u-Cleaned.txt | block: 145 | label: meter | g:0.309 m:0.669 ---

anekadharmopapatteriti।
samānajātoyamasamānajātīyaṃ cānekam।
tasyānekasya dharmopapatteḥ viśeṣasyobhayathā dṛṣṭatvāt।
samānajātīyebhyo asamānajātīyebhyaścārthā viśiṣyante, gandhavattvātpṛthivyavādibhyaśca viśiṣyate, guṇakarmabhyaśca।
asti ca śabde vibhāgajanyatvaṃ viśeṣaḥ।
tasmin dravyaṃ guṇaḥ karma veti sandehaḥ, viśeṣasyobhayathā dṛṣṭatvāt।
kiṃ dravyasya sato guṇakamabhyo viśeṣaḥ, āhosvidaguṇasya sato dravyakarmabhyaḥ, atha