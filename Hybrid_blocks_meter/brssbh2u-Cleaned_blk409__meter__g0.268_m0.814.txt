--- source: brssbh2u-Cleaned.txt | block: 409 | label: meter | g:0.268 m:0.814 ---

itaścāsaṃgataiṣā kalpanā ।
yasmānna hi loke karturdevadattādeḥ karaṇaṃ paraśvādyutpadyamānaṃ dṛśyate ।
varṇayanti ca bhāgavatāḥ karturjīvātsaṃkarṣaṇasaṃjñakātkaraṇaṃ manaḥ pradyumnasaṃjñakamutpadyate ।
kartṛjācca tasmādaniruddhasaṃjñako ahaṅkāra utpadyata iti ।
nacaitaddṛṣṭāntamantareṇādhyavasātuṃ śaknumaḥ ।
nacaivaṃbhūtāṃ śrutimupalabhāmahe ।।