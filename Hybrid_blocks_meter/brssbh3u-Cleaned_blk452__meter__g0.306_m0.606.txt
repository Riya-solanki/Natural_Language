--- source: brssbh3u-Cleaned.txt | block: 452 | label: meter | g:0.306 m:0.606 ---

nanvevaṃ sati sa evaikatvadṛḍhīkāra āpadyeta ।
na vayamekatvadṛḍhīkāraṃ vārayāmaḥ ।
kiṃ tarhi vyatihāreṇeha dvirūpā matiḥ kartavyā vacanaprāmāṇyānnaikarūpetyetāvadupapādayāmaḥ ।
phalatastvekatvamapi dṛḍhībhavati ।
yathādhyānārtho api satyakāmādiguṇopadeśe tadguṇa īśvaraḥ prasiddhyati tadvat ।
tasmādayamādhyātavyo vyatihāraḥ samāne ca viṣaya upasaṃhartavyo bhavatīti ।।