--- source: tsc_simu-Cleaned.txt | block: 10 | label: meter | g:0.25 m:0.625 ---

tasmādaliṅgakaṃ sūkṣmaṃ tathā prasavadharmikam ।
ekaṃ sādhāraṇaṃ tatra kāryaṃ kasyāpi netare ।।
buddhirmahān mano brahmā matiḥ khyātirapūrvakam ।
prajñā bhūtirdhṛtirjñānaṃ santatiḥ smṛtirityapi ।।
hairaṇyagarbhyā buddhestu mahato nāma sūcitam ।
guṇebhyaḥ kṣobhyamāṇebhyastrayo vedā vijajñire ।।
ekā mūrttistrayo devā brahmaviṣṇumaheśvarāḥ । iti
viṣṇurevādisargeṣu svayaṃbhūrbhavati prabhuḥ ।।