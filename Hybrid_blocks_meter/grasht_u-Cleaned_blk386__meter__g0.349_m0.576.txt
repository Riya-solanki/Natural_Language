--- source: grasht_u-Cleaned.txt | block: 386 | label: meter | g:0.349 m:0.576 ---

Comm Mugdhāvabodhinī
grāse'nirdiṣṭasaṃkhyatvaṃ darśayannāha netyādi ।।
atrāsmin śāstre ādau prathamaṃ grāsapramāṇaniyamaḥ kartuṃ na śakyaḥ ।।
yataḥ kāraṇāt gaganamabhraṃ sarvāṅgaṃ na grasate rasa iti śeṣaḥ ।।
tatsarvāṅgagrastaṃ gaganamabhraṃ lakṣaṇaireva jñātavyamityarthaḥ ।।
catuḥṣaṣṭyaṃśādigrāse rasākāram āha yadītyādi ।।
yadi cedrasaḥ catuḥṣaṣṭyaṃśān pramāṇato grāsaṃ grasati hi niścitaṃ tadā daṇḍaṃ dhārayet vastrānna kṣaratītyarthaḥ ।।
punaścatvāriṃśadbhāgapraveśato rasodare iti śeṣaḥ tadā pāyasākāraḥ kvathitadugdhākāro bhavet nibiḍatvāt ।।
tadevāha bhavatītyādi ।।
viṃśadbhāgāt triṃśadbhāgasya jāraṇato jalaukākāro bhavet rasa ityadhyāhāraḥ ।।
punaḥ viṃśatyā viṃśadbhāgajāraṇena avipluṣo bhaved āsanānna calati ।।
punaḥ ṣoḍaśāṃśāt ṣoḍaśāṃśabhāgajāraṇataḥ chedī bhavet kṣurikādibhiḥ chede kṛte pṛthaktvamāpnoti ।।
ataḥ ṣoḍaśabhāgādūrdhvaṃ grāso durjaro bhavet ।।