--- source: brsgor2u-Cleaned.txt | block: 17 | label: meter | g:0.346 m:0.549 ---

kāryamutpatteḥ prāgasadeva syāt, svaviruddhakāraṇātmanā sattvāyogādityapasiddhāntāpattimāśaṅkya mithyātvātkāryasya kālatraye api kāraṇātmanā sattvamaviruddhamiti samādhatte- asaditicedityādinā ।
asatyāditi sattvapratiṣedho nirarthaka ityarthaḥ ।
kāryasatyatvābhāve śrutimāha- sarvaṃ tamiti ।
mithyātvamajānataḥ śaṅkāmanūdya pariharati- nanvityādinā ।
vistareṇa caitaditi ।
mithyātvamityarthaḥ ।।