--- source: rasadh_u-Cleaned.txt | block: 79 | label: meter | g:0.25 m:0.5 ---

itthaṃkadarthitatanurgalitātmavīryaḥ sṛṣṭyāṃ citaś chagaṇakaiḥ puṭito balī syāt ।
bhūṭaṅkaṇoṣaṇasvayāsuriśigrupiṣṭaiḥ svinnastryahe tuṣajale'thabhavetsudīptaḥ ।।
triphalā citramūlaṃ ca saurāṣṭrī navasādaram ।
śigrurasena saṃbhāvya mardayec ca dinatrayam ।।
tenaiva madhyagaṃ kṛtvā niyamyo'sau punaḥ punaḥ ।
trayodaśe ahṇi samprāpte jāyate dīpanaṃ śubham ।।