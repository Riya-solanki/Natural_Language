--- source: simhrs_u-Cleaned.txt | block: 465 | label: meter | g:0.25 m:0.594 ---

atha sāttvikāḥ-
anyeṣāṃ sukha-duḥkhādi-bhāveṣu kṛta-bhāvanam । 
ānukūlyena yac cittaṃ bhāvakānāṃ pravartate ।।
sattvaṃ tad iti vijñeyaṃ prājñaiḥ sattvodbhavān imān । 
sāttvikā iti jānanti bharatādi-maharṣayaḥ ।।
sarveṣām api bhāvānāṃ yaiḥ sva-sattvaṃ hi bhāvyate । 
te bhāvā bhāva-tattva-jñaiḥ sāttvikā samudīritāḥ ।।
te stambha-sveda-romāñcāḥ svara-bhedaś ca vepathuḥ । 
vaivarṇyam aśru-pralayāv ity aṣṭau parikīrtitāḥ ।।