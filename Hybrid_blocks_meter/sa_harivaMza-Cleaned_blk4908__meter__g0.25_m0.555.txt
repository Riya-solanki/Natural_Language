--- source: sa_harivaMza-Cleaned.txt | block: 4908 | label: meter | g:0.25 m:0.555 ---

udyate vāruṇāstre tu vāsudevena dhīmatā 
prayukte vāsudevena vāruṇāstre atitejasi । 
āgneyaṃ praśamaṃ yātam astraṃ vāruṇatejasā ।। 
tasmin pratihate hy astre vāsudevena saṃyuge । 
paiśācaṃ rākṣasaṃ caiva raudram āṅgirasaṃ bhavaḥ 
mumocāstrāṇi catvāri yugāntāgninibhāni saḥ ।। 
vāsudevo api cāstrāṇi dṛṣṭvā viprahitāni vai । 
vāyavyam atha sāvitraṃ vāsavaṃ mohanaṃ tathā 
atrāṇāṃ vāruṇārthāya vāsudevo mumoca ha ।।