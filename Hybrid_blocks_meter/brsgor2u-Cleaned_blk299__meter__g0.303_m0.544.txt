--- source: brsgor2u-Cleaned.txt | block: 299 | label: meter | g:0.303 m:0.544 ---

jīvasya puruṣasūktamantroktabhagavadaṃśatve bhagavadgītāmudāharati sūtrakāraḥ- apiceti ।
atyantabhinneśitrīśitavyabhāvaprasiddheḥ īśitavyajīvasya kathamīśvarāṃśatvamityāśaṅkya kalpitabhedenāpīśitavyatvopapatteḥ, ananyathāsiddhābhedaśāstrabalādaṃśatvamityāha- yattvityādinā ।
aupādhike īśvarasya niyantṛtve jīva eva tanniyantā kiṃ na syādityata āha- niratiśayeti ।
nitarāṃ hīnaḥ śarīrādyupādhiḥ, ājñānikopādhitāratamyādīśeśitavyavyavasthā, na vastutaḥ ।
taduktaṃ sureśvarācāryaiḥ-'īśeśitavyasaṃbandhaḥ pratyagajñānahetujaḥ ।
samyagjñāne tamodhvastāvīśvarāṇāmapīśvaraḥ ।।
aiti ।।