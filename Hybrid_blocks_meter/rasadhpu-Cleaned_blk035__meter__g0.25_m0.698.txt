--- source: rasadhpu-Cleaned.txt | block: 35 | label: meter | g:0.25 m:0.698 ---

athānyamate viḍāni ।। 
atha jāryavastūnāṃ jīrṇājīrṇatvajñānopāyam āha ।। 
ādyo garbhaparaḥ piṇḍaḥ pariṇāmastṛtīyakaḥ ।
sūtātaḥ sarvajāryāṇāṃ jāraṇastrividho vidhiḥ ।।
jārye tu jārite sūte vastreṇa gālite sati ।
vastre tiṣṭhati cet sarvam ādyo vai garbhasaṃjñakaḥ ।।
punarjāritajārye tu vastrān niḥśeṣanirgate ।
khyāto'lpādadhike sūte soparipiṇḍasaṃjñakaḥ ।।
jālaṃ kārayatā sute vastrānniḥsarate punaḥ ।
saṃsthite ca nije laulye jīrṇajāryas tṛtīyakaḥ ।।