--- source: brsvbh3u-Cleaned.txt | block: 7 | label: meter | g:0.297 m:0.63 ---

prāṇagateśca ।
prāṇānāṃ jīvaddehe sāśrayatvamavagataṃ gacchati jīvaddehe tadanuvidhāyinaḥ prāṇā api gacchantīti dṛṣṭam ।
ataḥ ṣāṭkauśikā dehādutkrāmantaḥ kasmiṃścidutkrāmatyutkrāmanti ।
sa caiṣāmanuvidheyaḥ sūkṣmo deho bhūtendriyamaya iti gamyate ।
nahīndriyamātrāśrayatvameṣāṃ dṛṣṭaṃ yatastanmātrāśrayāṇāṃ gatirupapadyeteti ।।