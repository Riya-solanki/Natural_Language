--- source: brssgo2u-Cleaned.txt | block: 184 | label: meter | g:0.284 m:0.576 ---

nanu naiva tairniravayavaṃ pradhānamabhyupagamyate, sattvarajastamāṃsi trayo guṇā nityāsteṣāṃ sāmyāvasthā pradhāne tairevāvayavaistatsāvayavamiti ।
naivañjātīyakena sāvayavatvena prakṛto doṣaḥ parihartuṃ pāryate ।
yataḥ sattvarajastamasāmapyekaikasya samānaṃ niravayavatvam ।
ekaikameva cetaradvayānugṛhītaṃ sajātīyasya prapañcasyopādānamiti samānatvātsvapakṣadoṣaprasaṅgasya ।
tarkapratiṣṭhānātsāvayavatvameveti cet ।