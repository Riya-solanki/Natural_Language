--- source: simhrs_u-Cleaned.txt | block: 1489 | label: meter | g:0.25 m:0.672 ---

rasa-bhāvānurodhena prayojanam apekṣya ca ।
sāphalyaṃ kāryam aṅgānām ity ācāryāḥ pracakṣate ।। 
keṣāṃcid eṣām aṅgānāṃ vikalpaṃ kecid ūcire ।
mukhādi-sandhiṣv aṅgānāṃ kramo' yaṃ na vivakṣitaḥ ।। 
kramasyānādṛtatvena bharatādibhir ādimaiḥ ।
lakṣyeṣu vyutkrameṇāpi kathanena vicakṣaṇaiḥ ।। 
catuḥ-ṣaṣṭhi-kalā-marma-vedinā siṃha-bhūbhujā ।
lakṣitā ca catuḥṣaṣṭhir bāla-rāmāyaṇe sphuṭam ।।