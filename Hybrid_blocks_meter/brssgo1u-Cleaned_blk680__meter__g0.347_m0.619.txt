--- source: brssgo1u-Cleaned.txt | block: 680 | label: meter | g:0.347 m:0.619 ---

na ।
asyā api buddhervarṇaviṣayatvāt ।
ekaikavarṇagrahaṇottarakālā hīyamekā buddhirgauriti samastavarṇaviṣayā nārthāntaraviṣayā ।
kathametadavagamyate ।
yato asyāmapi buddhau gakārādayo varṇā anuvartante natu dakārādayaḥ ।
yadi hyasyā buddhergakārādibhyor'thāntaraṃ sphoṭo viṣayaḥ syāttato dakārādaya iva gakārādayo apyasyā buddhervyāvarteran ।
natu tathāsti ।
tasmādiyamekabuddhirvarṇaviṣayaiva smṛtiḥ ।