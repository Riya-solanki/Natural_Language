--- source: sastrdiu-Cleaned.txt | block: 263 | label: meter | g:0.451 m:0.637 ---

kaścittvāha- na viruddhārthaṃ hetudvayaṃ tulyabalamekatra saṃbhavati, tadbhāve vastuni nityaṃsaśayāpatteḥ ।
dravyatve satyarūpatvasyāparokṣāvabhāsīvirodhādapratyakṣatvamanumāpayitumasāmathryāddaurbalyam ।
spārśanānumānaṃ tvaviruddhaṃ balavaditi na dvayostulyabalavattvaṃ, ato nāsti sapratisādhano heturiti ।
sa vaktavyaḥ- savyabhācāro api tarhi na saṃśayahetuḥ syānnityasaṃśayāpattiprasaṅgādeva ।।