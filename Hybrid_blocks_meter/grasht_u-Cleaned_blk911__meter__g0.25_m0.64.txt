--- source: grasht_u-Cleaned.txt | block: 911 | label: meter | g:0.25 m:0.64 ---

gold production
athavā daradaśilālair gandhakamākṣīkapakvamṛtanāgaiḥ ।
kaṃkuṣṭhapravālasahitaiḥ piṣṭaiśca kaṅguṇītaile ।।
madhye sūto yukto mṛditaḥ khalve tathāyase vidhinā ।
saṃsvedya vaṃśanalikāṃ dolāyantreṇa sveditaṃ tridinam ।।
etairliptvā kṛṣṇaiḥ patraṃ pūrvoktavidhānena ।
nāgaṃ dattvā prakaṭaṃ stokaṃ stokaṃ krameṇaiva ।।
bhavati hi kanakaṃ divyamakṣīṇaṃ devayogyaṃ ca ।
evaṃ jāritasūte sakalāḥ khalu haṇḍikāḥ sarvāḥ ।।