--- source: brsvbh1u-Cleaned.txt | block: 405 | label: meter | g:0.356 m:0.611 ---

kriyāśrayatvānupapatteḥ ।
nāvidyā brahmāśrayā, kiṃ tu jīve,sā tvanirvacanīyetyuktam,tena nityaśuddhameva brahma ।
abhyupetya tvaśuddhiṃ kriyāsaṃskāryatvaṃ dūṣyate ।
kriyā hi brahmasamavetā vā brahma saṃskuryāt, yathā nigharṣaṇamiṣṭakācūrṇasaṃyogavibhāgapracayo nirantara ādarśatalasamavetaḥ ।
anyasamavetā vā ।
na tāvadbrahmadharmaḥ kriyā, tasyāḥ svāśrayavikārahetutvena brahmaṇo nityatvavyāghātāt ।