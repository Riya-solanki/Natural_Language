--- source: sa_garuDapurANa-Cleaned.txt | block: 6246 | label: meter | g:0.344 m:0.647 ---

śrīgaruḍamahāpurāṇam- 
sūta uvāca ।
sasasalagāśca viṣame pāde yadyupacitrakam ।
same bhau bhagagāḥ syuśca drutamadhyā bhabhau bhagau ।।
gaḥ pāde viṣame anyatra najau jyau ca gaṇau smṛtau ।।
viṣame vegavatī sā gaḥ same bhau bho gagau gaṇāḥ ।
pāde asame tajau ro gaḥ same masau jagau garuḥ ।
bhavedbhadravirāṭ ketumatī tu viṣame sajau ।।