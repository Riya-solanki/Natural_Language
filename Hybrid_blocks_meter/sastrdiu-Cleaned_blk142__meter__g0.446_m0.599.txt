--- source: sastrdiu-Cleaned.txt | block: 142 | label: meter | g:0.446 m:0.599 ---

ucyate- iyamevāsmābhirnāmakalpanetyucyate ।
tathāhi ḍittho ayamiti tāvadgaurayamitivadbhāvātmanā ḍitthātmanā vastu vikalpyate, nadaṇḍītivattatsaṃbandhitayā matvarthānupādānāt ।
tatra na ḍitthaśabdena jātivadarthasyātmā atyantabhinnatvāt yatastenaivārtho anurajyeta ।
tadetadevaṃ vijñeyam- ḍitthaśabdena tadvācyaṃ pūrvāvagataṃ ḍitthamupasthāpya tadātmanā puraḥsthitor'tho vikalpyate ḍittho ayamiti ।
kimuktaṃ bhavati, yo asāvasmākaṃ ḍitthaḥ so ayaṃ puraḥsthito nānya iti ।
seyaṃ vyaktipratyabhijñaiva