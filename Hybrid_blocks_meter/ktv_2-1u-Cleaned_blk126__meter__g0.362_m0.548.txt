--- source: ktv_2-1u-Cleaned.txt | block: 126 | label: meter | g:0.362 m:0.548 ---

yatra hi śāstrādhīnā puruṣapravṛttiḥ, tatra tatsannikarṣaviprakarṣāv apekṣyete ।
sādhyaṃ punaḥ svargapaśuputragrāmādi prāg eva śāstrāt sarve puruṣāḥ pratipadyante ।
tataś ca bhāvayet kim? ity apekṣitamātre vinaiva tāvac chāstreṇaitāvad avagatam puruṣārthaḥ kaścit iti ।
tatra viśeṣamātream anavagatatvād apekṣyate ।
tad api ca na sādhyātmanā, kiṃ tarhi, etadbhāvanāviṣayatvena ।
tataś ca dūrasthasyāpi svargāder eva kṛtāspadasya saṃgatiḥ ।
dhātvarthasambandhas tv anapekṣitaḥ kriyeta ।
vidhyānarthakyāc ca bādhyetatarāṃ śrutiḥ ।
kiñ ca