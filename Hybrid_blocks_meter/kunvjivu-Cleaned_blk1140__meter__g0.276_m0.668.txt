--- source: kunvjivu-Cleaned.txt | block: 1140 | label: meter | g:0.276 m:0.668 ---

ityudita evāsvādanīyaḥ ।
avidyamāne punaretasmin tatpādyalavalāvaṇyallāmni prakaraṇe niṣkāraṇavismaraṇavairasyamitihāsāṃsyeva rūpakasyāpi virūpakatāpattinimittatāmavagāhate ।
utpādyalavalāvaṇyāditi dvidhā vyākhyeyam yathā kvacidasadevotpādyam, kvacidaucityatyaktaṃ sadapyanyathāsaṃpādyam sahṛdayahṛdayāhlādanāya ।
yathādāttarāghave mārīcavadhaḥ ।
tacca prāgeva vyākhyātam ।
evamanyadapyasyā vakratāvicchitterudāharaṇaṃ mahākaviprabandheṣu svayamutprekṣaṇīyam ।