--- source: sarvmtsu-Cleaned.txt | block: 17 | label: meter | g:0.292 m:0.574 ---

nirguṇabrahmavādimatanirūpaṇam ।
nirguṇabrahmapradhānānāśaṅkarabhagavatpādādīnāmaupaniṣadānāṃ paurāṇikānāṃ ca ṣaḍvidhāṣṭavidhapramāṇavādināṃ paramārthataḥ saccidānandabrahmaikameva tattvam ।
tacca na mānāntaragatam ।
pramātṛpramāṇaprameyātmakasya viśvasya tasmin kalpitatvena tataḥ pṛthagasattvāt, svato jaḍatvena tadadhīnaprakāśatvācca ।
tadabhāvo api na cidātmānamanāśritya prakāśeta, aprakāśasvabhāvatvāt ।
kiṃ punarbhāvā ghaṭapaṭādayaḥ, ātmaiva ced vastu ।
yadi ca so- akhaṇḍātmā, kuto jagajjīveśvarātmakaṃ dvaitamavabhāsate ।
sa cenna vastu, na caikassaḥ, kutastarāṃ viśvaṃ bhāseta ।
na khalvekaṃ svaprakāśaṃ ca tattvamanapekṣyānekātmakasya jaḍasya viśvasya siddhiḥ sādhayituṃ śakyate ।
dvaitasya cedekāntato asattvaṃ, tarhi kutaḥ sattvapratibhāsaḥ ।
adhiṣṭhānasattayeti brūmaḥ ।
yathā śuktisattayā rajatasattvapra tibhāsaḥ ।
sā hi idami sitabhāsvaravastumātratvena jñātāpi svena rūpeṇājñātā satī rajatānubhavasaṃskāravataḥ puṃsaḥ svāvidyāvijṛmbhitarajatābhāsātmanā bhāsate ।
evamātmāpyahamiti prakāśadravyamātratvena jñāyamāno api saccidānandātmakena svena rūpeṇājñātaḥ sannātmāvidyāvijṛmbhitajagajjīveśvarātmakaṃ bhedaprapañcamātmani paśyatīti ।
[]
asmin pakṣe api vyavahāradaśāyāṃ dṛg dṛśyaśceti dvau padārthau ।
tatra dṛśyaṃ māyā ।
dṛk tadadhiṣṭhātā puruṣaḥ ।
māyā ca na satī, sata ātmano anyatvāt, śuktirūpyavanmithyābhūtajagannidānatvāt, adhiṣṭhānatasvajñānabādhyatvācca ।
nāpyasatī, viśvanidānatvād, māmahaṃ na jānāmītyaparokṣatvācca ।
nāpi sadasatī, sattvāsattvayoranyonyaniṣedharūpatvenaikādhikaraṇyāsambhavāt ।
pariśeṣādanirvacenīyetyāyātam ।
sā ca nātmano bhinnā ।
anupalabdhiprasaṅgād, atyantāsattvāpatteśca ।
nāpyabhinnā ।
jaḍājaḍayoraikātmyāyogāt ।
nāpi bhinnābhinnā, bhedābhedayoḥ parasparaniṣedhātmanoravivādamekatra vartanānupapatteḥ ।
na sāvayavā, kāryatvāpatteḥ ।
na niravayavā, viśvapariṇāmitvāt ।
nacobhayarūpā, virodhāt ।
tasmādavicāritaramaṇīyā kācit paramāsmanaḥ śaktireva māyā ।
sā ca triguṇamayī ।
sattvarajastamāṃsi guṇāḥ ।
tathātvaṃ ca māyāyāstatkārye jagati sukhaduḥkhamohamayatvadarśanācchruśca ।
iyameva kvacidavidyeti kvacit prakṛtiriti kvacidakṣaramiti kvacicchaktiriti kvacinmoha iti cocyate ।
(tadvata ātmanaḥ sakāśādākāśādīni pañca bhūtāni tebhyaścidātmādhiṣṭhitebhyaḥ samaṣṭivyaṣṭiśarīrāṇi cotpadyanta iti vedāntinaḥ ।
paurāṇikāstu dvaitasya cādhiṣṭhānasattayeva śabdapratibhāsaḥ, yathā rajatasya ।
[]
asmin pakṣe vyavahāradaśāyāṃ dṛg dṛśyaṃ ceti dvau padārthau ।
dṛśyaṃ māyā ।
dṛk puruṣaḥ ।
avicāritaramaṇīyā paramātmanaḥ śaktireva māyā ।
?)sā ca triguṇamayī ekā ca aajāmekāmityādiśruteḥ ।
aindro māyābhi'riti tadbahutvaśravaṇaṃ cāvayavabhedādeva ।
iyamevāvidyādiśabdairabhidhīyate ।
tadvata ātmana ākāśādīni jāyante ।
tebhyaḥ samaṣṭivyaṣṭirūpāṇi śarīrāṇi cotpadyanta iti vedāntinaḥ ।