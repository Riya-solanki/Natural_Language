--- source: nysvbh_u-Cleaned.txt | block: 749 | label: meter | g:0.163 m:0.986 ---

na khalu aindriyārthapañcatvāt pañcendriyāṇīti sidhyati, kasmāt ?
teṣāmarthānāṃ bahutvāt ।
bahavaḥ khalvime indriyārthāḥ ।
sparśāstāvat śītoṣṇānuṣṇāśītā iti
rūpāṇi śuklaharitādīni gandhā iṣṭāniṣṭopekṣaṇīyāḥ
rasāḥ kaṭukādayaḥ, śabdā varṇātmano dhvanimātrāśca
bhinnāḥ, tad yasyendriyārthapañcatvāt pañcendriyāṇi
tasyendriyārthabahutvād bahūnīndriyāṇi
prasajyante iti ।।