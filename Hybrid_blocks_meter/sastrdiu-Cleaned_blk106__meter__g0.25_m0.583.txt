--- source: sastrdiu-Cleaned.txt | block: 106 | label: meter | g:0.25 m:0.583 ---

pratyakṣaṃ tāvadindriyārthasaṃprayogajanyatvena vidyamānopalambhanatvādbhaviṣyati dharme na nimittam ।
satsaṃprayogajanyatvamābhāse api tulyatvādalakṣaṇamiti naiyāyikā dūṣayanti, tattu lakṣaṇānabhidhānādadūṣaṣaṇam ।
nahīdaṃ lakṣaṇaṃ pratyakṣasya, kintvanimittatlakathanamātram ।
tatra heturvidyamānopalambhanatvaṃ tatsādhanaṃ ca satsaṃprayogajatvam ।
nahi satsaṃprayogajamavidyamānopalambhanaṃ saṃbhavati ।।