--- source: rasadh_u-Cleaned.txt | block: 185 | label: meter | g:0.25 m:0.625 ---

pattraṃ tāmrasya cūrṇaṃ vā kṛtvā muñcetpṛthak sudhīḥ ।
śuddhagandhakacūrṇaṃ ca tāmrācca dviguṇīkṛtam ।।
kṣuṇṇaṃ rasena kumāryā dugdhena tadasaṃbhave ।
tasya pūpādvayasyāntaḥ prakṣipet tāmrapattrakam ।।
śarāvasampuṭasyāntastat kṣiptvā lipya mṛtsnayā ।
saṃdhiṃ vastramṛdā liptvā kaṭāhe tatkṣipet puṭam ।।
chāṇakāni kaṭāhītat kṣiptvāgniṃ jvālayettataḥ ।
jvalite śītalībhūte tāmraṃ grāhyaṃ mṛtaṃ budhaiḥ ।।