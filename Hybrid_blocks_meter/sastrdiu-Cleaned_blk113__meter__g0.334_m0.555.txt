--- source: sastrdiu-Cleaned.txt | block: 113 | label: meter | g:0.334 m:0.555 ---

nanvanumānādīnāṃ manojanyatvātteṣāṃ ca bhūtabhaviṣyatorapi pravṛtterindriyajanyatvaṃ vidyamānopalambhanatvenānaikāntikaṃ syāt ।
na syāt ।
nahīndriyajanyatvaṃ hetuḥ kintvindriyasaṃprayogajatvam ।
nacānumāne atītāyā bhaviṣyantyā vā vṛṣṭeranumīyamānāyā manasā saṃprayogo astītyavyabhicāraḥ ।