--- source: sa_harivaMza-Cleaned.txt | block: 4548 | label: meter | g:0.25 m:0.5 ---

tataḥ kṛṣṇo bhojayitvā śatāni subahūni ca 
viprāṇām ṛṣikalpānāṃ kṛtakṛtyo abhavat tadā ।। 
arcayitvā sahasrāṃśuṃ bhāskaraṃ bhuvaneśvaram । 
tataḥ saha mayā bhuktvā vṛṣṇibhojaiś ca sarvaśaḥ 
sātyakiṃ purataḥ kṛtvā bhojayām āsa vṛṣṇipān ।। 
tataḥ sabhāṃ praviṣṭāḥ sma saha vṛṣṇipuraḥsaraiḥ । 
vicitrāś ca kathā divyāḥ kathayām āsa bhārata ।।