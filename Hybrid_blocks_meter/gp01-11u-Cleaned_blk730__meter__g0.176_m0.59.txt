--- source: gp01-11u-Cleaned.txt | block: 730 | label: meter | g:0.176 m:0.59 ---

bhujāpīḍanavat tasya bhāraś ca vavṛdhe śiśoḥ ।
voḍhuṃ tyaktuṃ ca roddhuṃ ca nāśakad dānavādhamaḥ ।। [anuṣṭubh]
tadā ca mālya-haratānarhāvasthena cāmunā ।
sa bhāra-hāratāṃ prāptaḥ sva-prāṇa-haratāṃ gataḥ ।। [anuṣṭubh]
yathā,
mālya-buddhyāhival loma-paṭala-bhrāntyā tam ṛkṣavat ।
kṛṣṇo' vaveṣṭad ātmāṅgaṃ vātūlaḥ katham ujjhatu? ।। [anuṣṭubh]
yathā ca,
tṛṇāvarte ruddha-kaṇṭhe tac-chvāsā ruddhatāṃ gatāḥ ।
tadaiva ca bahir vātās tat kiṃ tasya ta eva te? ।। [anuṣṭubh]