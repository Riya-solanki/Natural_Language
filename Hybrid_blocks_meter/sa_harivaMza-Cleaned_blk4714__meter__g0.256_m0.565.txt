--- source: sa_harivaMza-Cleaned.txt | block: 4714 | label: meter | g:0.256 m:0.565 ---

āvidhya parighaṃ ghoraṃ teṣāṃ madhye vyavasthitaḥ 
sūryo divicaranmadhye meghānām iva sarvataḥ ।। 
daṇḍakāṣṭhājinadharo nārado hraṣṭacetanaḥ । sādhu sādhv iti vai tatra so aniruddham abhāṣata । 
te hanyamānā raudreṇa parigheṇāmitaujasā 
prādravanta bhayāt sarve megho vāteritā yathā ।। 
vidrāvya dānavān vīraḥ parigheṇāśuvikramaḥ । 
aniruddho nadan hṛṣṭaḥ siṃhanādaṃ vyarocata 
gharmānte toyado vyomni nadann iva mahāsvanaḥ ।।