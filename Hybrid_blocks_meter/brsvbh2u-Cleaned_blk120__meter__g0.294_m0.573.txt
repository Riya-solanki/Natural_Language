--- source: brsvbh2u-Cleaned.txt | block: 120 | label: meter | g:0.294 m:0.573 ---

samavāyābhyupagamācca sāmyādanavasthiteḥ ।
vyācaṣṭesamavāyābhyupagamācceti ।
na tāvat svatantraḥ samavāyo atyantaṃ bhinnaḥ samavāyibhyāṃ samavāyinau ghaṭayitumarhatyatiprasaṅgāt ।
tasmādanena samavāyisaṃbandhinā satā samavāyinau ghaṭanīyau, tathā ca samavāyasya saṃbandhāntareṇa samavāyisaṃbandhe abhyupagamyamāne anavasthā ।
athāsau saṃbandhibhyāṃ saṃbandhe na saṃbandhāntaramapekṣate saṃbandhisaṃbandhanaparamārthatvāt ।
tathāhināsau bhinne api saṃbandhinirapekṣo nirūpyate ।
na ca tasmin sati samabanghināvasaṃbanghinau bhavataḥ ।
tasmāt svabhāvādeva samavāyaḥ samavāyinorna saṃbandhāntareṇeti