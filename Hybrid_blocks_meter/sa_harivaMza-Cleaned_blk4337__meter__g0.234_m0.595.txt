--- source: sa_harivaMza-Cleaned.txt | block: 4337 | label: meter | g:0.234 m:0.595 ---

jajñire satyabhāmāyāṃ bhānur bhimarathaḥ kṣupaḥ 
rohito dīptimāṃś caiva tāmrajākṣo jalāntakaḥ 
catasro jajñire teṣāṃ svasāro garuḍadhvajāt ।। 
bhānur bhīmarikā caiva tāmrapakṣā jalaṃdhamā । 
jāmbavatyāḥ suto jajñe sāmbaḥ samitiśobhanaḥ 
mitrabāhur mitradhāmā mitrasenas tathaiva ca । 
mitravān mitravindaś ca mitravaty api cāṅganā ।।