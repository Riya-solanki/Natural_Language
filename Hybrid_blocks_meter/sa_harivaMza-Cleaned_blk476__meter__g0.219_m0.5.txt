--- source: sa_harivaMza-Cleaned.txt | block: 476 | label: meter | g:0.219 m:0.5 ---

viśvāmitras tu dārāṇām āgato bharaṇe kṛte 
tena tasmai varaṃ prādān muniḥ prītas triśaṅkave 
chandyamāno vareṇātha guruṃ vavre nṛpātmajaḥ ।। 
saśarīro vraje svargam ity evaṃ yācito muniḥ । 
anāvṛṣṭibhaye tasmin gate dvādaśavārṣike 
abhiṣicya ca rājye ca yājayām āsa taṃ muniḥ 
taṃ munir yājayām āsa pitriye rājye abhiṣicya tu । 
miṣatāṃ devatānāṃ ca vasiṣṭhasya ca kauśikaḥ ।। 
saśarīraṃ tadā taṃ tu divamāropayat prabhuḥ । divam āropayāmāsa saśarīraṃ mahātapāḥ । 
tasya satyarathā nāma patnī kekayavaṃśajā 
kumāraṃ janayām āsa hariścandram akalmaṣam ।।