--- source: brssgo3u-Cleaned.txt | block: 517 | label: meter | g:0.25 m:0.617 ---

gaterarthavattvaṅkvacitsaguṇavidyāyāṃ mārgaḥ śrūyate nirguṇavidyāyāṃ na śrūyate ।
tatra hānasaṃnidhau mārgasya śrutatvādanapekṣitatvācca saṃśaye dṛṣṭāntasaṃgatyā pūrvapakṣamāha-yathā tāvaditi ।
upāyanavanmargasyāpi kvacicchrutatvātsarvatropasaṃhāra ityarthaḥ ।
atra nirguṇavido api muktyarthaṃ mārgāpekṣā pūrvapakṣe, siddhānte tvanapekṣeti phalam ।
deśādivyavahitavastuprāptau mārgasyāpekṣetinyāyānugṛhītaśrutivirodhānnopasaṃhāra iti siddhāntaḥ ।
nirañjano asaṅgaḥ, sāmyaṃ brahma ।।