--- source: brsvbh3u-Cleaned.txt | block: 59 | label: meter | g:0.285 m:0.511 ---

śrutibhirabhedapratipānādākāravadbrahmaviṣayāṇāṃ ca kāsāṃcicchrutīnāmupāsanāparatvamasati bādhake anyaparādvacanātpratīyamānamapi gṛhyate ।
yathā devatānāṃ vigrahavattvam ।
santi cātra sākṣādvaitāpavādenādvaitapratipādanaparāḥ śataśaḥ śrutayaḥ ।
kāsāṃcicca dvaitābhidhāyinīnāṃ tatpravilayaparatvam ।
tasmānnirviśeṣamekarūpaṃ caitanyaikarasaṃ sadbrahma paramārthataḥ, viśeṣāśca sarvagandhatvavāmanītvādaya upādhivaśādadhyastā iti siddham ।
śeṣamatirohitārtham ।।