--- source: rasadh_u-Cleaned.txt | block: 264 | label: meter | g:0.25 m:0.555 ---

nisāhāyāṃ prapeṣṭavyā cilhā cātīva sūkṣmakā ।
niścotyaiva raso grāhyo vastraśuddho atinirgulaḥ ।।
yasmin vāripalaṃ māti tanmātre kāṃtapātrake ।
jātavaktrasya sūtasya kṣepyā gadyāṇakā daśa ।।
drutitrayāntarekasyā gadyāṇāṃśca kṣipeddaśa ।
tataścilhā jalāpūrṇam ākaṇṭhaṃ kāṃtapātrakam ।।
tacca kāntāyasaṃ pātraṃ yantre vālukake kṣipet ।
ahorātraṃ mṛduṃ vahniṃ tadadho jvālayenmuhuḥ ।।
dvayoraikyeṇa niṣpanno vajraṣoṭo'yamadbhutaḥ ।