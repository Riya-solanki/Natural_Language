--- source: sastrdiu-Cleaned.txt | block: 224 | label: meter | g:0.297 m:0.651 ---

kathaṃ tarhi svapne, tatrāpi bāhyameva deśakālāntaragatamadṛṣṭodbodhitasaṃskāravaśātsmaryamāṇaṃ nidrā- dūṣitamanaskatayā bhrāntyā saṃnihitadeśakālamiva manyate ।
vispaṣṭaṃ caitadanantaradivasānubhūtasya svapne vartamānavabhāsadarśanāt, anyatrāpi svapne tathāṅgīkartuṃ yuktam ।
śiraśchedo apyanyatrāvagataḥ svasaṃbandhitayā doṣavaśādavagamyate ।
sarvatra saṃsargamātramasadevāvabhāsate ।
saṃsargiṇastu santa eva ।
seyaṃ viparītakhyātirucyate mīmāṃsakaiḥ ।
asatkhyātivādinasyaiva śuktikāśakalasyānātmabhūtaivātmatayāvagamyate ।
tathā vandhyāsutādiṣvapi vidyamāna eva sutaśabdārtho vandhyānvitatayā tatpadasaṃnidhidoṣādavagamyate ।।