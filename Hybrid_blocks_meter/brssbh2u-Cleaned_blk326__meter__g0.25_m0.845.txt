--- source: brssbh2u-Cleaned.txt | block: 326 | label: meter | g:0.25 m:0.845 ---

yadi cābhāvādbhāvotpattirabhyupagamyeta, evaṃsatyudāsīnānāmanīhamānānāṃpi janānāmabhimatasiddhiḥ syāt ।
abhāvasya sulabhatvāt ।
kṛṣīvalasya kṣetrakarmaṇyaprayatamānasyāpi sasyaniṣpattiḥ syāt ।
kulālasya ca mṛtsaṃskriyāyāmaprayatamānasyāpyamatrotpattiḥ ।
tantuvāyasyāpi tantūnatanvānasyāpi tanvānasyeva vastralābhaḥ ।
svargāpavargayośca na kaścitkathañcitsamīheta ।
nacaitadyujyate abhyupagamyate vā kenacit ।
tasmādapyanupapanno ayamabhāvādbhāvotpattyabhyupagamaḥ ।।