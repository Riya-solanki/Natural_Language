--- source: brssgo4u-Cleaned.txt | block: 212 | label: meter | g:0.25 m:0.799 ---

avibhāgo vacanāt ।
uktalayamupajīvya layasya dvedhādarśanātsaṃśayamāha-sa punariti ।
muktyasiddhistatsiddhiścetyubhayatra phalam ।
avaśeṣo mūlakāraṇe śaktyātmanā sthitiḥ ।
punarjanmayogyateti yāvat ।
vimataḥ kalālayaḥ sāvaśeṣaḥ, kalālayatvātsuṣuptivaditi pūrvapakṣaḥ ।
vimato niravaśeṣaḥ, vidyākṛtatvādrajjvā vidyayā sarpalayavaditi yuktyupetaśrutyā siddhāntayati-bravītīti ।
nāmarūpe śaktyātmake api bhidyete ityarthaḥ ।।