--- source: sastrdiu-Cleaned.txt | block: 446 | label: meter | g:0.26 m:0.576 ---

prathamaśravaṇe api pratītiḥ syāditicenna ।
svābhāvikamapi pratyāyakatvamavagataṃ sadarthapratipattau nimittaṃ nāpratipannamiti yuktaiva prathamaśravaṇer'thasyāpratītiḥ ।
na ca sargādirnāma kaścitkālo asti, sarvadāhīdṛśameva jagaditi dṛṣṭānusārādavagantumucitam ।
na tu sa kālo abhūt yadā sarvamidaṃ nāsīditi ।
pramāṇābhāvāt ।
mantrārthavādetihāsapurāṇādiḥ pramāṇamiti cet ।
na ।
vedānāṃ pauruṣeyasaṃbandhāpekṣāṇāṃ svayaṃ ca pauruṣeyāṇāṃ śākyādigranthavadatīndriyārthe prāmāṇyāsaṃbhavāt ।
tadaprāmāmye ca tanmūlānāṃ dharmaśāstrīdīnāṃ dūranirastameva prāmāṇyam ।
sarvābhāve ca sṛṣṭirapi na saṃbhavati ।
mṛttatantvādyupādānena hi ghaṭādīnyupādīyante ।
sarvābhāve hi kenopādena sarvamidamupādeyam ।।