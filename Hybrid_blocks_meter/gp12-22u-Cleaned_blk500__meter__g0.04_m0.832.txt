--- source: gp12-22u-Cleaned.txt | block: 500 | label: meter | g:0.04 m:0.832 ---

bilvaiḥ kumbhaiḥ kara-sthāmalaka-samudayais tāḍayanto mithas te
hāsaṃ hāsaṃ mṛgehāvikira-bhaṇitibhir dardurādi-plutādyaiḥ ।
asparśi-sparśanārthaṃ nayana-parivṛter mocanaiḥ kṛṣṇa-rājya-
syandolī-siṃha-pīṭhādy-adhikṛtija-sukhair ninyire yāma-vargam ।।[śārdūlavikrīḍita]
tatra ca-
nṛpatir ajani kṛṣṇaḥ stokakṛṣṇaḥ pradhānaṃ
subala-saciva-rāmasyāpi tadvan nṛpatvam ।
ubhaya-bala-patī śrīdāma-bhadrāv itīdaṃ
vidha-vividhatayā tau rāṣṭra-lakṣmīm akārṣṭām ।। [mālinī]