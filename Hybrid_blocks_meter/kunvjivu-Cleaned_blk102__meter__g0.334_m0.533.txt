--- source: kunvjivu-Cleaned.txt | block: 102 | label: meter | g:0.334 m:0.533 ---

atra kimapīti tadākarṇanavihitāyāścittacamatkṛteranubhavaikagocaratvalakṣaṇamavyapadeśyatvaṃ pratipādyate ।
tānīti tathāvidhānubhavaviśiṣṭatayā smaryamāṇāni ।
nāpyarthavantīti svasaṃvedyatvena vyapadeśāviṣayatvaṃ prakāśyate ।
teṣāṃ ca na ca yāni nirarthakānītyalaukikacamatkārakāritvādapārthakatvaṃ nivāryate ।
triṣvapyeteṣu viśeṣaṇavakratvaṃ pratīyate ।
idamaparaṃ padapūrvārdhavakratāyāḥ prakārāntaraṃ saṃbhavati vṛttivaicitryavakratvaṃ nāmayatra samāsādivṛttīnāṃ kāsāṃcid vicitrāṇāmeva kavibhiḥ parigrahaḥ kriyate ।
yathā