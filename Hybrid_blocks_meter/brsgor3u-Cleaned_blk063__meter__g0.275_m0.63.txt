--- source: brsgor3u-Cleaned.txt | block: 63 | label: meter | g:0.275 m:0.63 ---

pārśvasthānpratīti śeṣaḥ ।
etatsvapnaṃ yathā syāttathā ।
yatra kāle svapnyayā vṛttyā carati tathā svaśarīre yatheṣṭaṃ caratītyarthaḥ ।
bahiriveti ।
kulāyāddehāt bahirivāmṛta ātmā caritvā yatra kāmaṃ yatheṣṭamīyate viharatītyarthaḥ ।
guṇamāha-yo hīti ।
dehābhimānahīnatvaguṇena bahiṣṭhavaddehastho api bahirityukta ityarthaḥ ।
evaṃ sati śrutiyuktibhyāṃ antareva svapne satītyarthaḥ ।
vipralambho vibhramaḥ yogyadeśābhāvamuktvā kālābhāvamāha-kāleti ।
atra rātrisamaye api ketumālādivarṣāntare vāsaro bhavati iti bhārata ityuktam ।
pūrvakṣānumānānāṃ jāgradarthadṛṣṭānte kḷptamagrījanyatvamabādhayogyatvaṃ copādhiriti sūtratātparyam ।।