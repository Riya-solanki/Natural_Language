--- source: brssgo1u-Cleaned.txt | block: 830 | label: meter | g:0.261 m:0.628 ---

punarapi pradhānavādyaśabdatvaṃ pradhānasyāsiddhamityāha ।
kasmāt ।
mantravarṇāt- aajāmekāṃ lohitaśuklakṛṣṇāṃ bahvīḥ prajāḥ sṛjamānāṃ sarūpāḥ ।
ajo hyeko juṣamāṇo anuśete jahātyenāṃ bhuktabhogāmajo anyaḥ' iti ।
atra hi mantre lohitaśuklakṛṣṇaśabdai rajaḥsattvatamāṃsyabhidhīyante ।
lohitaṃ rajo rañjanātmakatvāt ।
śuklaṃ sattvaṃ prakāśātmakatvāt ।
kṛṣṇaṃ tama āvaraṇātkatvāt ।
teṣāṃ sāmyāvasthāvayavadharmairvyapadiśyate lohitaśuklakṛṣṇamiti ।
na jāyata iti cājā syāt, amūlaprakṛtiravikṛtiḥ' ityabhyupagamāt ।