--- source: simhrs_u-Cleaned.txt | block: 215 | label: meter | g:0.301 m:0.859 ---

ālolair anumīyate madhukaraiḥ keśeṣu mālya-grahaḥ
kāntiḥ kāpi kapolayoḥ prathayate tāmbūlam antargatam ।
aṅgānām anubhūyate parimalair ālepana-prakriyā
veṣaḥ ko' pi vidagdha eṣa sudṛśaḥ sūte sukhaṃ cakṣuṣoḥ ।।
atha taṭasthāḥ-
taṭasthāś candrikā dhārā-gṛha-candrodayāv api । 
kokilālāpam ākanda-manda-māruta-ṣaṭ-padāḥ ।
latā-maṇḍapa-bhūgeha-dīrghikā-jala-dāravāḥ ।। 
prāsāda-garbha-saṅgīta-krīḍādri-sarid-ādayaḥ ।
evam ūhyā yathā kālam upabhogopayoginaḥ ।।