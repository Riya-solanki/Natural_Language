--- source: kunvjivu-Cleaned.txt | block: 152 | label: meter | g:0.35 m:0.65 ---

tadvidāhlādakāritvaṃ kāvyavidānandavidhāyitvam ।
kīdṛśam vācyavācakavakroktitritayātiśayottaram ।
vācyamabhidheyaṃ vācakaḥ śabdo vakroktiralaṅkaraṇam, etasya tritayasya yo atiśayaḥ ko apyutkarṣastasmāduttaramatiriktam ।
svarūpeṇātiśayena ca svarūpeṇānyat kimapi tattvāntarametadatiśayenaitasmāttritayādapi lokottaramityarthaḥ ।
anyacca kīdṛśamkimapyāmodasundaram ।
kimapyavyapadeśyaṃ sahṛdayahṛdayasaṃvedyam āmodaḥ sukumāravastudharmo rañjakatvaṃ nāma, tena sundaraṃ rañjakatvaramaṇīyam ।
yathā