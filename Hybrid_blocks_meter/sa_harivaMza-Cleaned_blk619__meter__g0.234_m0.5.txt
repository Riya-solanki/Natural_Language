--- source: sa_harivaMza-Cleaned.txt | block: 619 | label: meter | g:0.234 m:0.5 ---

avaśyaṃbhāvinaṃ jñātvā te artham ūcus tataś ca tām 
tasya rājño vasoḥ kanyā tvam apatyaṃ bhaviṣyasi 
utpannasya pṛthivyāṃ tu mānuṣeṣu mahātmanaḥ । 
kanyaiva bhūtvā lokān svān punaḥ prāpsyasi durlabhān ।। 
matsyayonau samutpannā sutā rājño bhaviṣyasi । 
parāśarasya dāyādaṃ tvaṃ vipraṃ janayiṣyasi 
sa vedam ekaṃ brahmarṣiś caturdhā vibhajiṣyati ।।