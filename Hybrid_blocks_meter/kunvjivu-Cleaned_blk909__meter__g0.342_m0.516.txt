--- source: kunvjivu-Cleaned.txt | block: 909 | label: meter | g:0.342 m:0.516 ---

varṇyatvamityādi "athavā" ityanena prakārāntarasyopapatteḥ ।
avarṇyatve api varṇanīyabhāve bhavatyapyeteṣāṃ prastutānāṃ padārthānāṃ yadi "sāmyaṃ" sādṛśyaṃ kadācitatiricyate varṇyamānatvādadhikatāṃ pratipadyate ।
tataḥ kiṃ syādityatrāha"sā bhavatyupamitiḥ sphuṭam" prakaṭā cāsāvalaṅkṛtiḥ sāmyasamanvayādisaṃvādādupamaiva nānyā kācidityarthaḥ ।
tathā samuccitopamāyāṃsamuccitena varṇyamānatayār'thenābhisaṃbadhyamāne sati samuccitā upamā yasyāṃ sā tathoktā samuccitopamā, tadvattayā tulyaṃ vartate ।
upamābhidhānamatropamāne vartate na samuccitopamāyām ।
upamānaṃ prastutatvāt varṇanīyaṃ sāmyasamanvayātirekāt alaṅkaraṇāya kalpate yathā