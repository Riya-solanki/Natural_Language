--- source: sa_vizvezvarakavicandra-camatkAracandrikA-Cleaned.txt | block: 254 | label: meter | g:0.31 m:0.649 ---

atra pūrvottarārdhayorapṛthagabhiprāyatvādekārtham ।
rasodreke tvayaṃ guṇaḥ ।।
yathā
kumāraśrīsiṅge jaladhiraśanāṃ śāsati mahīm amaryādādhvastāḥ patanapariṇāhapratibhuvaḥ ।
adharmā nirmūlā narakaparipākapraṇidhayo vinaṣṭā duśceṣṭāḥ kalikaluṣaveśīparidhayaḥ ।।