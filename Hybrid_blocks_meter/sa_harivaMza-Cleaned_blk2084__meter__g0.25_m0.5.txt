--- source: sa_harivaMza-Cleaned.txt | block: 2084 | label: meter | g:0.25 m:0.5 ---

riṣṭo nāma diteḥ putro variṣṭho dānaveṣu yaḥ 
sa kuñjaratvam āpanno daityaḥ kaṃsasya vāhanaḥ ।। 
kuñjaratvam agād daityaḥ kaṃsasyaiva sa vāhanaḥ । 
lambo nāmeti vikhyāto yo asaudaityeṣu darpitaḥ 
pralambo nāma bhūtvāsau vaṭaṃ bhāṇḍīram āśritaḥ ।। 
śikharo nāma balavān ya āsīd dānavarṣabhaḥ । 
khara ity ucyate daityo dhenukaḥ so asurottamaḥ 
ghoraṃ tālavanaṃ daityaś caraty utsārayan prajāḥ ।।