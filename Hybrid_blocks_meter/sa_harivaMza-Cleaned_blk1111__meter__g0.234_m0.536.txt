--- source: sa_harivaMza-Cleaned.txt | block: 1111 | label: meter | g:0.234 m:0.536 ---

kṛtvā ca niścayaṃ sarve palāyanam arocayan 
tyaktvā gṛhān dhanaṃ sarve palāyanta manoratham । 
vihāya mathurāṃ ramyāṃ mānayantaḥ pinākinam 
kuśasthalīṃ dvāravatīṃ niveśayitum īpsavaḥ ।। 
evaṃ devo mahābāhuḥ pūrvaṃ kṛṣṇaḥprajāpatiḥ । vihārārthaṃ manuṣyāṃśo mānuṣeṣv abhyajāyata । 
iti kṛṣṇasya janmedaṃ yaḥ śucir niyatendriyaḥ 
parvasu śrāvayed vidvān nirṛṇaḥ sa sukhī bhavet ।।