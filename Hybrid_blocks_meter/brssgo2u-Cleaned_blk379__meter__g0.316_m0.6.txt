--- source: brssgo2u-Cleaned.txt | block: 379 | label: meter | g:0.316 m:0.6 ---

evamādyasūtrābhyāṃ samudāyo nirastaḥ ।
uttarasūtrābhyāṃ kāryakāraṇabhāvakṣaṇikatve niraste ।
saṃprati tadabhimataṃ dvividhaṃ vināśaṃ dūṣayati-pratisaṃkhyeti ।
saṃskṛtamutpādyaṃ buddhibodhyaṃ prameyamātraṃ, trayāttuccharūpādanyadityarthaḥ ।
kiṃ tatrayaṃ, tadāha-tadapīti ।
nirupākhyaṃ niḥsvarūpam ।
pratīpā pratikūlā saṃkhyā santaṃ bhāvamasantaṃ karomītyevaṃrūpā buddhiḥ pratisaṃkhyā, tayā nirodhaḥ kasyacidbhāvasya bhavati ।