--- source: simhrs_u-Cleaned.txt | block: 1897 | label: meter | g:0.25 m:0.689 ---

atha utṛṣṭikāṅkaḥ-
khyātena vā kalpitena vastunā prākṛtair naraiḥ ।
anvitaḥ kaiśikī-hīnaḥ sāttvatyārabhaṭī-mṛduḥ ।। 
strīṇāṃ vilāpa-vyāpārair upetaḥ karuṇāśrayaḥ ।
nānā-saṅgrāma-saṃnāha-prahāramaraṇotkaṭaḥ ।। 
mukha-nirvāhavān yaḥ syād eka-dvi-try-aṅka icchayā ।
utsṛṣṭikāṅkaḥ sa jñeyaḥ sa-viṣkambha-praveśakaḥ ।। 
asminn amaṅgala-prāye kuryān maṅgalam antataḥ ।
prayojyasya vadhaḥ kāryaḥ punar ujjīvanāvadhiḥ ।। 
ujjīvanād apy adhikaṃ manoratha-phalo' pi vā ।
vijñeyam asya lakṣyaṃ tu karuṇākandalādikam ।।