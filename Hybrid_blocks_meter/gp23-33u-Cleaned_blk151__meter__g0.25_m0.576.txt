--- source: gp23-33u-Cleaned.txt | block: 151 | label: meter | g:0.25 m:0.576 ---

vidhur ayam āgatavān śaradaṃ prati samprati ।
itavān vidhur atha nahi bhavatīḥ prati ।
mādhava jaya gokula-vīra jaya jaya kṛṣṇa hare ।।
kumudākara-calanaṃ na bhaved iti seyaṃ ।
kaumudikāgād idam unneyam ।
keśava jaya hārda-śarīra jaya jaya kṛṣṇa hare ।।
kusuma-vanī madhupair iyam añcati kāntim ।
mama bhavatīṣu prathayatu kāntim ।
śyāmala jaya hārda-samīra jaya jaya kṛṣṇa hare ।।
puṣpita-kuñja-caye vṛndācita-śobhā ।
bhavad-anugataye kila kṛta-lobhā ।
mohana jaya saṃvidi dhīra jaya jaya kṛṣṇa hare ।। [daśāvatārastotra]