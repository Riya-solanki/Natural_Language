--- source: sa_harivaMza-Cleaned.txt | block: 5030 | label: meter | g:0.25 m:0.625 ---

tat kathyamānam amṛtam itihāsasamanvitam 
prīṇāty asmān amṛtavat sarvapāpapraṇāśanam ।। 
sukhaśravyatayā dhīra mano hlādayatīva naḥ । 
janamejayas tu nṛpatiḥ śrutvākhyānam anuttamam 
saute kim akarot paścāt sarpasatrād anantaram ।। 
yad ārabhata pārikṣit tan me kathaya suvrata । 
janamejayas tu nṛpatiḥ śrutvākhyānam anuttamam 
yad ārabhat tad ākhyāsye sarpasatrād anantaram ।।