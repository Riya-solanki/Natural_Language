--- source: kunvjivu-Cleaned.txt | block: 627 | label: meter | g:0.314 m:0.547 ---

bhāvānāṃ varṇyamānavṛttīnāṃ svarūpaṃ parispandaḥ ।
kīdṛśamdvividham ।
dve vidhe prakārau yasya tattathoktam ।
smṛtaṃ sūribhirāmnātam ।
keṣāṃ bhāvānāmcetanānāṃ jaḍānāṃ ca ।
cetanānāṃ saṃvidvatāṃ prāṇināmiti yāvat; jaḍānāṃ tadvyatirekiṇāṃ prāṇacaitanyaśūnyānām ।
etadeva ca dharmidvaividhyaṃ dharmadvaividhyasya nibandhanam ।
kīdṛksvarūpaṃaparimlānasvabhāvaucityasundaram ।
aparimlānaḥ pratyagraparipoṣapeśalo yaḥ svabhāvaḥ pāramārthiko dharmastasya yadaucityamucitabhāvaḥ prastāvopayogyadoṣaduṣṭatva tena sundaraṃ sukumāraṃ tadvidāhlādakamityarthaḥ ।
etadeva dvaividhyaṃ vibhajya vicārayati