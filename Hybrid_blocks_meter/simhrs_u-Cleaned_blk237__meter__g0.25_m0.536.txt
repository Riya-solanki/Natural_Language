--- source: simhrs_u-Cleaned.txt | block: 237 | label: meter | g:0.25 m:0.536 ---

ālambana-gatāś ceṣṭā anubhāvā vivakṣitāḥ ।
bhāvaṃ manogataṃ sākṣāt sva-hetuṃ vyañjayanti ye ।
te' nubhāvā iti khyātā bhrū-kṣepa-smitādayaḥ ।। 
te caturdhā citta-gātra-vāg-buddhyārambha-sambhavāḥ ।
tatra ca bhāvo hāvo helā śobhā kānti-dīptī ca ।। 
prāgalbhyaṃ mādhuryaṃ dhairyaudāryaṃ ca cittajā bhāvāḥ ।
nirvikārasya cittasya bhāvaḥ syād ādi-vikriyā ।।