--- source: sastrdiu-Cleaned.txt | block: 519 | label: meter | g:0.319 m:0.578 ---

janayatītyarthaḥ ।
kiṃ punaḥ saṃvittikriyāyāḥ phalaṃ, bhāsanaṃ, kimidaṃ kartari na bhavati ।
omiticet, kathaṃ tarhyasau bhāsate ।
nahyasati bhāsate bhāsata iti śakyate vaktuṃ, tasmādarthavittiṣvapyātmano bhāsanābhyupagame api svātmani kriyāvirodhastulya eva ।
vyavahārayogyatāmātraṃ saṃvitte palaṃ nānyaditicet bhavatvevam ।
asti tāvatphalam ।
tacca viṣayeṣvivātmanyapi saṃvittito jāyata ityaṅgīkṛtaṃ bhavadbhiḥ ।
atastulyo virodhaḥ ।।