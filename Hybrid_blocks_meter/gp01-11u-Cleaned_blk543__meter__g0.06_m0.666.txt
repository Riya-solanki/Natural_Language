--- source: gp01-11u-Cleaned.txt | block: 543 | label: meter | g:0.06 m:0.666 ---

āgacchantaḥ sva-gehād abhimukha-militā bāla-vaiśiṣṭhya-pṛcchā-
vantas tad-bāla-dṛṣṭyā pramudita-hṛdayair ūcire kaiścid evam ।
"śobhā sā dṛṣṭi-gamyā na tu para-vacana-śreṇi-gamye"ti harṣāt
kuṇṭhat-kaṇṭhair abhāvi prativacasi parais tat tu nāśrāvi cānyaiḥ ।। [sragdharā]
ākaiśoraṃ yat pariṣkāra-vastraṃ
yāvad dhāryaṃ māsa-māsaṃ sutena ।
tasmai tāvat tad-vicāreṇa sarvaiḥ
prattaṃ pitrā ko' pi koṣo hy anantaḥ ।। [śālinī]