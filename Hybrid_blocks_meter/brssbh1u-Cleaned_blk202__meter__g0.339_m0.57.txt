--- source: brssbh1u-Cleaned.txt | block: 202 | label: meter | g:0.339 m:0.57 ---

FN ya etāṃ prakṛtāṃ brahmopaniṣadaṃ vedarahasyaṃ madhuvidyārūpaṃ veda tasyodayāstamayarahitabrahmaprāptirbhavatītyarthaḥ ।
etamṛgvedino mahatyukthe śastre upāsate, adhvaryavo yajurvedinaḥ kratau chandogāḥ sāmavedino mahāvrate kratau ।
saṃvargavidyāyāṃ adhidaivamagnisūryacandrāmbhāṃsi vāyau līyate ।
adhyatmaṃ vāk cakṣuḥśrotramanasi prāṇamapiyanti ।
te vā ete pañcānye ādhidaivikāḥ, pañcānye ādhyātmikāste militvā daśa santaḥ kṛtamityucyate ।
kṛtaṃ dyūtam ।