--- source: brssgo3u-Cleaned.txt | block: 471 | label: meter | g:0.297 m:0.601 ---

satyamevetat ।
ekasyāpi tvavasthāviśeṣopādānenaivopaniṣadviśeṣopadeśāttadavasthāsyaiva sā bhavitumarhati ।
asti cāyaṃ dṛṣṭāntaḥ satyapyācāryasvarūpāpānapāye yadācāryasyāsīnasyanuvartanamuktaṃ na tattiṣṭhato bhavati ।
yacca tiṣṭhata uktaṃ na tadāsīnasyeti ।
grāmāraṇyayostvācāryasvarūpānāpāyāttatsvarūpānubuddhasya ca dharmasya grāmāraṇyakṛtaviśeṣābhāvādubhayatra tulyavadbhāva ityadṛṣṭāntaḥ saḥ ।
tasmādvyavasthānayorupaniṣadoḥ ।।