--- source: brssbh3u-Cleaned.txt | block: 268 | label: meter | g:0.25 m:0.5 ---

jaiministvācāryo dharmaṃ phalasya dātāraṃ manyate ।
ata eva hetoḥ śrutarupapatteśca ।
śrūyate tāvadayamarthaḥ svargakāmo yajeta ityevamādiṣu vākyeṣu ।
tatra ca vidhiśruterviṣayabhāvopagamādyāgaḥ svargasyotpādaka iti gamyate ।
anyathā hyananuṣṭhātṛko yāga āpadyeta tatrāsyopadeśavaiyarthyaṃ syāt ।