--- source: nysvbh_u-Cleaned.txt | block: 1089 | label: meter | g:0.133 m:0.864 ---

"kāraṇasyāvayavabhāvāt"
ityahetuḥ, kasmāt ? asarvamekam' ityanapavargeṇa
pratijñāya kasyacidekatvamucyate tatra vyapavṛkto avayavaḥ
sādhanabhūto nopapadyate, evaṃ dvaitādiṣvapīti।
te khalvime saṃkhyaikāntā yadi viśeṣakāritasyārthabhedavistarasya
pratyākhyānena vartante ? pratyākṣānumānāgamavirodhād
mithyāvādā bhavanti।
athābhyanujñānena vartante ? samānadharmakārito arthasaṃgraho viśeṣakāritaścārthabheda
ityevamekāntatvaṃ jahatīti।
te khalvete
tattvajñānapravivekārthamekāntāḥ parīkṣitā
iti ।।