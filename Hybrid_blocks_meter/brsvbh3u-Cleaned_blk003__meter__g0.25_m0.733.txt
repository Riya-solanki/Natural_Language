--- source: brsvbh3u-Cleaned.txt | block: 3 | label: meter | g:0.25 m:0.733 ---

āhaṅkārikatvātkaraṇānāmahaṅkārasya ca jaganmaṇḍalavyāpitvātkaraṇānāmapi vyāpitetyarthaḥ ।
bauddhānāṃ kalpanāmāha-kevalasyaivātmana iti ।
ālayavijñānasaṃtāna ātmā tasya vṛttiḥ ṣaṭ pravṛttivijñānāni ।
pañcendriyāṇi tu cakṣurādīni abhinavāni jāyante ।
kaṇabhukklpanāmāha-mana eva ceti ।
bhogasthānaṃ bhogāyatanaṃ śarīramabhinavamiti yāvat ।
digambarakalpanāmāha-jīva evotplutyeti ।
ādigrahaṇena lokāyatikānāṃ kalpanāṃ saṃgṛhṇāti ।
te hi śarīrātmavādino bhasmībhāvamātmana āhurna kasyacidgamanamiti ।।