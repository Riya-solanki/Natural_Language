--- source: brssgo3u-Cleaned.txt | block: 15 | label: meter | g:0.25 m:0.927 ---

tuśabdena coditāmāśaṅkamucchinatti ।
tryātmikā hyāpastrivṛtkaraṇaśruteḥ ।
tāsvārambhikāsvābhyupagatāsvitaradapi bhūtadvayamavaśyamabhyupagantavyaṃ bhavati ।
tryātmakaśca dehastrayāṇāmapi tejobannānāṃ tasminkāryopalabdheḥ ।
punaśca tryātmakastridhātutvāttribhirvātapittaśleṣmābhiḥ ।
na sa bhūtāntarāṇi pratyākhyāya kevalābhiradbhirārabdhuṃ śakyate ।
tasmādbhūyastvāpekṣo ayamāpaḥ puruṣavacasa iti ।
praś naprativacanayorapśabdo na kaivalyāpekṣaḥ ।
sarvadeheṣu hi rasalohitādidravadravyabhūyastvaṃ dṛśyate ।