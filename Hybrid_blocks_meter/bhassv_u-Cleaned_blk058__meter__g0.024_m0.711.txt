--- source: bhassv_u-Cleaned.txt | block: 58 | label: meter | g:0.024 m:0.711 ---

{yaugandharāyaṇaḥ} - atha parisamāptā vidyā 
{brahmacārī} - na khalu tāvat 
{yaugandharāyaṇaḥ} - yady anavasitā vidyā kim āgamanaprayojanam 
{brahmacārī} - tatra khalv atidāruṇaṃ vyasanaṃ saṃvṛttam 
{yaugandharāyaṇaḥ} - katham iva 
{brahmacārī} - tatrodayano nāma rājā prativasati 
{yaugandharāyaṇaḥ} - śrūyate tatrabhavān udayanaḥ 
kiṃ saḥ 
{brahmacārī} - tasyāvantirājaputrī vāsavadattā nāma patnī dṛḍham abhipretā kila 
{yaugandharāyaṇaḥ} - bhavitavyam 
tatas tataḥ 
{brahmacārī} - tatas tasmin mṛgayāniṣkrānte rājani grāmadāhena sā dagdhā 
{vāsavadattā} -
{ātmagatam} aḷiaṃ aḷiaṃ khu edaṃ 
jīvāmi mandabhāā 
[alīkam alīkam khalu etat । ]