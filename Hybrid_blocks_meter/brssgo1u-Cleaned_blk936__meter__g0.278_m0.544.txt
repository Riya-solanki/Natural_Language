--- source: brssgo1u-Cleaned.txt | block: 936 | label: meter | g:0.278 m:0.544 ---

itaśca prakṛtirbrahma, yatkāraṇaṃ brahmaprakriyāyām atadātmānaṃ svayamakuruta' ityātmanaḥ karmatvaṃ kartṛtvaṃ ta darśayati ।
ātmānamiti karmatvaṃ, svayamakuruteti kartṛtvam ।
kathaṃ punaḥ pūrvasiddhasya sataḥ kartṛtvena vyavasthitasya kriyamāṇatvaṃ śakyaṃ saṃpādayitum ।
pariṇāmāditi brūmaḥ ।
pūrvasiddho api hi sannātmā viśeṣeṇa vikārātmanā pariṇamayāmāsātmānamiti ।
vikārātmanā ca pariṇāmo mṛdādyāsu prakṛtiṣūpalabdhaḥ ।
svayamiti ca viśeṣaṇānnimittāntarānapekṣatvamapi pratīyate ।
pariṇāmāditi vā pṛthaksūtram ।
tasyaiṣor'thaḥ - itaśca prakṛtirbrahma, yatkāraṇaṃ brahmaṇa eva vikārātmanā pariṇāmaḥ sāmānādhikaraṇyenāmnāyate asacca tyaccābhavat ।
niruktaṃ cāniruktaṃ ca' ityādineti ।।