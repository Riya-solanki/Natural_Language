--- source: sa_harivaMza-Cleaned.txt | block: 3091 | label: meter | g:0.25 m:0.5 ---

sa taṃ harṣaparītena vacasā gadgadena vai 
netrābhyāṃ yādavo viṣṇum ākulaṃ samudaikṣata ।। 
acintayat tadākrūro loke matsadṛśo na hi । 
ya enaṃ lokanāthaṃ taṃ sakalaṃ dṛṣṭavān aham ।। 
nārāyaṇam aṇīyāṃsaṃ sthūlāt sthūlataraṃ harim ।। 
ko ayaṃ matsadṛśo loke dṛṣṭavān yo aham īśvaram । 
ehi keśava tāteti pravyāharata dharmavit ।।