--- source: brsvbh3u-Cleaned.txt | block: 235 | label: meter | g:0.274 m:0.561 ---

prayojakatvāt ।
yathā jāghanyā patnīḥ saṃyājayantīti patnīsaṃyājānāṃ jāghanyekadeśadravyajuṣāṃ jāghanīprayojakatvam ।
sa hi nāmāprayojako bhavati yasya prayojakagrahaṇamantareṇārtho na jñāyate ।
yathā na prayojakapuroḍāśagrahaṇamantareṇottarārdhaṃ jñātuṃ śakyam ।
śakyaṃ tu jāghanīvadbhaktaṃ jñātum ।
tasmādyathā jāghanyantareṇāpi paśūpādānaṃ paraprayuktaśūpajīvanaṃ vā khaṇḍaśo māṃsavikrayiṇo muṇḍādivadākṛtirūpādīyate ।
evaṃ bhaktamapi śakyamupādātum ।
tasmānna bhojanasya lope prāṇāgnihotralopa iti manyate pūrvapakṣī ।
adbhiriti tu pratinidhyupādānamāvaśyakatvāsūcanārthaṃ bhāṣyakārasya ।।