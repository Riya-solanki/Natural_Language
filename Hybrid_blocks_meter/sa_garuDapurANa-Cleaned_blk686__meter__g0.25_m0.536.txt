--- source: sa_garuDapurANa-Cleaned.txt | block: 686 | label: meter | g:0.25 m:0.536 ---

hāṃ namaḥ sarvamātṛbhyastataḥ syātprāṇasaṃyamaḥ ।
ācāmaṃ mārjanaṃ cātho gāyatrīṃ ca japettataḥ ।।
oṃ hāṃ tanmaheśāya vidmahe,vāgviśuddhāya dhīmahi, tanno rudraḥ pracodayāt ।।
sūryopasthānakaṃ kṛtvā sūryamantraiḥ prapūjayet ।
oṃ hāṃ hīṃ hūṃ haiṃ hauṃ haḥ śivasūryāya namaḥ ।
oṃ haṃ khakholkāya sūryamūrtaye namaḥ ।
oṃ hrāṃ hrīṃ saḥ sūryāya namaḥ ।।