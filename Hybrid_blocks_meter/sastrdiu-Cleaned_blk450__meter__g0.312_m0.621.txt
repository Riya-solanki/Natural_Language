--- source: sastrdiu-Cleaned.txt | block: 450 | label: meter | g:0.312 m:0.621 ---

kimidānīmasannevāyaṃ prapañcaḥ ।
omiticet ।
na ।
pratyakṣavirodhāt ।
tathā ca pratyakṣaṃ prapañcasadbhāvagrāhakaṃ pratyakṣasūtre ।
nacāgame pratyakṣabādhaḥ saṃbhavati pratyakṣasya śīghrapravṛttatvena sarvebhyo balīyastvāt ।
na ca paurvāparyanyāyena pravṛttameva pratyakṣamāgamena paścādbādhyata iti vācyam ।
āgamasya pratyakṣeṇa pravṛttivirodhāt ।
āgamapravṛttisamaye api hi bedaprapañcamupadarśayat pratyakṣamāgamapravṛttimeva niruṇaddhi ।
yathā khalūtpattumupakramamāṇa eva ghaṭo daṇḍenāhanyamāno notpattuṃ prabhavati tathāgamopi ।
kiñca prapañcābhāvaṃ pratiyatāvaśyamāgamopi prapañcāntargatatvādasadrūpatayā pratyetavyaḥ ।
kathaṃ