--- source: brsvbh2u-Cleaned.txt | block: 218 | label: meter | g:0.25 m:0.64 ---

yadyabhūtvā na bhavet ।
abhūtvā bhāvināmanityatvādghaṭādīnām ।
kathaṃ cābhūtvā na bhavedyadi prāgapyāsīt ।
na ca parimāṇāntarāvarodhe apūrvaṃ bhavitumarhati ।
tasmādantyameva parimāṇaṃ pūrvamapyāsīdityabhedaḥ ।
tathā caikaśarīraparimāṇataiva syānnopacitāpacitaśarīraprāptiḥ śarīraparimāṇatvābhyupagamavyāghātāditi ।
atra cobhayoḥ parimāṇayornityatvaprasaṅgāditi yojanā ।
ekaśarīraparimāṇataiveti ca dīpyam ।
dvitīye tu vyākhyāne ubhayoravasthayoriti yojanā ।
ekaśarīraparimāṇatā na dīpyā, kintvekaparimāṇatāmātramaṇurmahān veti vivekaḥ ।।