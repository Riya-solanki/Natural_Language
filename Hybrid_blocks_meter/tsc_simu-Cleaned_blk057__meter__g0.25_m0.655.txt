--- source: tsc_simu-Cleaned.txt | block: 57 | label: meter | g:0.25 m:0.655 ---

duḥkhaṃ tu trividhaṃ proktamadhyātmamadhibhūtakam ।
ādhidaivaṃ ca tatrāpi prathamaṃ dvividhaṃ smṛtam ।।
śārīraṃ mānasaṃ ceti vātakāmādidoṣajam ।
bhūtebhyo mānuṣādibhyo jātaṃ syādādhibhautikam ।।
devebhyaḥ śītavātādibhavaṃ syādādhidaivikam ।
etat samāsataḥ proktā sūtravyākhyā yathāmati ।।
prakriyāṃ ca pravakṣyāmi paurāṇikahitāya vai ।।