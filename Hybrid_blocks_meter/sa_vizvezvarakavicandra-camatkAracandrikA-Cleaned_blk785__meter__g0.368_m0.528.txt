--- source: sa_vizvezvarakavicandra-camatkAracandrikA-Cleaned.txt | block: 785 | label: meter | g:0.368 m:0.528 ---

atra bhrāntīnāmuttarottaraṃ śṛṅkhalānyāyeṃna saṃkalanādiyaṃ bhrāntiḥ śṛṅkhalā nāma bhrāntereva bhedaḥ ।
ūhā vitarkaḥ sa dvedhā nirṇayānirṇayāvadhiḥ ।।
atra nirṇayānto yathā
asau kiṃ kandarpaḥ kimayamamareśānatanayaḥ kimeṣaḥ śrīrāmaḥ kimayamalakānāyakasutaḥ ।
sakhi jñātaṃ so ayaṃ yuvatinayanotpādakaphalaṃ nidhānaṃ bhāgyānāṃ jayati khalu siṅgakṣitipatiḥ ।।