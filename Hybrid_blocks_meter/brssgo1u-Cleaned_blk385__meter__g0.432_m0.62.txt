--- source: brssgo1u-Cleaned.txt | block: 385 | label: meter | g:0.432 m:0.62 ---

guhāhitatvadarśanādeva paramātmāpratyetavya iti vadāmaḥ ।
guhāhitatvaṃ tu śrutismṛtiṣvasakṛtparamātmana eva dṛśyate- aguhāhitaṃ gahvareṣṭhaṃ purāṇam' ayo veda nihitaṃ guhāyāṃ parame vyoman' aātmānamanviccha guhāṃ praviṣṭam' ityādyāsu ।
sarvagatasyāpi brahmaṇa upalabdhyartho deśaviśeṣopadeśo na virudhyata ityedapyuktameva ।
sukṛtalokavartitvaṃ tu chatritvavadekasminnapi vartamānamubhayoraviruddham ।
chāyātapāvityapyaviruddham ।
chāyātapavatparasparavilakṣaṇatvātsaṃsāritvāsaṃsāritvayoḥ ।
avidyākṛtatvātsaṃsāritvasya ।
pāramārthikatvāccāsaṃsāritvasya ।
tasmādvijñānātmaparamātamānau guhāṃ praviṣṭau gṛhyete ।।