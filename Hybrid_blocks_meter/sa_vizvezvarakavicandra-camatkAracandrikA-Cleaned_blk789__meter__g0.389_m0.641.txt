--- source: sa_vizvezvarakavicandra-camatkAracandrikA-Cleaned.txt | block: 789 | label: meter | g:0.389 m:0.641 ---

atra nāyakavitaraṇaślāghayāḥ parābhūtayoḥ kāmadhenukalpavṛkṣayor jāyamānalajjānatibāṣpapūrāḥ svabhāvamukhāvanatipuṣparasābhyāṃ sthagitamiti mīlitamidam ।
tadbhedāssāmyapihita tadguṇātadṇāvapi ।।
tatra sāmānyaṃ yathā
raicarlīyakulāvataṃsa nṛpate haṃsāḥ praśaṃsānidhe śliṣṭadravyavivekino vijahati prāvīṇyagarvaṃ nijam ।
vaktrāntādgalitānmṛṇālakabalān kīlau tava brāhnaṇī prāptādvaitakathānmanāgapi paricchettuṃ cirādakṣamāḥ ।।