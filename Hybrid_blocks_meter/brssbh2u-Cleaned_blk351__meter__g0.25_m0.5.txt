--- source: brssbh2u-Cleaned.txt | block: 351 | label: meter | g:0.25 m:0.5 ---

evametau dvāvapi vaināśikapakṣau nirākṛtau bāhyārthavādipakṣo vijñānavādipakṣaśca ।
śūnyavādipakṣastu sarvapramāṇavipratiṣiddha iti tannirākaraṇāya nādaraḥ kriyate ।
nahyayaṃ sarvapramāṇaprasiddho lokavyavahāro anyattattvamanadhigamya śakyate apahnotumapavādābhāva utsargaprasiddheḥ ।।