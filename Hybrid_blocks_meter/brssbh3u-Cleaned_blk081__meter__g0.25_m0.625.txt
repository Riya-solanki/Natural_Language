--- source: brssbh3u-Cleaned.txt | block: 81 | label: meter | g:0.25 m:0.625 ---

apica smaryate loke ।
droṇadhṛṣṭadyumnaprabhṛtīnāṃ sītādraupadīprabhṛtīnāṃ cāyonijatvam ।
tatra droṇādīnāṃ yoṣidviṣayaikāhutirnāsti ।
dhṛṣṭadyumnādīnāṃ tu yoṣitpuruṣaviṣaye dve apyāhutī na staḥ ।
yathā ca tatrāhutisaṃkhyānādaro bhavatyevamanyatrāpi bhaviṣyati ।
balākāpyantareṇaiva retaḥsekaṃ garbhaṃ dhatta iti lokarūḍhiḥ ।।