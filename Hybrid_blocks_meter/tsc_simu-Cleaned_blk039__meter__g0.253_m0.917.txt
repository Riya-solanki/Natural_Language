--- source: tsc_simu-Cleaned.txt | block: 39 | label: meter | g:0.253 m:0.917 ---

jaḍatvakuṣṭikubjatvarūpatāghrāṇatvamūkatvasupaṅgutāśca ।
kuṇirgudāvartti ca ṣaṇḍhatā ca unmāda ityeṣa nirūpito ayam ।।
ekādaśendriyavadho bādhiryādisvarūpataḥ ।
buddhervadhaḥ saptadaśa tuṣṭisiddhiviparyayaḥ ।।
nāsti pradhānamiti yā pratipattirajambhikā ।
na mahānityasalilā nāyācchā cānahaṃkṛtau ।।
na vā astyadṛṣṭistanmātrapañcakaṃ bhūtakāraṇam ।
sarvamevedaṃ brahmeti brahmaiva san brahmāpyeti ।
yathā vedāntināṃ tadvat sāṃkhyānāmīdṛśī matiḥ ।।
asutā viṣayārjane pravṛttiḥ
sutarā parirakṣaṇe pravṛttiḥ ।
krayadoṣamapaśyato dhane pravṛttiḥ
asunetrā parikīrttyate hi sāṃkhyaiḥ ।।
akurmarīcikābhogaśaktirhiṃsādyapaśyataḥ ।
anuttambhāmbhasikā doṣabhogādambhaḥ pravarttanam ।।
navadhā kathitā hyete tatra tuṣṭirviparyayāḥ ।
kathyante siddhayo hyaṣṭau te amī siddhiviparyayāḥ ।।
nānātvamūhamānasya siddhamekamatārakam ।
viparītagrahaḥ śabdaśravaṇādasutārakam ।।
nānātvajño mukta iti śrutvaikajño na muktibhāk ।
atārayantamajñānāsadacchāstraniveśataḥ ।
duḥkhitasyāpyanudvegādapramodā hi saṃsṛtau ।।
apramudaṃ tadajñānapramuditamapramodamānaṃ vā ।
asamyagvacanādapyuparodhena vā gurau ।।
abhāgyasya na siddhiḥ syāt jñāne tat samudīritam ।
snigdhasaṃsargato jñānottarājñānamaramyakam ।।
vyākhyātāḥ pūrvarītyāṣṭāvete siddhiviparyayāḥ ।
aṣṭāviṃśatidhā aśaktirvyākhyātobhayayogataḥ ।।