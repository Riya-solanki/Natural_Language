--- source: nysvbh_u-Cleaned.txt | block: 43 | label: meter | g:0.25 m:0.686 ---

akṣāsyākṣasya prativiṣayaṃ vṛttiḥ pratyakṣam।
vṛttistu sannikarṣo jñānaṃ vā।
yadā sannikarṣastadā jñānaṃ pramitiḥ, yadā jñānaṃ tadā hānopādānopekṣabuddhayaḥ phalam।
mitena liṅgena liṅgino arthasya paścānmānamanumānam।
upamānaṃ sāmīpyamānam, yathā gaurevaṃ gavaya iti।
sāmīpyaṃ tu sāmānyayogaḥ।
śabdaḥ śabdyate anenārtha ityabhidhīyate vijñāpyata iti।।