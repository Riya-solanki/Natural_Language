--- source: sa_harivaMza-Cleaned.txt | block: 639 | label: meter | g:0.194 m:0.5 ---

teṣāṃ vai mānasī kanyā narmadā saritāṃ varā 
yā bhāvayati bhūtāni dakṣiṇāpathagāminī 
purukutsasya yā patnī trasaddasyor janany api ।। 
jananī trasadasyoś ca purukutsaparigrahaḥ । purukutsasya sā bhāryā trasaddasyuś ca tatsutaḥ । 
teṣām athābhyupagamān manus tāta yuge yuge 
pravartayati śrāddhāni naṣṭe dharme prajāpatiḥ ।।