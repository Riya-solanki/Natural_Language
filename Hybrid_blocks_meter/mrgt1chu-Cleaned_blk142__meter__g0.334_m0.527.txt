--- source: mrgt1chu-Cleaned.txt | block: 142 | label: meter | g:0.334 m:0.527 ---

yasya jñeyānāṃ karaṇīyānāṃ cānantyaṃ tasya karaṇair apyanantair bhavitavyam ।। 
aparimitaviṣayaṃ ca parameśvarasya jñānaṃ kṛtyaṃ ca ।। 
yad vakṣyati ।
śāṃkaram jñānam ।। 
iti prakramya ।
tad ekaṃ viṣayānantyād bhedānantyaṃ prapadyate ।
kartṛtvaṃ tadabhinnatvāt tadvad evopacārataḥ ।। 
iti ।। 
tasmādviṣayasya jñeyasya karaṇīyasya cāniyatatvād anavacchinnatvād ekamapi tacchaktirūpaṃ karaṇaṃ bodhaviṣaye kṛtyaviṣaye ca tathetyanavacchinnam anantam evetyarthaḥ ।। 
atha matāntaraniranubhāṣaṇeneśvarāstitvam eva draḍhayati ।।