--- source: sastrdiu-Cleaned.txt | block: 442 | label: meter | g:0.354 m:0.607 ---

varṇānāmabhidhātṛtvamākṛteścābhidheyatām ।।
kathayitvātha saṃbandhakathaiva prakṛtocyate ।।
jñāpyajñāpakabhāvaśca saṃbandhaḥ prāgudīritaḥ ।।
tannityatvaṃ yadākṣiptaṃ tatsamādhīyate adhunā ।।
evaṃ hi pūrvamuktam- yasmātprathamaśravaṇe śabdor'thaṃ na pratyāyayati tasmānnāsya svābhāvikamindriyavatpratyāyakatvam ।
asyāyamarthaḥ ।
iti puruṣeṇa kathite pratyāyayati tato nūnamasya puruṣakṛtaṃ pratyāyakatvamiti pauruṣeya eva saṃbandha iti ।।