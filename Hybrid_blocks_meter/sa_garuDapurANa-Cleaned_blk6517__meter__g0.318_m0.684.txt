--- source: sa_garuDapurANa-Cleaned.txt | block: 6517 | label: meter | g:0.318 m:0.684 ---

ekoddiṣṭaṃ puro avaśyaṃ tadviśeṣaṃ vade śṛṇu । prathamaṃ nimantraṇaṃ pādaprakṣālanam āsanam । 
adya amukagotrasya matpituramukadevaśarmaṇaḥ pratisāṃvatsarikamekoddiṣṭaśrāddhaṃ siddhānnena yuṣmāsvahaṃ kariṣye ।
śrāddhakaraṇānujñāpanam āsanaṃ gandhādidānam annānukalpanam ।
japyaṃ nivītī ।
uttarābhimukhībhūyātithiśrāddhaṃ kuryāt ।।