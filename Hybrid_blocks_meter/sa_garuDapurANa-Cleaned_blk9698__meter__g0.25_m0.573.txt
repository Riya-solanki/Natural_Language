--- source: sa_garuDapurANa-Cleaned.txt | block: 9698 | label: meter | g:0.25 m:0.573 ---

śirome śrīriti ṛcā punantu varuṇeti ca ।
pretasya pāvanaṃ kṛtvā śāliśālaśilodakaiḥ ।।
viṣṇumuddiśya dātavyā suśīlāgauḥ payasvinī ।।
(tilā lohaṃ hiraṇyaṃ ca kārpāsaṃ lavaṇaṃ tathā ।
saptadhānyaṃ kṣitirgāva ekaikaṃ pānaṃ samṛtam ।।
tilapātraṃ tato dattvā padadānaṃ tathaiva ca ।।
mahādānāni deyāni tilapātraṃ tatheti ca ।
tato vaitaraṇī deyā sarvābharaṇabhūṣitā ।।