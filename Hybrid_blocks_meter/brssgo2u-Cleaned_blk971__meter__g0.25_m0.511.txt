--- source: brssgo2u-Cleaned.txt | block: 971 | label: meter | g:0.25 m:0.511 ---

vyavahāraprasiddhyarthaṃ cedaṃ trivṛtkaraṇam ।
vyavahāraśca trivṛtkṛtarajjuvadekatvāpattau satyāṃ na bhedena bhūtatrayagocaro lokasya prasiddhyet ।
tasmātsatyapi trivṛtkaraṇe vaiśeṣyādeva tejobannaviśeṣavādo bhūtabhautikaviṣaya upapadyate ।
tadvādastadvāda iti padābhyāso adhyāyaparisamāptiṃ dyotayati ।।