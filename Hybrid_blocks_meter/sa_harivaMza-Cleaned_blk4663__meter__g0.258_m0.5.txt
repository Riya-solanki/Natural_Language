--- source: sa_harivaMza-Cleaned.txt | block: 4663 | label: meter | g:0.258 m:0.5 ---

duṣṭena manasā devi śubhaṃ yadi vāsubham 
kriyate na ca te subhru kaccid duṣṭaṃ manas tava ।। 
prasabhaṃ devi saṃyogād yadi bhuktāsi bhāmini । 
svapnayogena kalyāṇi vratalopo na vidyate 
vyabhicāreṇa te devi nāsti kaścid vyatikramaḥ ।। 
na ca svapnakṛto doṣo martyaloke asti sundari । evaṃ viprarṣayo devi dharmajñāḥ kathayanti vai । 
manasā caiva vācā ca karmaṇā ca viśeṣataḥ 
duṣṭā yā tribhir etais tu pāpā sā procyate bhuvi ।।