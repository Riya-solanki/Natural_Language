--- source: nysvbh_u-Cleaned.txt | block: 1229 | label: meter | g:0.059 m:0.684 ---

buddhyā vivecanād bhāvānāṃ yāthātmyopalabdhiḥ ।
yadasti yathā ca yannāsti yathā ca tatsarvaṃ pramāṇata
upalabdhyā sidhyati, yā ca pramāṇata upalabdhistad
buddhyā vivecanaṃ bhāvānāṃ tena sarvaśāstrāṇi
sarvakarmāṇi sarve ca śarīriṇāṃ
vyavahārā vyāptāḥ parīkṣamāṇo hi buddhyādhyavasyati
aidamasti idaṃ nāstīti tatra ca na sarvabhāvānupapattiḥ
।।