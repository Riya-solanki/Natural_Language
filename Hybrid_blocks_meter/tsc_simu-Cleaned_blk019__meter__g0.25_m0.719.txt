--- source: tsc_simu-Cleaned.txt | block: 19 | label: meter | g:0.25 m:0.719 ---

sattvaṃ rajastama iti guṇāḥ bhāveṇyastraiguṇyam ।
prasādo lāghavaṃ saṅgaḥ prasaṅgāt prītirārjavam ।।
tuṣṭistitikṣā sattvasya rūpaṃ sākṣāt sukhāvaham ।
śokastambhadveṣatāpakhedabhogābhimānitā ।।
rajorūpāṇyanekāni bahuduḥkhapradāni vai ।
tamo nāmācchādanādi bībhatsāvaraṇādi ca ।।
dainyagauravanidrādipramādālasyalakṣaṇam ।
mohātmakamanantaṃ tadevaṃ traiguṇyamīritam ।
sattvaṃ prakāśakaṃ vidyādrajo vidyāt pravarttakam ।।
vināśakaṃ tamo vidyāt traiguṇyaṃ nāma sañjñitam ।