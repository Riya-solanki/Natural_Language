--- source: brssbh1u-Cleaned.txt | block: 689 | label: meter | g:0.25 m:0.922 ---

rūpakakḷptiḥ sādṛśyakalpanā ।
pragraho aśvaraśanā ।
teṣu hayeṣu ।
gocarān mārgān ।
ātmā dehaḥ ।
gṛhṇanti puruṣapaśuṃ badhnātīti grahā indriyāṇi ।
tebhyaḥ śreṣṭhā atigrahā viṣayāḥ ।
paratvaṃ śraiṣṭhyābhiprāyaṃ natvāntaratveneti bhāvaḥ ।
buddheḥ paraḥ pratyabhijñāyata iti śeṣaḥ ।
hiruk pṛthak ।
vedanā sukhādyanubhavaḥ ।
vāgityatra dvitīyālopaśchāndasaḥ manasī iti dīrghaśca ।
agryā samādhiparipākajā ।