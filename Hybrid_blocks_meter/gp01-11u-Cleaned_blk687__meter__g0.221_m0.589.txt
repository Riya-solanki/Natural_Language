--- source: gp01-11u-Cleaned.txt | block: 687 | label: meter | g:0.221 m:0.589 ---

[] atra gāyanti cādyāpi
"riṅgana-keli-kule jananī-sukha-kārī । vraja-dṛśi sukṛta-sphurad-avatārī ।
valayita-bālya-vilāsa jaya bala-valita hare! ।।
kiṅkiṇi-gaṇa-raṇane hṛdaye ruci-dhārī । pada-yuga-cālana-kutuka-vihārī ।।
gorasa-kīrṇi-bhave paṅke laghu-cārī । vāraṇa-kāraṇa-vāg aticārī ।।
akalita-jana-milane tasmād apasārī । jananīṃ prati gati-cāpala-bhārī ।।
jananī-stana-vasane bhaya-bhāg-anuhārī । tatra payo-rasa-visarāhārī ।।
vapuṣi mṛdā maline mṛdutām apahārī । jananī-kara-kṛta-mṛjayā hārī ।।
api tandrāvalane stanapām anukārī । jananī-smita-patad-amṛtāsārī ।। iti
[mātrāsamaka]
tataś ca,
varṣa-pañcakam anu skhaled vayas
tat tu tat trayam anu dvayos tayoḥ ।
kintu na skhalati tat-kiśoratā
yā gatāgami-daśā-tiraskarī ।। [rathoddhatā]