--- source: sastrdiu-Cleaned.txt | block: 184 | label: meter | g:0.25 m:0.76 ---

tadevaṃ pratyakṣameva bāhyārthamupasthāpya tadapahnavapravṛttasyānumānasyodayaṃ niruṇaddhi ।
svapnādiṣu tu bādhakena jñānāntareṇa bāhyasadbhāvanirākaraṇādyujyetātmakhyātiḥ ।
natviha tathā bādhakamastyanyat bhavaduktādanumānāt ।
nacānumānamalaṃ bādhitumityuktam ।
dūṣaṇasahasraṃ cāsyānumānasya vārtike prapañcitamityuparamyate ।।