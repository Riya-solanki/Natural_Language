--- source: brssgo1u-Cleaned.txt | block: 747 | label: meter | g:0.307 m:0.676 ---

smṛtyā śravaṇādiniṣedhācca nādhikāra ityāha-śravaṇeti ।
asya śūdrasya dvijaiḥ paṭhyamānaṃ vedaṃ pramādācchṛṇvataḥ sīsalākṣābhyāṃ taptābhyāṃ śrotradvayapūraṇaṃ prāyaścittaṃ kāryamityarthaḥ ।
padyu pādayuktaṃ saṃcariṣṇurūpamiti yāvat ।
bhavati ca ।
smṛtiriti śeṣaḥ ।
matirvedārthajñānam ।
dānaṃ nityaṃ niṣidhyate śūdrasya ।
naimittikaṃ tu dānamastyeva ।
yaduktaṃ vidurādīnāṃ jñānitvaṃ dṛṣṭamiti, tatrāha-yeṣāmiti ।