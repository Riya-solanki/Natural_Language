--- source: brssgo3u-Cleaned.txt | block: 306 | label: meter | g:0.393 m:0.698 ---

parimitatvamapyasiddhamityāha-buddhyartha iti ।
vākprāṇacakṣuḥśrotrāṇi manasaḥ pādā agnivāyvādityadiśa ākāśasya pādā dhyānārthaṃ kalpitāstadvadbrahmaṇa unmānamityarthaḥ ।
laukikaṃ dṛṣṭāntamāha-athaveti ।
pādakalpanāṃ vināpi vyavahāraḥ kiṃ na syādityata āha-nahīti ।
kārṣāpaṇasya vyavahārāya pādakalpanāvat mandadhiyāṃ dhyānavyavahārāya brahmaṇa unmānakalpanetyarthaḥ ।।