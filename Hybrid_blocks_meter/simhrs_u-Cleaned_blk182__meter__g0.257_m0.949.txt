--- source: simhrs_u-Cleaned.txt | block: 182 | label: meter | g:0.257 m:0.949 ---

tatra prathama-yauvanam-
īṣac-capala-netrāntaṃ smara-smera-mukhāmbujam ।
sa-garva-jarajogaṇḍam asamagrāruṇādharam ।। 
lāvaṇyodbheda-ramyāṅgaṃ vilasad-bhāva-saurabham ।
unmīlitāṅkura-kucam asphuṭāṅgaka-sandhikam ।। 
prathamaṃ yauvanaṃ tatra vartamānā mṛgekṣaṇā ।
apekṣate mṛdu-sparśaṃ sahate noddhatāṃ ratim ।। 
sakhī-keli-ratā svāṅga-saṃskāra-kalitādarā ।
na kopa-harṣau bhajate sapatnī-darśanādiṣu । 
nātirajyati kāntasya saṅgame kiṃ tu lajjate ।।