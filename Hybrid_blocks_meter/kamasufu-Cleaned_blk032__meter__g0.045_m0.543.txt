--- source: kamasufu-Cleaned.txt | block: 32 | label: meter | g:0.045 m:0.543 ---

deśa-sātmyāc ca yoṣita upacaret
madhya-deśyā ārya-prāyāḥ śucy-upacārāś cumbana-nakha-danta-pada-dveṣiṇyaḥ
bāhlīka-deśyā āvāntikāś ca
citra-rateṣu tv āsām abhiniveśaḥ
pariṣvaṅga-cumbana-nakha-danta-cūṣaṇa-pradhānāḥ kṣata-varjitāḥ prahanaṇa-sādhyā mālavya ābhīryaś ca
sindhuṣaṣṭḥānāṃ ca nadīnām antarālīyā aupariṣṭaka-sātmyāḥ
caṇḍa-vegā manda-sītkṛtā āparāntikā lāṭyaś ca
dṛḍha-prahaṇana-yoginyaḥ khara-vegā eva apadravya-pradhānāḥ strīrājye kośālāyāṃ ca
prakṛtyā mṛdvyo rati-priyā aśuci-rucayo nirācārāś ca āndhryaḥ
sakala-catuḥṣaśṭi-prayoga-rāgiṇyo aślīla-paruṣa-vākya-priyāḥ śayane ca sarabhasopakramā mahārāṣṭrikāḥ
tathā-vidhā eva rahasi prakāśante nāgarikāḥ 
mṛdyamānāś cābhiyogān mandaṃ mandaṃ prasiñcante draviḍyaḥ madhyama-vegāḥ sarva-sahāḥ svāṅga-pracchādinyaḥ parāṅga-hāsinyaḥ kutsitāślīla-paruṣa- parihāriṇyo vānavāsikāḥ
mṛdu-bhāṣiṇyo anurāgavatyo mṛdvyaṅgyaś ca gauḍyaḥ
deśa-sātmyāt prakṛti-sātmyaṃ balīya iti suvarṇanābhaḥ na tatra deśyā upacārāḥ
kāla-yogāc ca deśād deśāntaram upacāra-veṣa-līlāś cānugacchanti tac ca vidyāt
upagūhanādiṣu ca rāga-vardhanaṃ pūrvaṃ pūrvaṃ vicitram uttaram uttaraṃ ca
vāryamāṇaś ca puruṣo yat kuryāt tad anu kṣatam amṛṣyamāṇā dvi-guṇaṃ tad eva pratiyojayet
bindoḥ pratikriyā mālā mālāyāś cābhrakhaṇḍakam iti krodhād ivāviṣṭā kalahān pratiyojayet
sakacagraham unnamya mukhaṃ tasya tataḥ pibet nilīyeta daśec caiva tatra tatra maderitā
unnamya kaṇṭhe kāntasya saṃśritā vakṣasaḥ sthalīm maṇi-mālāṃ prayuñjīta yac canyad api lakṣitam
divāpi janasaṃbādhe nāyakena pradarśitam uddiśya sva-kṛtaṃ cihnaṃ hased anyair alakṣitā
vikūṇayantīva mukhaṃ kutsayantīva nāyakam sva-gātra-sthāni cihnāni sāsūyeva pradarśayet
parasparānukūlyena tad evam lajjamānayoḥ saṃvatsara-śatenāpi prītir na parihīyate