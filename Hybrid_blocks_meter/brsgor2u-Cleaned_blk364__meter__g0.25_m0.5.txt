--- source: brsgor2u-Cleaned.txt | block: 364 | label: meter | g:0.25 m:0.5 ---

bāhyaṃ trivṛtkaraṇamuktvādhyātmikamaparaṃ pūrvoktavilakṣaṇaṃ tadannuttarasūtramavatārayati- tāsāmityādinā ।
puruṣaśarīraṃ prāpyaikaikā trivṛdbhavati kāryatrayātmanā bhavatītyarthaḥ ।
uttarasūtreṇāśaṅkitaṃ doṣaṃ nirasitumādau śaṅkāviṣayamādhyātmikatrivṛtkaraṇaṃ darśayatīti bhāṣyārthaḥ ।
nanvannamayaṃ māṃsādi kathaṃ bhaumamityata āha- trivṛtkṛtā bhūmireveti ।
prāṇasya vāyorapkāryatvamaupacārikaṃ draṣṭavyam ।।