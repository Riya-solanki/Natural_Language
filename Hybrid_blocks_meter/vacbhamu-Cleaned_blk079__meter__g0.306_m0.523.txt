--- source: vacbhamu-Cleaned.txt | block: 79 | label: meter | g:0.306 m:0.523 ---

atha mā pravartiṣata pramāṇāni, kiṃ naśchinnamityata āha- na hīndriyāṇyanupādāya pratyakṣādivyavahāraḥ saṃbhavati ।
vyavahriyate aneneti vyavahāraḥ phalam, pratyakṣādīnāṃ pramāṇānāṃ phalamityarthaḥ ।
indriyāṇi iti indriyaliṅgādīnīti draṣṭavyam, adaṇḍino gacchanti' itivat ।
evaṃ hi pratyakṣādi ityupapadyate ।
vyavahārakriyayā ca vyavahāryākṣepātsamānakartṛkatā ।
anupādāya yo vyavahāra iti yojanā ।