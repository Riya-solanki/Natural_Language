--- source: nysvbh_u-Cleaned.txt | block: 135 | label: meter | g:0.25 m:0.521 ---

śarīrādisambandhaḥ pratibandhaheturiti cet? na, śarīrādīnāmupabhogārthatvāt, viparyayasya cānanumānāt।
syānmatam, saṃsārāvasthasya śarīrādisambandho nityasukhasaṃvedanahetoḥ pratibandhakaḥ, tenāviśeṣo nāstīti।
etaccāyuktam, śarīrādaya upabhogārthāste bhogapratibandhaṃ kariṣyantītya nupapannam ।
na cāstyanumānamaśarīrasyātmano bhogaḥ kaścidastīti।।