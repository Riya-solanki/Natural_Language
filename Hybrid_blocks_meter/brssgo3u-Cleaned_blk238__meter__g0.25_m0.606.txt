--- source: brssgo3u-Cleaned.txt | block: 238 | label: meter | g:0.25 m:0.606 ---

dṛṣṭāntasāmye api nīrūpātmanaḥ pratibimbaṃ svabuddhyā kathaṃ kalpyata ityata āha-na cedamiti ।
śrūyate na kalpyata ityarthaḥ ।
śrutadṛṣṭāntasya asūryakādivat'ityupanyāsena kiṃ phalamityata āha-śāstreti ।
ātmano nirviśeṣatvaṃ phalamityarthaḥ ।
avirodha iti na vaiṣamyamityarthaḥ ।
ātmā pratibimbaśūnyaḥ, nīrūpadravyatvāt, vāyuvadityanumāne ākāśe vyabhicāraḥ ।
alpajale avidūrākāśapratibimbadarśanādupādhidūrasthatvamapi kvacidanapekṣatamiti bhāvaḥ ।।