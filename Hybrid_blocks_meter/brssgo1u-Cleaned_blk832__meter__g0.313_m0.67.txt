--- source: brssgo1u-Cleaned.txt | block: 832 | label: meter | g:0.313 m:0.67 ---

evaṃ prāpte brūmaḥ - nānena mantreṇa śrutimattva sāṃkhyavādasya śakyamāśrayitum ।
nahyayaṃ mantraḥ svātantryeṇa kañcidapi vādaṃ samarthayitumutsahate ।
sarvatrāpi yayā kayācitkalpanayājātvādisaṃpādanopapatteḥ ।
sāṃkhyavāda evehābhipreta iti viśeṣāvadhāraṇakāraṇābhāvāt ।
camasavat ।
yathāhi arvāgbalaścamasa ūrdhvabudhnaḥ ityasminamantre svātantryeṇāyaṃ nāmāsau camaso abhipreta iti na śakyate nirūpayitum ।
sarvatrāpi yathākathañcidarvāgbilatvādikalpanopapatteḥ ।
evamihāpyaviśeṣo ajāmekāmityasya mantrasya ।
nāsminmantre pradhānamevājābhipreteti śakyate niyantum ।।