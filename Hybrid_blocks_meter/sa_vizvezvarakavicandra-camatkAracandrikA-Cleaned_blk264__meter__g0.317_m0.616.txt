--- source: sa_vizvezvarakavicandra-camatkAracandrikA-Cleaned.txt | block: 264 | label: meter | g:0.317 m:0.616 ---

atra prathamārdhe paruṣatve api saṃbhāvitātikrāntānuvādamātraparatvād guṇatvam ।
virasaṃ virasārthassyādanaucityakalaṅkataḥ ।।
yathā
śrutvā siṅgakṣitipatiraṇārambhagambhīraghoṣān śuṣyattālu pratinṛpatayasstabdhajaṅghaṃ patantaḥ ।
saṃmuhyante śrutiṣu marutāṃ śailakāntāradeśe niryāntīṣu śrutipujasukhaṃ vaiṇavībhyo vapābhyaḥ ।।