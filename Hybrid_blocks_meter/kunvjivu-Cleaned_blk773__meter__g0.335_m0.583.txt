--- source: kunvjivu-Cleaned.txt | block: 773 | label: meter | g:0.335 m:0.583 ---

ityādi ।
(nanupūrvācāryaiścaitadeva pūrvamudāhṛtaṃ, tadeva prathamaṃ pratyākhyāyedānīṃ samāhitamityasyābhiprāyo vyākhyātavyaḥ ।
satyamuktam ।
tadayaṃ vyākhyāyatekriyāpadamekameva dīpakamiti teṣāṃ tātparyam, asmāka punaḥ kartṛpadāni dīpakāni bahūni saṃbhavanti iti) ।
prītyādīnāṃ prāgabhāvāt, teṣāṃ satāmabhūtaprādurbhāvaṃ vidadhātīti nābhidhīyate, madādiniyatakāraṇatvābhāvāt ।
api tu svasaṃvṛttānāṃ kamapyapūrvamatiśayamutpādayati ।
janayatīti kriyāpadasyārthaḥ yauvanaṃ paramaṅganānāṃ lāvaṇyaṃ janayatīti ।
athavā jvalayatīti pāṭhāntaraṃ parikalpyodāhāryam ।
idānīmetadevopasaṃharati