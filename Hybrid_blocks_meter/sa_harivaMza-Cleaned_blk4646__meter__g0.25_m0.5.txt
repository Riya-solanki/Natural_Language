--- source: sa_harivaMza-Cleaned.txt | block: 4646 | label: meter | g:0.25 m:0.5 ---

bāṇasya duhitā kanyā tatroṣā nāma bhāminī 
devaṃ prakrīḍitaṃ dṛṣṭvā devyā saha nadīgatam ।। 
dīpyamānaṃ mahādevaṃ dvādaśādityatejasam । nānārūpaṃ vapuḥ kṛtvā devyāḥ priyacikīrṣayā । 
uṣā manorathaṃ cakre pārvatyāḥ saṃnidhau tadā 
dhanyā hi bhartṛsahitā ramyanty evaṃ samāgatāḥ ।। 
manasā tv atha saṃkalpam uṣayā bhāṣitaṃ tathā । 
vijñāya tam abhiprāyam uṣāyāḥ parvatātmajā 
prāha devī tato vākyam uṣāṃ harṣayatī śanaiḥ ।।