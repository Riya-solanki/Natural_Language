--- source: sa_harivaMza-Cleaned.txt | block: 4731 | label: meter | g:0.25 m:0.625 ---

na babhūva bhayaṃ tādṛg gānavānāṃ purā raṇe 
yādṛśaṃ yudhyamānānām aniruddhena saṃyuge ।। 
yudhyatām aniruddhena yathāvartata dāruṇam । tādṛśaṃ na bhayaṃ teṣām abhavad devasaṃyuge । 
kecid vamanto rudhiram apatan vasudhātale 
dānavā giriśṛṅgābhā gadāśūlāsipāṇayaḥ ।। 
kecin mathitamastiṣkāḥ kecid bhinnagalāntarāḥ । 
te bāṇam utsṛjya raṇe jagmur bhayasamākulāḥ 
viśālam ākāśatalaṃ dānavā nirjitās tadā ।।