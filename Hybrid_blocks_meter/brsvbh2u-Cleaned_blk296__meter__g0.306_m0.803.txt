--- source: brsvbh2u-Cleaned.txt | block: 296 | label: meter | g:0.306 m:0.803 ---

akṣīyamāṇamapi taditi ।
kṣayasyātisūkṣmatayānupalabhyamānakṣayamiti śaṅkate-syādetaditi ।
viśliṣṭānāmalpatvādityupalakṣaṇaṃ, dravyāntaraparamāṇūnāmanupraveśādityapi draṣṭavyam ।
viśleṣānupraveśābhyāṃ ca sannapi viśleṣaḥ sūkṣmatvānnopalakṣyate iti ।
nirākaroti-na ।
kutaḥ ।
atīndriyatvāditi ।
paramāṇūnāṃ paramasūkṣmatvāttadgatarūpādivadgandho api nopalabhyeta ।
upalabhyamāno vā sūkṣma upalabhyeta na sthūla ityarthaḥ ।
śeṣamatirohitārtham ।।