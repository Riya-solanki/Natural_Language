--- source: sa_harivaMza-Cleaned.txt | block: 3152 | label: meter | g:0.25 m:0.62 ---

tam āha kṛṣṇaḥ saṃhṛṣṭo gaccha dharmiṣṭha māciram 
āvāṃ khalu na śaktau svas tvayā hīnāv ihāsitum ।। 
evam uktas tu kṛṣṇena praṇamya manasā harim । 
sa hrade yamunāyās tu mamajjāmitadakṣiṇaḥ 
rasātale sa dadṛśe sarpalokam imaṃ yathā ।। 
rasātale hradāntaś ca darśanāgamanaṃ yathā । 
tasya madhye sahasrāsyam hematālocchritadhvajam 
lāṅgalāsaktahastāgram musalāpāśritodaram ।।