--- source: sa_harivaMza-Cleaned.txt | block: 456 | label: meter | g:0.25 m:0.536 ---

tatas tasmiṃs tu viṣaye nāvarṣat pākaśāsanaḥ 
acirān narapater vasiṣṭhasyāvicārataḥ । 
parityāgāt kumārasya nāvarṣat pākaśāsanaḥ ।। 
yadā dvādaśa varṣāṇi tena naṣṭābhavat prajā । 
svāhākāraḥ svadhākāro vaṣaṭkāro api nābhavat । 
rāṣṭre tasya mahīpasya dharmanāśo abhavat tadā । 
samā dvādaśa rājendra tenādharmeṇa vai tadā ।।