--- source: brsvbh1u-Cleaned.txt | block: 577 | label: meter | g:0.267 m:0.739 ---

sthānādivyapadeśācca ।
āśaṅkottaramidaṃ sūtram ।
āśaṅkāmāha-kathaṃ punariti ।
sthānino hi sthānaṃ mahadvṛṣṭaṃ, yathā yādasāmabdhiḥ ।
tatkathamatyalpaṃ cakṣuradhiṣṭhānaṃ paramātmanaḥ paramamahata iti śaṅkārthaḥ ।
pariharati-atrocyata iti ।
sthānānyādayo yeṣāṃ te sthānādayo nāmarūpaprakarāsteṣāṃ vyapadeśātsarvagatasyaikasthānaniyamo nāvakalpate ।
natu nānāsthānatvaṃ nabhasa iva nānāsūcīpāśādisthānatvam ।
viśeṣatastu brahmaṇastāni tānyupāsanāsthānānīti tairasya yukto vyapadeśaḥ ।।