--- source: simhrs_u-Cleaned.txt | block: 290 | label: meter | g:0.25 m:0.573 ---

itthaṃ śrī-siṃha-bhūpena sattvālaṅkāra-śālinā । 
kathitāḥ sattvajāḥ strīṇām alaṅkārās tu viṃśatiḥ ।।
sattvād daśaiva bhāvādyā jātā līlādayas tu na । 
ato hi viṃśatir bhāvāḥ sāttvikā iti nocitam ।।
yujyate sāttvikatvaṃ ca bhāvādi-sahacāriṇaḥ । 
līlādi-daśakasyāpi chatri-nyāya-balāt sphuṭam ।।
bhojena krīḍitaṃ kelir ity anyau gātrajau smṛtau । 
ato viṃśatir ity atra saṅkhyeyaṃ nopapadyate ।।