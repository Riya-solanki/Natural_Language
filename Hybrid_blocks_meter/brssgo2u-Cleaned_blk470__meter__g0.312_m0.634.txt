--- source: brssgo2u-Cleaned.txt | block: 470 | label: meter | g:0.312 m:0.634 ---

na ।
vartamānakālavadatīteṣvapi kāleṣvitaretarāśrayadoṣāviśeṣādandhaparamparānyāyāpatteḥ ।
apica apravartanālakṣaṇā doṣāḥ' iti nyāyavitsamayaḥ ।
nahi kaścidadoṣaprayuktaḥ svārthe parārthe vā pravartamāno dṛśyate ।
svārthaprayukta eva ca sarvo janaḥ parārthe api pravartata ityevamapyasāmañjasyaṃ, svārthavattvādīśvarasyānīśvaratvaprasaṅgāt ।
puruṣaviśeṣatvābhyupagamācceśvarasya puruṣasya caudāsīnyābhyupagamādasāmañjasyam ।।