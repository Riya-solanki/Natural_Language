--- source: rasadhpu-Cleaned.txt | block: 8 | label: meter | g:0.25 m:0.521 ---

aṣṭāpi ślokāḥ spaṣṭā eva kevalaṃ cilharī kuṣṭhabheda eva ।। 
iti sūtadoṣaguṇākhyānaṃ samāptam ।। 
sūte'ṣṭādaśasaṃskārās tatrādyaḥ pāṭasāraṇaḥ ।
dvitīyo mardano nāma tṛtīyaḥ śodhano mataḥ ।।
mūrchanotthāpanas turyaḥ pañcamo rasapātanaḥ ।
rasasyotthāpanaṃ ṣaṣṭhaḥ saptamaḥ svedano bhavet ।।
niyāmako aṣṭamaḥ prokto navamastu nirodhakaḥ ।
daśamo mukhakārī syāt rudrasaṃkhyo hi jāraṇaḥ ।।
sūryāṅko bandhakṛt prokto yakṣasaṃsthas tu sāraṇaḥ ।
māraṇo manusaṃkhyaḥ syāt tithyaṅkaḥ pratisāraṇaḥ ।।
krāmaṇaḥ ṣoḍaśāṅkaḥ syād vedhaḥ saptadaśīkakaḥ ।
aṣṭādaśaśca saṃskāras tajjñair udghāṭano mataḥ ।।