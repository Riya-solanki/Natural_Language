--- source: nysvbh_u-Cleaned.txt | block: 1098 | label: meter | g:0.009 m:0.955 ---

yathā phalārthinā vṛkṣamūle sekādi parikarma kriyate taṃmiṃśca pradhvaste
pṛthivīdhāturabdhātunā saṃgṛhīte āntareṇa
tejasā pacyamāno rasadravyaṃ nirvartayati
sa dravyabhūto raso vṛkṣānugataḥ pākaviśiṣṭo
vyūhaviśeṣeṇa saṃniviśamānaḥ parṇādi
phalaṃ nirvartayati evaṃ pariṣekādi karmacārthavat
na ca vinaṣṭāt phalaniṣpattiḥ।
tathā pravṛttyā
saṃskāro dharmādharmalakṣaṇo janyate sa jāto
nimittāntarānugṛhītaḥ kālāntare phalaṃ
niṣpādayatīti uktaṃ caitat
"pūrvakṛtaphalānubandhāt tadutpattiḥ "
iti ।।