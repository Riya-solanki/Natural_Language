--- source: brssgo4u-Cleaned.txt | block: 396 | label: meter | g:0.398 m:0.572 ---

uttarasūtravyāvartyaśaṅkāmāha-kathaṃ punariti ।
salilavatsalilaḥ, svaccha ityarthaḥ ।
na tu taddvitīyamastīti kvacitsuṣuptimadhikṛtyoktaṃ atatkena kam'ityādi kvacinmuktiṃ prakṛtyoktam ।
evaṃ viśeṣajñānābhāvavacanaṃ suṣuptimuktyanyatarāpekṣaṃ saguṇopāsakasya bhogoktau na virudhyate bhinnaviṣayatvādityāha-svāpyayeti ।
tatraiva śrutau tadadhikāravaśātsuṣuptyādiprakaraṇabalāt, uktavacanānāmanyatarāpekṣatvamāviṣkṛtaṃ hi yatastato avagamyata ityarthaḥ ।
atra samutthānādivākyaṃ muktiviṣayaṃ yatra suptā iti suptiviṣayamiti vibhāgaḥ ।।