--- source: mamkpb_u-Cleaned.txt | block: 135 | label: meter | g:0.25 m:0.686 ---

vastveveti, analaṃkāraṃ vastumātram ।
ādyo yathā ullāsya kālakaravālamahāmbuvāhaṃ devena yena jaraṭhorjitagarjitena ।
nirvāpitaḥ sakala eva raṇe ripūṇāṃ dhārājalaistrijagati jvalitaḥ pratāpaḥ ।।
atra vākyasyāsaṃbaddhārthābidhāyakatvaṃ mā prasāṅkṣīditi prākaraṇikāprākaraṇikayorupamānopameyabhāvaḥ kalpanīya ityatropamālaṃkāro vyaṅgyaḥ ।
tiramarucirapratāpo vidhuraniśākṛdvibho madhuralīlaḥ ।
matimānatacvavṛttiḥ pratipadapakṣāgraṇīrvibhāti bhavān ।।
atraikaikasya padasya dvipadatve virodhābhāsaḥ ।
amitaḥ samitaḥ prāptairutkarṣairharṣada prabho ।
ahitaḥ sahitaḥ sādhuyaśobhirasatāmasi ।।
atrāpi virodhābhāsaḥ ।
nirupādānasaṃbhāramabhittāveva tanvate ।
jagaccitraṃ namastasmai kalāślāghyāya śūline ।।
atra vyatirekaḥ ।
alaṃkāryasyāpi brāhnaṇaśraṇaṇanyāyenālaṃkāratā ।
vastumātraṃ yathā paṃthia ṇa ettha sattharamatthi maṇaṃ pattharatthale gāme ।
uṇṇaapaoharaṃ pekhkhiūṇa jai vasasi tā vasasu ।।
atra yadyupabhogakṣamo asi tadā, āssveti vyajyate ।
śaniraśaniśva tamuccairnihanti kupyasi narendra yasmai tvam ।
yatra prasīdasi punaḥ sa bhātyudāro anudāraśva ।।
tra aviruddhāvapi tvadanuvartanārthamekaṃ kāryaṃ kuruta iti dhvanyate ।