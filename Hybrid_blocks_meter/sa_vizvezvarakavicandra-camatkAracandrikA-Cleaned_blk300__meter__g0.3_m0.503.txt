--- source: sa_vizvezvarakavicandra-camatkAracandrikA-Cleaned.txt | block: 300 | label: meter | g:0.3 m:0.503 ---

atrānuprāsanirvahaṇamātre kaviprayatnasya viśrānteḥ śabdamātracārutvādidaṃ kāvyaṃ camatkārītyucyate ।
vācyacārutvatātparye camatkāritaraṃ matam ।।
yathā
śrīsiṅgakṣitipāla tāvakacamūdhāṭībhayāṭīkitān ākārairapi śābarairapihitān ghorāṅgaṇe phakkaṇe ।
ātmīyaiva hi paśyatāṃ piśunayatyābālagaupālakaṃ bhūpālātkuliśātapatra kalaśīcihnā padānāṃ tatiḥ ।।