--- source: sastrdiu-Cleaned.txt | block: 566 | label: meter | g:0.25 m:0.694 ---

sukhaduḥkhopabhogo hi saṃsāra iti śabdyate ।।
tayoranupabhogaṃ tu mokṣaṃ mokṣavido viduḥ ।।
śrutirapyetamevāha bhedaṃ saṃsāramokṣayoḥ ।।
na ha vai saśarīrasya priyāpriyavihīnatā ।।
aśarīraṃ vā vasantaṃ smapṛśato na priyāpriye ।।
ānandātmakamātmānaṃ ye vadanti svaprabham ।।
tanmate api ca saṃsārānmukteretāvatī bhidā ।।
ātmā hyānandarūpo asau saṃsāre api prakāśate ।।
tāveva sa mokṣe api nādhikyaṃ tasya kiñcana ।।
atha saṃsāravelāyāmānando na prakāśate ।।
nahyaprakāśanaṃ yuktaṃ svaprakāśasya vastunaḥ ।।
yadyasau na prakāśeta kintarhyanyatprakāśate ।
ātmasvarūpamiti cennanu cānanda eva tat ।।
taccetprakāśate nūnamānando api prakāśate ।
tena śabdādiviṣayajanyayoḥ sukhaduḥkhayoḥ ।।
nivṛttireva saṃsārādapavarga itīryate ।
tataśca sukhalopena mukterna puruṣārthatā ।।
yadyasmākaṃ puruṣārthatā ।
yadyasmākaṃ bhavettarhi tulyaiṣā bhavatāmapi ।
sukhaduḥkhahānimasatastasya bhūyo duḥkhavivarjanāt ।।
mokṣasya puruṣārthatvamāvayorubhayoḥ samam ।।
sukhaduḥkhavihīno ato muktaḥ svastho avatiṣṭhate ।।
iti ।।