--- source: simhrs_u-Cleaned.txt | block: 1254 | label: meter | g:0.25 m:0.772 ---

atha pratimukha-sandhiḥ-
bīja-prakāśanaṃ yatra dṛśyādṛśyatayā bhavet । 
tat syāt pratimukhaṃ bindoḥ prayatnasyānurodhataḥ ।।
iha trayodaśāṅgāni prayojyāni manīṣibhiḥ । 
vilāsa-parisarpau ca vidhutaṃ śama-narmaṇī ।।
narma-dyutiḥ pragamanaṃ nirodhaḥ paryupāsanam । 
puṣpaṃ vajram upanyāso varṇa-saṅgrahanaṃ tathā ।।