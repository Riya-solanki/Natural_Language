--- source: sa_harivaMza-Cleaned.txt | block: 4615 | label: meter | g:0.25 m:0.53 ---

iti kumbhāṇḍavacanaiś coditaḥ puruṣarṣabhaḥ 
bāṇo vācam asaṃsaktāṃ provāca vadatāṃ varaḥ ।। 
nītimantam athāmātyam anayo nītimat tadā । 
cirāt prabhṛti kumbhāṇḍa na yuddhaṃ prāpyate mayā 
tadā mayā mudā pṛṣṭaḥ śitikaṇṭhaḥ pratāpavān ।। 
tato ahaṃ patito mūrdhnā devadevasya dhīmataḥ । 
yuddhābhilāṣaḥ sumahān deva saṃjāyate mama 
api prāpsyāmy ahaṃ yuddhaṃ manasas tuṣṭikārakam ।। 
vijñaptaḥ sa mayā deva prāha māṃ vṛṣabhadhvajaḥ । 
tato ahaṃ devadevena hareṇāmitraghātinā 
prahasya suciraṃ kālam ukto adya vacanaṃ priyam ।।