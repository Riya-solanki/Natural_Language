--- source: gp12-22u-Cleaned.txt | block: 129 | label: meter | g:0.09 m:0.87 ---

tataś ca-
śaśvad garvada-parva-śarva-ḍamaru-svar-vādya-sarvādyatāṃ
vindan kuṇḍali-daṇḍanāya rabhasād uddaṇḍa-sat-tāṇḍavaḥ ।
ārād ūrdhvitam ūrdhvitaṃ bhujaga-rāḍ-mūrdhānam unmardayan
krodhād rodha-kutuhalād dharir ihānarte nanarta sphuṭam ।। [śārdūlavikrīḍitam]
atha-
jayaj-jaya-jayāravāḥ kusuma-vṛṣṭi-sṛṣṭi-prathāḥ
sphurat-pulaka-pālayaḥ prathita-śarma-gharmāśravaḥ ।
bhujaṅga-śirasī-śitus tad-anukṛtya-nṛtyaṃ surā
bhavāmbuja-bhavādayaḥ pramada-garjam ārjan muhuḥ ।। [pṛthvī]