--- source: brssgo2u-Cleaned.txt | block: 657 | label: meter | g:0.302 m:0.518 ---

utkrāntiḥ kadācidacalato api grāmasvāmyanivṛttivaddehasvāmyanivṛttyā karmakṣayeṇāvakalpeta ।
uttare tu gatyāgatī nācalataḥ saṃbhavataḥ ।
svātmanā hi tayoḥ saṃbandho bhavati, gameḥ kartṛsthakriyātvāt ।
amadhyamaparimāṇasya ca gatyāgatī aṇutva eva saṃbhavataḥ ।
satyośca gatyāgatyorutkrāntirapyapasṛptireva dehāditi pratīyate ।
nahyanapasṛtya dehādgatyāgatī syātām ।
dehapradeśānāṃ cotkrāntāvapādānatvavacanāt ।
acakṣuṣo vā mūrdhno vānyebhyo vā śarīradeśebhyaḥ' iti ।
asa etāstejomātrāḥ samabhyādadāno hṛdayamevānvavakrāmati', aśukramādāya punaraiti sthānam' iti cottare api śarīre śarīrasya gatyāgatī bhavataḥ ।
tasmādapyasyāṇutvasiddhiḥ ।।