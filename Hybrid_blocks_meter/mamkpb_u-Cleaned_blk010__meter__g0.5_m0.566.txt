--- source: mamkpb_u-Cleaned.txt | block: 10 | label: meter | g:0.5 m:0.566 ---

doṣaguṇālaṃkārāḥ vakṣyante ।
kvāpītyanenaitadāha yat sarvatra sālaṃkārau, kvacittu sphuṭālaṃkāravirahe api na kāvyatvahāniḥ ।
yathā yaḥ kaumāraharaḥ sa eva hi varastā eva caitrakṣapā- ste conmīlitamālatīsurabhayaḥ prauḍhāḥ kadambānilāḥ ।
sā caivāsmi tathāpi tatra suratavyāpāralīlāvidhau revārodhasi vetasītarutale cetaḥ samutkaṇṭhate ।।