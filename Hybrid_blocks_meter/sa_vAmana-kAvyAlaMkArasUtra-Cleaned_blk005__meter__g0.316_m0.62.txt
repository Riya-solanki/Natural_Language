--- source: sa_vAmana-kAvyAlaMkArasUtra-Cleaned.txt | block: 5 | label: meter | g:0.316 m:0.62 ---

ko'sāvalaṅkāra ityata āha 
saundaryamalaṅkāraḥ ।।
alaṅkṛtiraṅkāraḥ । karaṇavyutpattyā punaralaṅkāraśabdo'yam upamādiṣu vartate ।।
sa doṣaguṇālaṅkārahānādānābhyām ।।sa khalvalaṅkāro doṣahānād guṇālaṅkārādānācc sampādyaḥ kaveḥ ।।śāstrataste ।।
te doṣaguṇālaṅkārahānādāne । śāstrādasmāt । śāstrato hi jñātvā doṣāñjahyād, guṇālaṅkārāṃścādadīta ।।