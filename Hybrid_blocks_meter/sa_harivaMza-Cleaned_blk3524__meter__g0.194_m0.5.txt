--- source: sa_harivaMza-Cleaned.txt | block: 3524 | label: meter | g:0.194 m:0.5 ---

yavanādhipatiś caiva bhagadattaś ca vīryavān 
sauvīrarājaḥ śaibyaś ca pāṇḍyaś ca balināṃ varaḥ 
gāndhārarājaḥ subalo nagnajic ca mahābalaḥ ।। 
kāśmīrarājo gonardo daradādhipatir nṛpaḥ । duryodhanādayaś caiva dhārtarāṣṭrā mahābalāḥ । 
ete cānye ca rājāno balavanto mahārathāḥ 
tam anvayur jarāsaṃdhaṃ vidviṣanto janārdanam ।।