--- source: sastrdiu-Cleaned.txt | block: 250 | label: meter | g:0.358 m:0.522 ---

kathaṃ ca gṛhītagrāhitvamanumāsya, atyantāparidṛṣṭe deśe kāle cāgniranumīyate sa kena pramāṇena prāgavagataḥ ।
na pratyakṣeṇa ।
tasya vidyamānopalambhanatvāt ।
nacānyena kenacit ।
kiñcāgnidhūmayormithaḥ saṃbandho deśakālānavacchinnaḥ pratyakṣeṇāvagata ityetāvadeva bhavānbravīti, nacaitāvatā deśāntarakālāntarasaṃbandho agneravagato bhavati, tasmādagṛhītagrāhyevānumānam ।।