--- source: sa_vAmana-kAvyAlaMkArasUtra-Cleaned.txt | block: 406 | label: meter | g:0.367 m:0.649 ---

veśyā hi nāma mūrtimatyeva nikṛtiḥ । vyasanaṃ hi nāma socchvāsaṃ maraṇam । dvijo bhūmivṛhaspatiḥ ।
ityevamādiṣvguṇahānikalpanā vyākhyātā ।।
vyatirekaviśeṣoktibhyāṃ vyājastutiṃ bhinnāṃ darśayitumāha 
saṃbhāvyaviśiṣṭakarmākaraṇānnindāstotrārthā vyājastutiḥ ।।
atyantaguṇādhiko viśiṣṭastasya ca karma viśiṣṭakarma, tasya sambhāvyasya kartuṃ śakyasyākaraṇānnindāviśiṣṭasāmyasampādanena stotrārthā vyājastutiḥ । yathā