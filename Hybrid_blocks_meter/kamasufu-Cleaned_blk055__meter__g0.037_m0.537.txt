--- source: kamasufu-Cleaned.txt | block: 55 | label: meter | g:0.037 m:0.537 ---

[]rāgavad []āhārya-rāgaṃ []kṛtrima-rāgaṃ []vyavahita-rāgaṃ []poṭā-rataṃ []khala-ratam []ayantrita-ratam iti rata-viśeṣāḥ
saṃdarśanāt prabhṛty ubhayor api pravṛddha-rāgayoḥ prayatna-kṛte samāgame pravāsa-pratyāgamane vā kalaha-viyoga-yoge tad []rāgavat
tatrātmābhiprāyād yāvad-arthaṃ ca pravṛttiḥ
madhyastha-rāgayor ārabdhaṃ yad anurajyate tad []āhārya-rāgam
tatra cātuḥṣaṣṭikair yogaiḥ sātmyānuviddhaiḥ saṃdhukṣya saṃdhukṣya rāgam pravarteta
tat kārya-hetor anyatra saktayor vā []kṛtrima-rāgam
tatra samuccayena yogāñ śāstrataḥ paśyet
puruśas tu hṛdaya-priyām anyāṃ manasi nidhāya vyavaharet saṃprayogāt prabhṛti ratiṃ yāvat atas tad []vyavahita-rāgam
nyūnāyāṃ kumbha-dāsyāṃ paricārikāyāṃ vā yāvad-arthaṃ saṃprayogas tat []poṭā-ratam 
tatropacarān nādriyeta
tathā veśyāyā grāmīṇena saha yāvad-artham []khala-ratam
grāma-vraja-pratyanta-yoṣidbhiś ca nāgarasya
utpanna-visrambhayoś ca parasparānukūlyād []ayantrita-ratam