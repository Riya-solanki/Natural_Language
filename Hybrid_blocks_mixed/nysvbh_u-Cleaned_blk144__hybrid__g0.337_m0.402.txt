--- source: nysvbh_u-Cleaned.txt | block: 144 | label: hybrid | g:0.337 m:0.402 ---

samānadharmopapatterviśeṣāpekṣo vimarśaḥ saṃśaya iti।
sthāṇupurūṣayoḥ samānaṃ dharmamārohapariṇāhau paśyan pūrvadṛṣṭaṃ ca tayoviśeṣaṃ bubhutsamānaḥ kisvidityanyataraṃ nāvadhārayati, yat tadanavadhāraṇajñānaṃ sa saṃśayaḥ।
samānamanayordharmamupalabhe viśeṣamanyatarasya nopalabha ityeṣā buddhiḥ apekṣā।
sā saṃśayasya pravarttikā varttate।
tena viśeṣāpekṣo vimarśaḥ saṃśayaḥ।।