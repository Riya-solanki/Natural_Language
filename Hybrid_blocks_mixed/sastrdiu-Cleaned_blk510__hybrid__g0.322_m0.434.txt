--- source: sastrdiu-Cleaned.txt | block: 510 | label: hybrid | g:0.322 m:0.434 ---

saugatāstvāhuḥ- siddhe jñānasukhādīnāṃ guṇatve guṇakalpanā ।
na tu tatsiddhamasmākaṃ tāvanmātropapattitaḥ ।
nahyāśrayamantareṇa jñānamātramanupapannaṃ svatantrameva jñānaṃ kiṃ neṣyate sukhādayo api jñānaviṣayāḥ svatantrā eva anyasyāśrayasyānupalabdheḥ ।
jñānameva ca nīlamahaṃ jānāmīti jñātṛtvena viparyāsitadarśanairadhyavasīyate nānyaḥ pramāṇābhāvāt ।।