--- source: gp12-22u-Cleaned.txt | block: 698 | label: hybrid | g:0.354 m:0.5 ---

[] tatra matāntaraṃ vitaṇḍā-paṇḍitānāṃ matena khaṇḍayati-
āptavāg anumānaṃ ca pratyakṣād eva gamyate ।
tasmāt pratyakṣam eva syāt pramāṇaṃ sarva-mardakam ।। tasmād gavāṃ brāhmaṇānām adreś cārabhyatām mahaḥ ।
aindrair nirmīyatāṃ seyaṃ tri-karmī haviṣāṃ kulaiḥ ।। homo yadi vidhātavyo vahnim uddiśya hūyatām ।
āśrayaḥ sa hi sarveṣāṃ pratyakṣaś cānubhūyate ।। atha viprāḥ prīṇanīyā dattvā dhenūḥ sadakṣiṇāḥ ।
svabhāva eṣa bhavatāṃ vidhi-kiṅkaratā nahi ।। [anuṣṭubh]