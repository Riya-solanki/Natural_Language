--- source: sastrdiu-Cleaned.txt | block: 218 | label: hybrid | g:0.379 m:0.514 ---

ramaṇīyam ।
asti hi ko api saṃbandhor'thena sahātmano mānasapratyakṣagamyaḥ sarvajanīnaḥ sa jñānasya kalpakaḥ ।
arthagato vā jñānajanyo atiśayaḥ kalpayati jñānam, avaśyamaṅgīkaraṇīyaścāyamatiśayastritayapratibhāsavādibhirapi ।
tritayaṃ pratibhāsata iti vadatā jñānajñeyajñātṛṣu triṣvapyanugataṃ prakāśanapadavācyamavaśyamaṅgīkartavyam ।
tatra jñānatvaṃ tāvannānugatam- taddhi jñāne eva na jñātṛjñeyayoḥ ।
jñeyatvamapi jñeya eva na jñātṛjñānayoḥ ।
jñātṛtvaṃ jñānajñeyayoḥ ।।