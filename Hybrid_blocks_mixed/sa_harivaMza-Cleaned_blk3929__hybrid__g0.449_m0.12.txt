--- source: sa_harivaMza-Cleaned.txt | block: 3929 | label: hybrid | g:0.449 m:0.12 ---

athānyad dhanur ādāya rukmī kṛṣṇajighāṃsayā 
prāduś cakāra divyāni dīptāny astrāṇi vīryavān ।। 
vāyavyaṃ vāruṇaṃ caiva māhendram atha nairṛtam । paiśācaṃ rākṣasaṃ caiva raudraṃ māheśvaraṃ tathā ।। etānyastrāṇi davyāni vivyādra yudhi keśave । tair eva tāni govindo nijaghāna janārdanaḥ । 
astrair astrāṇi saṃvārya tasya kṛṣṇo mhābalaḥ 
punaś ciccheda taṃ cāpaṃ ratheṣāṃ ca tribhiḥ śaraiḥ ।।