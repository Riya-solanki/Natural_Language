--- source: vacbhamu-Cleaned.txt | block: 167 | label: hybrid | g:0.459 m:0.345 ---

sarvasya pāṃsulapādakasya hālikasyāpi brahmāstitvaprasiddhiḥ; kutaḥ ? ātmatvāt ।
etadeva sphuṭayati- sarvo hi iti ।
pratītimeva apratītinirākaraṇena draḍhayati- na na iti ।
na na pratyeti aahamasmi' iti, kiṃ tu pratyetyeveti yojanā ।
nanu aahamasmi' iti ca jñāsyati mā ca jñāsīdātmānamityata āha- yadi iti ।
ahamasmīti na pratīyāt ।
ahaṅkārāspadaṃ hi jīvātmānaṃ cenna pratīyāt aaham' iti na pratīyādityarthaḥ ।
nanu pratyetu sarvo jana ātmānamahaṅkārāspadam, brahmaṇi tu kimāyātam ityata āha- ātmā ca brahma; tadaḥ tvamāsāmānādhikaraṇyāt ।
tasmāttatpadārthasya śuddhabuddhatvādeḥ śabdataḥ tvaṃpadārthasya ca jīvātmanaḥ pratyakṣataḥ prasiddheḥ, padārthajñānapūrvakatvācca vākyārthajñānasya, tvaṃpadārthasya brahmabhāvāvagamaḥ atattvamasi' iti vākyādupapadyata iti bhāvaḥ ।