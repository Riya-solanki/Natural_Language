--- source: brsvbh1u-Cleaned.txt | block: 17 | label: hybrid | g:0.371 m:0.308 ---

gandho yenaikatvaṃ adhyavasīyeta ।
tasmādyeṣu vyāvartamāneṣu yadanuvartate tattebhyo bhinnaṃ yathā ca kusumebhyaḥ sūtram ।
tathā bālādiśarīreṣu vyāvartamāneṣvapi paramahaṅkārāspadamanuvartamānaṃ tebhyo bhidyate ।
api ca svapnānte divyaśarīrabhedamāsthāya taducitānbhogānbhuñjāna eva pratibuddho manuṣyaśarīramātmānaṃ paśyan anāhaṃ devo manuṣya eva'iti devaśarīre bādhyamāne apyahamāspadamabādhyamānaṃ śarīrādbhinnaṃ pratipadyate ।
api ca yoga