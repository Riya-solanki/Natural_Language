--- source: nysvbh_u-Cleaned.txt | block: 557 | label: hybrid | g:0.289 m:0.313 ---

anityā varṇā na vikriyante' iti vipratiṣedhaḥ, yathā nityatve sati kiñcidatīndriyaṃ kiñcidinrdiyagrāhyam indriyagrāhyāśca varṇāḥ evaṃ nityatve sati kiñcinana vikriyate varṇāstu vikriyante iti ।।
virodhādahetuḥ taddharmavikalpaḥ, nityaṃ nopajāyate nāpaiti ।
anupajanāpāyadharmakaṃ nityam anityaṃ punarupajanāpāyayuktam
na cāntareṇopajanāpāyau vikāraḥ saṃbhavati
tad yadi varṇā vikriyante ? nityatvameṣāṃ
nivartate, atha nityāḥ ? vikāradharmatvameṣāṃ
nivartate, soyaṃ viruddho hetvābhāso
dharmavikalpa iti ।।