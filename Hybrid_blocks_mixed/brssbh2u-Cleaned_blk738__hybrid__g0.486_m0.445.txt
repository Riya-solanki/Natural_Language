--- source: brssbh2u-Cleaned.txt | block: 738 | label: hybrid | g:0.486 m:0.445 ---

syādetat ।
prāṇo api tarhi jīvavadasmiñśarīre svātantryaṃ prāpnoti ।
śreṣṭhatvādguṇabhāvopagamācca taṃ prati vāgādīnāmindriyāṇām ।
tathāhyanekavidhā vibhūtiḥ prāṇasya śrāvyate- asupteṣu vāgādiṣu prāṇa eko hi jāgarti prāṇa eko mṛtyunānāptaḥ prāṇaḥ saṃvargo vāgādīnsaṃvṛṅ kte prāṇa itarānprāṇānrakṣati māteva putrān' iti ।
tasmātprāṇasyāpi jīvavatsvātantryaprasaṅgaḥ ।
taṃ pariharati-