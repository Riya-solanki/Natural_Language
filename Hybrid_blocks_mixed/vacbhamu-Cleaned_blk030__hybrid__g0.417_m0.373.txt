--- source: vacbhamu-Cleaned.txt | block: 30 | label: hybrid | g:0.417 m:0.373 ---

syādetat ।
āropyasya pratītau satyāṃ pūrvadṛṣṭasya samāropaḥ samāropanibandhanā ca pratītiriti durvāraṃ parasparāśrayatvamityata āha - naisargika iti ।
śvābhāvikaḥ anādirayaṃ vyavahāraḥ ।
vyavahārānāditayā tatkāraṇasyādhyāsasya, anāditoktā, tataśca pūrvapūrvamithyājñānopadarśitasya buddhīndriyaśarīrādeḥ uttarottarādhyāsopayoga ityanāditvāt bījāṅkuravanna parasparāśrayatvamityarthaḥ ।