--- source: sa_vizvezvarakavicandra-camatkAracandrikA-Cleaned.txt | block: 260 | label: hybrid | g:0.462 m:0.34 ---

atra pūrvabhāvino nāyakacitte titikṣāmokṣaṇasya hetoḥ, hetumataḥ paśvādbhāvinaḥ pratirājanijadeśamokṣaṇasya ca paurvāparyaviparyasādapakramatve api nāyakatitikṣāmokṣaṇasya deśamokṣaṇalakṣaṇapratirājasādhvasoddīpanaprakāśanaparatvādadoṣaḥ ।
pratyakṣaniṣṭhurārthaṃ yatparuṣaṃ tannigadyate ।।
yathā
gaṇaḍagrāvatale nipātayata vā gartāntare datta vā vyāghrāṇāṃ purataḥ parikṣipata vā vyākrośato bālakān ।
hantāmī parito vanaṃ mṛgayataḥ kṣmāpālacūḍāmaṇeḥ vartante bhavatībhiradya hivayaṃ sarve api dahyāmahe ।।