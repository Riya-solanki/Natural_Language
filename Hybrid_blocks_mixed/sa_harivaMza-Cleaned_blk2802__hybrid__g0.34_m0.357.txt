--- source: sa_harivaMza-Cleaned.txt | block: 2802 | label: hybrid | g:0.34 m:0.357 ---

ye cāvayoḥ sthitā vṛtte mahendropendrasaṃjñite 
mānavāḥ praṇamiṣyanti teṣāṃ nāsty anayāgamaḥ ।। 
svargalokādayānīya maṇipīṭhaṃ surādhipaḥ । niveśya kṛṣṇaṃ ratnaiḥ prāṅ muktādyair abhiṣecayat । kṛtvā nīrājanaṃ divyair alaṃkṛtya ca bhūṣaṇaiḥ । 
tataḥ śakras tu tān gṛhya ghaṭān divyapayodharān 
abhiṣekeṇa govindaṃ yojayāmāsa yogavit ।।