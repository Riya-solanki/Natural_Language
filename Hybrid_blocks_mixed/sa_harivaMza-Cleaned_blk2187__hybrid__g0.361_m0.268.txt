--- source: sa_harivaMza-Cleaned.txt | block: 2187 | label: hybrid | g:0.361 m:0.268 ---

ṣaḍ eva devakīgarbhāḥ ṣadgarbhā vai mahāsurāḥ 
bhaviṣyanti tataḥ kaṃso garbhasthān vo vadhiṣyati ।। 
śaptvā caivaṃ tato daityān daityeśo roṣamūrcchitaḥ । pātāle jalagarbhasthāṃś cakārāmitavikramaḥ । jñātvā haris tu taṃ śāpaṃ kaṃsasya ca viniścayam । 
jagāmātha tato viṣṇuḥ pātālaṃ yatra te śurāḥ 
ṣaḍgarbhāḥ saṃyatāḥ santi jalagarbhagṛheśayāḥ ।।