--- source: brsvbh1u-Cleaned.txt | block: 150 | label: hybrid | g:0.506 m:0.48 ---

na cātītānāgatārthagocarāyāḥ saṃvidor'thasahabhāvo api ।
tadviṣayahānopādānopekṣābuddhijananādarthasahabhāva iti cenna, arthasaṃvida iva hānādibuddhīnāmapi tadviṣayatvānupapatteḥ ।
hānādijananāddhānādibuddhīnāmarthaviṣayatvam, arthaviṣayahānādibuddhijananācca arthasaṃvidastadviṣayatvamiti cet, tatkiṃ dehasya prayatnavadātmasaṃyogo dehapravṛttinivṛttiheturarthe ityarthaprakāśo astu ।
jāḍyāddehātmasaṃyogo nārthaprakāśa iti cet, nanvayaṃ svayaṃprakāśo api svātmanyeva khadyotavatprakāśaḥ, arthe tu jaḍa ityupapāditam ।
na ca prakāśasyātmāno viṣayāḥte hi vicchinnadīrghasthūlatayānubhūyante,prakāśaścāyamāntaro asthūlo anaṇurahrasvo adīrdhaśceti prakāśate,