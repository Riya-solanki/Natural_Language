--- source: sastrdiu-Cleaned.txt | block: 159 | label: hybrid | g:0.354 m:0.35 ---

smṛtivyatiriktā ca pratītiranubhūtiḥ ।
smṛtiśca saṃskāramātrajaṃ jñānamabhidhīyate ।
mātragrahaṇaṃ ca saṃskārasaghrīcīnendriyajasya pratyabhijñānasya smṛtitvaprasaṅgenāprāmāṇyaṃ māprasāṃkṣīdityelamartham ।
tadevaṃ saṃskārātiriktakāraṇajanyaṃ jñānaṃ pramāṇamityuktaṃ bhavati, tadidaṃ svapnadarśane tāvadavyāpakam, saṃskāramātrajasyāpi jñānasya svarūpe kartari ca prāmāṇyamiṣṭaṃ bhavatām ।।