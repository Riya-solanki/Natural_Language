--- source: sastrdiu-Cleaned.txt | block: 428 | label: hybrid | g:0.466 m:0.522 ---

saṃyogasyedānīṃ kathaṃ saṃyogiṣu vṛttiḥ kiṃ jātivat kiṃvāvayavivat ।
ubhayavilakṣaṇeti brūmaḥ ।
sa hi saṃyogyantaramapekṣya saṃyogyantare vartate nānapekṣyeti na jātitulyatvam ।
ekatraiva ca svānurūpāṃ janayati buddhim idamanena saṃyuktamidamanena iti, tenāvayavināpi nātīva tulyatvamityubhayavailakṣaṇyam ।।