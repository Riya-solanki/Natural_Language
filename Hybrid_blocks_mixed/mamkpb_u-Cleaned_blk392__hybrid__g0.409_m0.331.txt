--- source: mamkpb_u-Cleaned.txt | block: 392 | label: hybrid | g:0.409 m:0.331 ---

guṇau ca kriye ca guṇakriye ca guṇakriyāḥ ।
krameṇodāharaṇam vidalitasagalārikulaṃ tava balamidamabhavadāśu vimalaṃ ca ।
prakhalamukhāni narādhipa malināni ca tāni jātāni ।।
ayamekapade tayā viyogaḥ priyayā copanataḥ suduḥsaho me ।
navavāridharodayādahobhirbhavitavyaṃ ca nirātapatvaramyaiḥ ।।
kaluṣaṃ ca tavāhiteṣvakasmātsitapaṅkeruhasodaraśri cakṣuḥ ।
patitaṃ ca mahīpatīndra teṣāṃ vapuṣi prasphuṭamāpadāṃ kaṭākṣaiḥ ।।
"dhunoti cāsiṃ tanute ca kīrtim'; ityādeḥ "kṛpāṇapāṇiśva bhavān raṇakṣitau sasādhuvādāśva surāḥ surālaye'; ityādeśva darśanāt "vyadhikaraṇe'; iti "ekasmin deśe'; iti ca na vācyam ।।