--- source: brssgo4u-Cleaned.txt | block: 59 | label: hybrid | g:0.39 m:0.523 ---

āsīnaḥ saṃbhavāt ।
karmaṇa utthitenopaviṣṭena vānekadhānuṣṭhānadarśanātsaṃśayaḥ karmāṅgāśritopāsanānāmāsananiyamānapekṣāṇāmanuṣṭhānaprakāra uktastadvadaṅgānāśritopāsaneṣvapyaniyama iti pūrvapakṣayati-tatreti ।
atrāsanābhyāsāsiddhiḥ, siddhānte tu manodehayorbhinnatve api dehacāñcalye manaso anavasthānasya anubhavasiddhatvānmanovyāpāreṣūpāsaneṣu dehasthairyārthamāsananiyamāpekṣeti phalabhedaḥ ।
tiṣṭhata utthitasya ।।