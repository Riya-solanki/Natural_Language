--- source: brsvbh1u-Cleaned.txt | block: 133 | label: hybrid | g:0.382 m:0.458 ---

kaṇikāyāmiti neha pratanyate ।
diṅmātraṃ cāsya smṛtipramoṣabhaṅgasyoktam ।
vistarastu brahmatattvasamīkṣāyāmavagantavya iti, tadidamuktam-'anye tu yatra yadadhyāsastasyaiva viparītadharmatvakalpanāmācakṣate iti ।
ayatra śuktikādau yasya rajatāderadhyāsastasyaiva śuktikāderviparītadharmakalpanāṃ rajatatvadharmakalpanāmiti yojanā ।
nanu santu nāma parīkṣakāṇāṃ vipratipattayaḥ, prakṛte tu kimāyātamityatāha-sarvathāpi tvanyasyānyadharmakalpanāṃ na vyabhicarati ।
anyasyānyadharma