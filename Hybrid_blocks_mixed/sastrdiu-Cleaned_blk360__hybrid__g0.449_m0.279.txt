--- source: sastrdiu-Cleaned.txt | block: 360 | label: hybrid | g:0.449 m:0.279 ---

kiṃ punaḥ śabdasyārthapratipādane pramāṇam, śabdānantaramarthapratipattireva ।
nanviyamabhiprāyānumānadvāreṇaivopapannā, neti brūmaḥ ।
arthābhiprāyaśūnyenāpi svāpādyavasthāyāṃ paravaśaprayuktairapi śabdairarthapratipattidarśanāt ।
tathā puruṣāntarakṛtamapauruṣeyaṃ vā vedavākyamanarthajñairapi prayujyamānaṃ vyutpannānāmarthabuddhiṃ janayatyeva, tasmāt pratyāyakaḥ śabdaḥ ।
kimiti tarhi prathamaśravaṇe na pratyāyayati, sahakārivirahātsaṃjñātvagrahaṇamapi śabdasyārthe pratyayato aṅgaṃ netrasyevālokaḥ, tena yaḥ puruṣāntarebhyo ayaṃ puruṣāntarebhyo ayaṃ śabdo asya saṃjñeti jñātavān tasyaiva pratyāyayati nānyasyeti na doṣaḥ ।।