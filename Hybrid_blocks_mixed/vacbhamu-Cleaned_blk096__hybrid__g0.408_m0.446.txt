--- source: vacbhamu-Cleaned.txt | block: 96 | label: hybrid | g:0.408 m:0.446 ---

siddhāntastu- bhavedetadevaṃ yadyahaṃpratyayaḥ pramāṇam ।
tasya tu uktena krameṇa śrutyādibādhakatvānupapatteḥ, śrutyādibhiśca samastatīrthakaraiśca prāmāṇyānabhyupagamādadhyāsatvam ।
evaṃ ca vedāntā nāvivakṣitārthāḥ, nāpi upacaritārthāḥ, kiṃ tu uktakṣaṇāḥ ।
pratyagātmaiva teṣāṃ mukhyor'thaḥ ।
tasya ca vakṣyamāṇena krameṇa saṃdigdhatvāt prayojanatvācca yuktā jijñāsā- ityāśayavān sūtrakāraḥ tajjijñāsāmasūtrayat, athāto brahmajijñāsā iti ।