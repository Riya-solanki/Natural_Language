--- source: nysvbh_u-Cleaned.txt | block: 118 | label: hybrid | g:0.361 m:0.374 ---

sukhaduḥkhasaṃvedanaṃ phalam।
sukhavipākaṃ karma duḥkhavipākaṃ ca।
tatpunardehendriyaviṣayabuddhiṣu satīṣu bhavatīti saha dehādibhiḥ phalamabhipratam।
tathā hi pravṛttidoṣajanito artha phalametatsarvaṃ bhavati।
tadetatphalamupāttamupāttaṃ heyam, tyaktaṃ tyaktamupādeyamiti nāsya hānopādānayorniṣṭhā paryavasānaṃ vāsti, sa khalvayaṃ phalasya hānopādānasrotatasohyate loka iti ।।