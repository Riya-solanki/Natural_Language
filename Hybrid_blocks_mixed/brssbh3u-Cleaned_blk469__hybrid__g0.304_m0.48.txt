--- source: brssbh3u-Cleaned.txt | block: 469 | label: hybrid | g:0.304 m:0.48 ---

na ।
tasya dravyaviśeṣavidhānārthatvāt ।
prākṛte hyagnihotre payaḥprabhṛtīnāṃ dravyāṇāṃ niyatatvādihāpyagnihotraśabdātkauṇḍapāyināmayanavattaddharmaprāptau satyāṃ bhaktadravyaikatāguṇaviśeṣavidhānārthamidaṃ vākyaṃ tadyadbhaktamiti ।
ato guṇalope na mukhyasyetyeṃ prāptam ।
bhojanalope apyadbhirvānyena vā dravyeṇāviruddhena pratinidhānanyāyena prāṇāgnihotrasyānuṣṭhānamiti ।।