--- source: gp23-33u-Cleaned.txt | block: 323 | label: hybrid | g:0.463 m:0.499 ---

[] tad evaṃ sva-kalita-caye valaye vanamālī śobhānicayam upalabhamānaś cintayāmāsa-
upari yathojjvalam indor valayaṃ pulinaṃ tathā bhuvi ca । kintu kalaṅkas tasmin nirmala-ramaṇī-kulāny atra ।। [upagīti]
[] tad aho ! cāmīkara-maṇisarākāro' yaṃ ramaṇīya-ramaṇī-valayaḥ prati-yugma-madhyaṃ yadi mahāmara-katāyamāna-nāyaka-sambadhyamānatām ābadhnāti, tadā hṛdyatām āpadyate ।