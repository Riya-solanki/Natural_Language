--- source: sastrdiu-Cleaned.txt | block: 302 | label: hybrid | g:0.274 m:0.399 ---

atrābhidhīyate- na tāvadgṛhābhāvamātraṃ liṅgaṃ mṛte api saṃbhavāt ।
na jīvanamātraṃ gṛhe api sadbhāvāt ।
ato jīvanasaṃsṛṣṭo gṛhābhāvo liṅgamiti vaktavyam ।
prathamaṃ ca liṅgamavagamya paścālliṅgyanumānena bhavitavyam ।
na tu liṅgāvagamasamaya eva liṅgyavagamaḥ ।
atra ca na bahirbhāvāvagamamantareṇa gṛhābhāvo jīvanaṃ ca saṃsṛṣṭaṃ pratyetuṃ śakyate virodhāt ।
jīvatā hyavaśyaṃ gṛhe vā bahirvā sthātavyamityasaṃdigdham ।
ataśca bahirbhāvamanantarbhāvya jīvanagṛhābhāvau samuccitya pratipadyamānasyedṛśī pratipattirāpadyate devadatto gṛhe anavasthito gṛhe vā bahirvāvasthita iti ।
nacaivaṃ saṃbhavati bhāvābhāvayorekatra deśe samuccetamaśakyatvāt ।
ato avaśyaṃ deśabhedenaiva devadattasya bhāvābhāvau samuccetavyau ।
tena bhāvābhāvasaṃsargabuddhyaiva bahurbhāvasya buddhatvānna paścātkiñcitprameyamasti ।
āha ca vidyamānatvasaṃsṛṣṭagehābhāvadhiyānayā ।।
gehādutkālitā sattā bahirevāvatiṣṭhate iti ।
nanu pramāṇāntaratvepi jīvanamātrasya gṛhābhāvamātrasya vāvagamakatvābhāvātsaṃsṛṣṭamubhayaṃ gamakamityaṅgīkartavyam ।
saṃsṛṣṭadhiyaiva ca bahirbhāvasya buddhatvānna paścāt kiñcutprameyamavaśiṣyata iti tulyo ayaṃ doṣaḥ ।
ucyate- iyameva saṃsṛṣṭadhīrarthāpattirityavagamya śāmyatu bhavān kiṃ punastasyāḥ kāraṇam ।
dvayorgṛhābhāvadajīvanayoḥ parasparapratighāta iti brūmaḥ ।
yathā khalvekena nadyāstīre phalāni santītyukte pareṇa ca na santītyukte pareṇa na santītyukte balābalaviśeṣamajānānaḥ śrotā mithaḥ pratihatamubhayaṃ buddhyate ।
nacānyataradapi tyuktuṃ gṛhītuṃ vā śaknoti ।
tathāpi tu na