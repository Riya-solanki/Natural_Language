--- source: brsvbh1u-Cleaned.txt | block: 49 | label: hybrid | g:0.327 m:0.419 ---

pūrvadaurbalyaṃ prakṛtivat' iti ।
tathā apūrvātparabalīyastvaṃ tatra nāma pratīyatām ।
anyonyanirapekṣāṇāṃ yatra janma dhiyāṃ bhavet ।।
aiti ।
api ca ye apyahaṅkārāspadamātmānamāsthiṣata tairapyasya na tāttvikatvamabhyupetavyam, aahamihaivāsmi sadane jānānaḥ'iti sarvavyāpinaḥ prādeśikatvena grahāt ।
uccataragiriśikharavartiṣu mahātaruṣu bhūmiṣṭhasya dūrvāpravālanirbhāsapratyayavat ।
na cedaṃ dehasya prādeśikatvamanubhūyate na tvātmana iti sāṃpratam ।
na hi tadaivaṃ bhavati aaham' iti;gauṇatve vā na ajānānaḥ'iti ।
api ca paraśabdaḥ paratra lakṣyamāṇaguṇayogena vartata iti yatra prayoktṛpratipatroḥ saṃpratipattiḥ sa gauṇaḥ, sa ca bhedapratyayapuraḥsaraḥ ।
tadyathā naiyamikā