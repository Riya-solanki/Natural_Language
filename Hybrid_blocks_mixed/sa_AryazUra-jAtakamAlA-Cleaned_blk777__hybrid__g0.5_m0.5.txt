--- source: sa_AryazUra-jAtakamAlA-Cleaned.txt | block: 777 | label: hybrid | g:0.5 m:0.5 ---

atha tasyāḥ pitā rājñaḥ saṃviditaṃ kārayāmāsastrīratnaṃ te deva viṣaye prādurbhūtam । yatastatpratigrahaṃ visarjanaṃ vā prati devaḥ pramāṇamiti । atha sa rājā strīlakṣaṇavido brāhmaṇān samādideśapaśyantvenāṃ tatrabhavantaḥ kimasāvasmadyogyā na veti । atha tasyāḥ pitā tānbrāhmaṇān svabhavanamabhinīyonmādayantīmuvāca - bhadre svayameva brāhmaṇān pariveṣayeti । sā tatheti pratiśrutya yathākramaṃ brāhmaṇān pariveṣayitumupacakrame । atha te brāhmaṇāḥ