--- source: bhassv_u-Cleaned.txt | block: 156 | label: hybrid | g:0.461 m:0.073 ---

atha caturtho aṅkaḥ ।
{tataḥ praviśati vidūṣakaḥ }
{vidūṣakaḥ} -
{saharṣam} bho diṭṭhiā tattahodo vaccharāassa abhippedavivāhamaṅgaḷaramaṇijjo kāḷo diṭṭho 
bho ko ṇāma edaṃ jāṇādi tādise vayaṃ aṇatthasaḷiḷāvatte pakkhittā uṇa ummajjissāmo tti 
idāṇiṃ pāsādesu vasīadi andeuradigghiāsu hṇāīadi pakidimaurasuumārāṇi modaakhajjaāṇi khajjīanti tti aṇaccharasaṃvāso uttarakuruvāso mae aṇubhavīadi 
ekko khu mahanto doso mama āhāro suṭṭhu ṇa pariṇamadi 
suppacchadaṇāe sayyāe ṇiddaṃ ṇa ḷabhāmi jaha vādasoṇidaṃ abhido via vattadi tti pekkhāmi 
bho suhaṃ ṇāma aparibhūdaṃ akaḷḷavattaṃ ca 
[bhoḥ diṣṭyā tatrabhavato vatsarājasyābhipretavivāhamaṅgalaramaṇīyaḥ kālo dṛṣṭaḥ । bhoḥ ko nāmaitaj jānāti tādṛśe vayam anarthasalilāvarte prakṣiptāḥ punar unmaṅkṣyāma iti । idānīṃ prāsādeṣūṣyate antaḥpuradīrghikāsu snāyate prakṛtimadhurasukumārāṇi modakakhādyāni khādyanta ity anapsarassaṃvāsa uttarakuruvāso mayānubhūyate । ekaḥ khalu mahān doṣaḥ mamāhāraḥ suṣṭhu na pariṇamati supracchadanāyāṃ śayyāyāṃ nidrāṃ na labhe yathā vātaśoṇitam abhita iva vartata iti paśyāmi । bhoḥ sukhaṃ nāmayaparibhūtamakalyavartaṃ ca । ]