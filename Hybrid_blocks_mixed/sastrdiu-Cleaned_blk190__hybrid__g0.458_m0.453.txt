--- source: sastrdiu-Cleaned.txt | block: 190 | label: hybrid | g:0.458 m:0.453 ---

saṃbhavati ।
yadi cārthāntaraṃ nīlaṃ tato asya kiṃ lakṣaṇaṃ vedyatvam ।
yadyarthatvalakṣaṇaṃ syāt, sarvaṃ sarvasya vedyaṃ syāt vyavasthāhetutvabhāvāt ।
atha vyavasthāpakaṃ - ya evārtho jñānasya hetuḥ, sa eva vedyo nānya iti cet ।
na ।
netrāderapi vedyatvaprasaṅgāt ।
sādṛśyaṃ hetutvaṃ ca viṣayatvam, nīlārthaśca nīlajñānena sadṛśo na netramiticet, evamapi samanantarapratyayasya hetutvāt vijñānatvena ca sādṛśyādviṣayatvaṃ syāt ।।