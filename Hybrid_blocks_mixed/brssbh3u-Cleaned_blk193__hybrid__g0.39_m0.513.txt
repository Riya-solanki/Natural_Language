--- source: brssbh3u-Cleaned.txt | block: 193 | label: hybrid | g:0.39 m:0.513 ---

ityādiśrutivaiyarthyaprasaṅgāt ।
kathaṃ vā nirastasattāko bodho abhyupagamyeta ।
nāpyubhayalakṣaṇameva brahmeti śakyaṃ vaktum ।
pūrvābhyupagamavirodhaprasaṅgāt ।
sattāvyāvṛttena ca bodhena bodhavyāvṛttayā ca sattayopetaṃ brahma pratijānānasya tadeva pūrvādhikaraṇapratiṣiddhaṃ saprapañcatvaṃ brahmaṇaḥ prasajyeta ।