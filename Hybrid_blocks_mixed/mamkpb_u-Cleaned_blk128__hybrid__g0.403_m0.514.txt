--- source: mamkpb_u-Cleaned.txt | block: 128 | label: hybrid | g:0.403 m:0.514 ---

krameṇodāharaṇam tasyāḥ sāndravilepanastanataṭapra śleṣamudrāṅkitaṃ kiṃ vakṣaśvaraṇānativyatikaravyājena gopāyyate ।
ityukte kva tadityudīrya sahasā tat saṃpramārṣṭuṃ mayā sāśliṣṭā rabhasena tatsukhavaśāttanvyā ca tadvismṛtam ।।
atra kopasya ।
ekasmiñ śayane vipakṣaramaṇīnāmagrahe mugdhayā sadyo mānaparigrahaglapitayā cāṭūni kurvannapi ।
āvegādavadhīritaḥ priyatamastūṣṇīṃ sthitastatkṣaṇaṃ mābhūtsupta ivetyamandavalitagrīvaṃ punarvīkṣitaḥ ।।
atrautsukyasya ।
utsiktasya tapaḥparākramanidherabyāgamādekataḥ satsaṃgapriyatā ca vīrarabhasotphālaśva māṃ karṣataḥ ।
vaidaihīparirambha eṣa ca muhuśvaitanyamāmīlayan ānandī haricandanenduśiśirasnigdho ruṇaddhyanyataḥ ।।
atrāvegaharṣayoḥ ।
kvākāryaṃ śaśalakṣmaṇaḥ kva ca kulaṃ bhūyo api dṛśyeta sā doṣāṇāṃ praśamāya naḥśrutamaho kope api kāntaṃ mukham ।
kiṃ vakṣyantyapakalmaṣāḥ kṛtadhiyaḥ svapne api sā durlabhā cetaḥ svāsthayamupaihi kaḥ khalu yuvā dhanyo adharaṃ dhāsyati ।।
atra vitakāraitsukyamatismaraṇaśahkādainyadhṛticintānāṃ śabalatā ।
bhāvasthitistūktā udāhṛtā ca ।।