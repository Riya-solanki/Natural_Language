--- source: brssbh1u-Cleaned.txt | block: 760 | label: hybrid | g:0.367 m:0.411 ---

nahyekanibandhanamantareṇa nānābhūteṣu dvitvādikāḥ saṃkhyā niviśante ।
athocyeta pañcaviṃśatisaṃkhyaiveyamavayavadvāreṇa lakṣyate, yathā apañca sapta ca varṣāṇi na vavarṣa śatakratuḥ' iti dvādaśavārṣikīmanāvṛṣṭiṃ kathayanti tadvaditi ।
tadapi nopapadyate ।
ayamevāsminpakṣe doṣo yallakṣaṇāśrayaṇīyā syāt ।