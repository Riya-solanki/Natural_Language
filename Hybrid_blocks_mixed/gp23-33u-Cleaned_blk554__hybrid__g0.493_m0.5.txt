--- source: gp23-33u-Cleaned.txt | block: 554 | label: hybrid | g:0.493 m:0.5 ---

śamitaḥ śamito yena dānavo' sau sadānavaḥ ।
sa paro' paratāṃ yātaḥ sodayo' nudayo bhavān ।।avilambena ye ḍimbe hasatāhasata tvayā ।
te sarve pūtanāpūrvāḥ pūnāḥ pūtāś ca sarvataḥ ।।guṇair aguṇatāṃ yātas tvam asau nandanandana ।
bibharṣi vasudhāṃ citraṃ sthitvāpi vasudhopari ।।śaśadhara-mūrtiḥ śuklā gaṅgā-viśadā sarasvatī śyenī ।
kīrtis tava tu bakāntaka śubhrā sarvaṃ karoti śubhrābham ।।tvat-kīrtyā śvetitaḥ kaṃso' py etat kṛṣṇa mṛṣoditam ।
tat-sparśas tasya nāsty eva kintu tad-bhīti-vaikṛtam ।।
[] tad evaṃ sthite tu kiñcin mama nivedanam asti, tathā hi-