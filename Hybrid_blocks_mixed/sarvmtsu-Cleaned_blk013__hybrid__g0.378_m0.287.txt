--- source: sarvmtsu-Cleaned.txt | block: 13 | label: hybrid | g:0.378 m:0.287 ---

akṣapādamatanirūpaṇam ।
pratyakṣānumānāgamopamānapramāṇavādino akṣapādasya kaṇādavat pramātṛkalpanā, parameśvarasya pramāturanyatvakalpanā, pramātḥṇāmanekatvanityatvavibhutvajñānādiguṇatvakalpanā, jaḍatvakalpanā, ahaṃpratyayavedyatvakalpanā, vedakalpanā, prameyeṣu nityānitya kalpanāḥ paramāṇunāṃ jagadārambhakatvakalpanā, dharmāditrivargakalpanā, bandhamokṣakalpanā, tamasa ālokābhāvatvena dravyāntaratvābhāvakalpanā ca ।
iyān viśeṣaḥnirviśaṣo akṣapādaḥ ṣoḍaśapadārthavādī ।
tathāca tatsūtraṃ - pramāṇaprameyasaṃśayaprayojanadṛṣṭāntasiddhāntāvayavatarkanirṇayavādaja lpavitaṇḍāhetvābhāsacchalajātinigrahasthānānāṃ tattvajñānānniśreyasādhigamaḥ'; iti ।
ṣoḍaśapadārthatattvajñānādanātmani dehādāvātmabhrāntiprabhṛtīnāṃ mithyājñānānāṃ nivṛttiḥ,
[]
tato rāgādidoṣanivṛttiḥ, tataḥ śubhāśubhakarmanivṛttiḥ, tato nimittābhāvānnaimittikanānāyonijanmanivṛttiḥ, tato garbhādhivāsādimaraṇāntaduḥkhanivṛttirityevaṃ krameṇa mokṣaḥ ।
tathācākṣapādasūtraṃ - aduḥkhajanmapravṛttiḍoṣamithyājñānānāmuttarottarāpāye tadanantarābhāvādapavargaḥ iti ।
pratyakṣānumānāgamapramāṇavādino naiyāyikaikadeśino akṣapādavadeva pramāṇādisvarūpasthitiḥ ।
mokṣastu na duḥkhanivṛttimātram, apitu nityasukhasyāvirbhāvo- api ।
tasya janyatvepi, nikhiladuḥkhapradhvaṃsarūpatvādavināśitvaṃ copapadyata iti ।।