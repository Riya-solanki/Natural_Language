--- source: brssgo3u-Cleaned.txt | block: 887 | label: hybrid | g:0.322 m:0.483 ---

yadūrdhvaretasāṃ svaśramebhyaḥ pracyavanaṃ mahāpātakaṃ yadi vopapātakamubhayathāpi śiṣṭhaiste bahirkartavyāḥ ।
aārūḍho naiṣṭhikaṃ dharmaṃ yastu pracyavate punaḥ ।
prāyaścittaṃ na paśyāmi yena śudhyetsa ātmahā' iti aārūḍhapatitaṃ vipraṃ maṇḍalācca viniḥsṛtam ।
udbaddhaṃ kṛmidaṣṭaṃ ca spṛṣṭvā cāndrāyaṇaṃ caret' iti caivamādinindātiśayasmṛtibhyaḥ ।
śiṣṭācārācca ।
nahi yajñādhyayanavivāhādīni taiḥ sahācaranti śiṣṭāḥ ।।