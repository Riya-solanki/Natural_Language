--- source: brsgor2u-Cleaned.txt | block: 69 | label: hybrid | g:0.5 m:0.5 ---

sarvopetā ।
māyāśaktimato brahmaṇo jagatsargaṃ vadataḥ samanvayasyāśarīrasya na māyeti nyāyena virodho asti na veti saṃdehe nyāyasyānābhāsatvādastīti pūrvapakṣe pūrvoktaśaktimattvasamarthanādekaviṣayatvaṃ saṃgatiṃ vadan siddhāntasūtraṃ vyācaṣṭe- ekasyetyādinā ।
pūrvottarapakṣayorvirodhāvirodhau phalamityuktamevāpādasamāpteravagantavyam ।
abhyāttaḥ abhito vyāptaḥ ।
avākī vāgindriyaśūnyaḥ ।
anādaro niṣkāmaḥ ।।