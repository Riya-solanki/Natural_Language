--- source: sa_vAmana-kAvyAlaMkArasUtra-Cleaned.txt | block: 105 | label: hybrid | g:0.363 m:0.248 ---

dhanurjyākiṇacihnena doṣṇā visphuritaṃ tava । iti ।।
karṇāvataṃsaśravaṇakuṇḍalaśiraḥśekhareṣu karṇādinirdeśaḥ saṃnidheḥ ।।
karṇāvataṃsādiśabdeṣu karṇādīnāmavataṃsādipadairuktārthānāmapi nirdeśaḥ sannidheḥ pratipattyarthamiti sambandhaḥ । na hi karṇādiśabdanirdeśamantareṇa karṇādisannihitānāmavataṃsādīnāṃ śakyā pratipattiḥ kartumiti । yathā