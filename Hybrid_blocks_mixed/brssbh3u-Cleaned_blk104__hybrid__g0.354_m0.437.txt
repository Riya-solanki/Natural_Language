--- source: brssbh3u-Cleaned.txt | block: 104 | label: hybrid | g:0.354 m:0.437 ---

itaśca vrīhyādisaṃśleṣamātraṃ tadbhāvo yatkāraṇaṃ vrīhyādibhāvasyānantaramanuśayināṃ retaḥsigbhāva āmnāyate - ayo yo hyannamatti yo retaḥ siñcati tadbhūya eva bhavati' iti ।
nacātra mukhyo retaḥsigbhāvaḥ saṃbhavati ।
cirajāto hi prāptayauvano retaḥsigbhavati ।
kathamivānupacaritaṃ tadbhāvamadyamānānnānugato anuśayī pratipadyate ।
tatra tāvadavaśyaṃ retaḥsigyoga eva retaḥsigbhāvo abhyupagantavyaḥ ।
tadvadvrīhyādibhāvo api vrīhyādiyoga evetyavirodhaḥ ।।