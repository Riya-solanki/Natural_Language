--- source: gp23-33u-Cleaned.txt | block: 542 | label: hybrid | g:0.466 m:0.264 ---

hā candra-drava-yuta-candanena siktā
rādhāyāṃ tanu-latikā mayā sahārdam ।
saiṣā mad-virahaja-locanodagāhā
mlāsyantī pratapati sampratīha māṃ ca ।।
yā pūrvam upalabdhāsīn nava-candra-kalopamā ।
vahneḥ śikheva sā jātā rādhā dandagdhi hṛn mama ।।
rādhā prema-prādhvam atrāgato' haṃ
hā prādhvaḥ śyāmāśu so' haṃ kathaṃ vā ।
tasmāt prādhvaṃ kṛtya dhī-vṛttayo' sminn
eva prādhvaṃ kutracin nāparatra ।।
[] iti kṣaṇaṃ bāṣpāyamāṇekṣaṇatayā tūṣṇīm āsīt । punaś ca tathā tathā bhāvana-vrāte jāte-hanta hanta katham aham aho klībamānaḥ punaḥ śoka-prapañcam añcāmi yataḥ samprati bhiduraṃ cittaṃ na vidūratāṃ vindeta iti vicintayati sma ।