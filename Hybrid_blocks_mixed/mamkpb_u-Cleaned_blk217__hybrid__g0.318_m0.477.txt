--- source: mamkpb_u-Cleaned.txt | block: 217 | label: hybrid | g:0.318 m:0.477 ---

ayaṃ sa raśanotkarṣī pīnastanavimardanaḥ ।
nābhyūrujadhanasparśī nīvīvisraṃsanaḥ karaḥ ।।
etat bhūriśravasaḥ samarabhuvi patitaṃ hastamālokya tadvadhūrabhidadhau ।
atra pūrvāvasthāsmaraṇaṃ ṣṛṅgārāṅgamapi karuṇaṃ paripoṣayati ।।
dantakṣatāni karajaiśva vipāṭitāni prodbhinnasāndrapulake bhavataḥ śarīre ।
dattāni raktamanasā mṛgarājavadhvā jātaspṛhairmunibhirapyavalokitāni ।।
atra kāmukasya dantakṣatādīni yathā camatkārakārīṇi tathā jinasya ।
yathā vā paraḥ śṛṅgārī tadavalokanātsaspṛhastadvat etaddṛśo munaya iti sāmyavivakṣā ।।
krāmantyaḥ kṣatakomalāṅguligaladraktaiḥ sadarbhāḥ sthalīḥ pādaiḥ pātitayāvakairiva galadbāṣpāmbudhautānanā ।
bhītā bhartṛkarāvalambitakarāstvacchatrunāryo adhunā dāvāgriṃ parito bhramanti punarapyudyadvivāhā iva ।।
atra cāṭuke rājaviṣayā ratiḥ pratīyate ।
tatra karuṇa iva śaṅgāro apyaṅgamiti tayorna virodhaḥ ।
yathā ehi gaccha patottiṣṭa vada maunaṃ samācara ।
evamāśāgrahagrastaiḥ krīḍanti dhanino arthibhiḥ ।।
ityatra, ehīti krīḍhanti gaccheti krīḍantīti krīḍanāpekṣayorāgamanagamanayorna virodhaḥ ।
kṣipto hastāvalagraḥ prasabhamabhihato apyādadānoṃ'śukāntaṃ gṛhṇan keśeṣvapāstaśvaraṇanipatito nekṣitaḥ saṃbhrameṇa ।
āliṅgan yo avadhūtastripurayuvatibhiḥ sāśrunetrotpalābhiḥ kāmīvārdrāparādhaḥ sa dahatu duritaṃ śāṃbhavo vaḥ śarāgniḥ ।।
ityatra tripuraripuprabhāvātiśayasya karuṇo aṅgam tasya tu śṛṅgāraḥ, tathāpi na karuṇe viśrāntiriti tasyāṅgataiva ।
athavā prāk yathā kāmuka ācarati sma tathā śarāgniriti śṛṅgārapoṣitena karuṇena mukhya evārtha upodbalyate ।
uktaṃ hi "guṇaḥ kṛtātmasaṃskāraḥ pradhānaṃ pratipadyate ।
pradhānasyopakāre hi tathā bhūyasi vartate'; ।।
iti ।।
prāk pratipāditasya rasasya rasāntareṇa na virodhaḥ, nāpyaṅgāṅgibhāvo bhavati, iti rasaśabdenātra sthāyibhāva upalakṣyate ।।