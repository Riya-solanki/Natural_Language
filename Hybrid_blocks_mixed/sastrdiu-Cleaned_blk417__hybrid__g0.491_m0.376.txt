--- source: sastrdiu-Cleaned.txt | block: 417 | label: hybrid | g:0.491 m:0.376 ---

tadidamasāram ।
na hi vastudvayapratītireva bhedapratītiḥ tadbhāve apyabhāvāt ।
prathamaṃ vyaktidarśane api hyasti jātivyaktyordvayoḥ pratītirnaca tadā tayorbhedaḥ pratīyate vyaktyantaradarśanena tu jāteranvayātpūrvavyakteśca vyatirekādanvayavyatirekābhyāṃ jātivyaktyorbhedo avadhāryata iti bhavato api siddhāntaḥ ।
tathā devadattamupalabhya kālāntare tatsadṛśaṃ yajñadattaṃ dūrātpaśyan pūrvopalabdhaṃ ca devadattaṃ smaran vastutastadvilakṣaṇameva puruṣagadvayaṃ pratyeti tathāpi na bhedamavadhārayati saṃśete hi kiṃ sa evāyaṃ devadattaḥ kiṃ vānya iti ।
tasmādvastudvayapratītireva bedapratītirityuktam ।।