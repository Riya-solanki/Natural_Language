--- source: sa_amarasiMha-nAmaliGgAnuzAsana-Cleaned.txt | block: 43 | label: hybrid | g:0.5 m:0.5 ---

hāhā hūhūścaivamādyā gandharvāstridivaukasām agnirvaiśvānaro vahnirvītihotro dhanañjayaḥ kṛpīṭayonirjvalano jātavedāstanūnapāt barhiḥ śuṣmā kṛṣṇavartmā śociṣkeśa uparbudhaḥ āśrayāśo bṛhadbhānuḥ kṛśānuḥ pāvako analaḥ rohitāśvo vāyusakhaḥ śikhāvānāśuśukṣaṇiḥ hiraṇyaretā hutabhug dahano havyavāhanaḥ saptārcirdamunāḥ śukraścitrabhānurvibhāvasuḥ śucirappittamaurvastu vāḍavo vaḍavānalaḥ