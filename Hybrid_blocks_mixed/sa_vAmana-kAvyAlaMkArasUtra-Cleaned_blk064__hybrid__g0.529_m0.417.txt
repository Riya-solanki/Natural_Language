--- source: sa_vAmana-kAvyAlaMkArasUtra-Cleaned.txt | block: 64 | label: hybrid | g:0.529 m:0.417 ---

।।
tantraividhyam, vrīḍājugupsāmaṅgalātaṅkadāyibhedāt ।।
tasyāślīlasya traividhyaṃ bhavati, vrīḍājugupsāmaṅgalātaṅkadāyināṃ bhedāt । kiñcit vrīḍādāyi bhavati । yathā vākkāṭavamhiraṇyaretāḥ iti । kiñcit jugupsādāyi bhavati । yathā kapardakaḥ iti । kiñcit amaṅgalātaṅgadāyi bhavati । yathā saṃsthitaḥ iti ।।
vyavahitārthapratyayaṃ kliṣṭam ।।
arthasya pratītirarthapratyayaḥ । sa vyavahito yasmādbhavati tadvyavahitārthapratyayaṃ kliṣṭam । yathā