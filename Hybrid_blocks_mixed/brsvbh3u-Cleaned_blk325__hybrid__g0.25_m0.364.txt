--- source: brsvbh3u-Cleaned.txt | block: 325 | label: hybrid | g:0.25 m:0.364 ---

antarā cāpi tu taddṛṣṭeḥ ।
yadi vidyāsahakārīṇyāśramakarmāṇi hanta bho vidhurādīnāmanāśramiṇāmanadhikāro vidyāyām, abhāvātsahakāriṇāmāśramakarmaṇāmiti prāpta ucyate-nātyantamakarmāṇo raikvavidhuravācakravīprabhṛtayaḥ ।
santi hi teṣāmanāśramitve api japopavāsadevatārādhanādīni karmāṇi ।
karmaṇāṃ ca sahakāritvamuktamāśramakarmaṇāmupalakṣaṇatvāditi na teṣāmanadhikāro vidyāsu ।