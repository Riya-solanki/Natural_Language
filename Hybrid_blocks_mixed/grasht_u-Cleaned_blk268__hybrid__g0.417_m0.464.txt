--- source: grasht_u-Cleaned.txt | block: 268 | label: hybrid | g:0.417 m:0.464 ---

jāraṇāyāṃ prathamaṃ kartavyamāha bījānāmityādi ।।
bījānāṃ śulbābhrādīnāṃ ko'pyanirvacanīyaḥ saṃskāro garbhe drutikārakaḥ prathamaṃ kartavyaḥ saṃskriyata iti saṃskāraḥ ।।
kiṃviśiṣṭaḥ tādṛśaḥ taiḥ bījaiḥ sadṛśaḥ yathā bījāni śaktimanti santi tathā saṃskāro api śaktimān kartavya ityarthaḥ ।।
saṃskāraḥ kena kartavyaḥ amlavargeṇa jambīrādinā ।।
yena saṃskāreṇa rasarājasya garbhe rasodare bījāni dhātūpadhātujātāni śulbābhrādīni dravantītyarthaḥ ।।