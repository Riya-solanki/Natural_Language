--- source: sa_vAmanapurANa1-69-Cleaned.txt | block: 4413 | label: hybrid | g:0.411 m:0.463 ---

tataḥ samārādhya vibhuṃ surādhipaḥ pitāmaho dhautamalaḥ sa śuddhaḥ ।
svarge viriñciḥ sadanāt supuṣpāṇyānīya pūjāṃ pracakāra viṣṇoḥ ।।
svarge sahasraṃ sa tu yojanānāṃ viṣṇoḥ pramāṇena hi vāmano abhūt tatrāsya śakraḥ pracakāra pūjāṃ svayaṃbhuvastulyaguṇāṃ maharṣe ।।
etat tavoktaṃ bhagavāṃstrivikramaścakāra yad devahitaṃ mahātmā ।
rasātalastho ditijaścakāra yattacchṛṇuṣvādya vadāmi vipra ।।