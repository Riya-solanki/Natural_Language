--- source: brsvbh1u-Cleaned.txt | block: 216 | label: hybrid | g:0.306 m:0.347 ---

śuddhabuddhatvādayo vastutastato atiricyante ।
jīva eva tu tattadupādhirahitaḥ śuddhabuddhatvādisvabhāvo brahmeti gīyate ।
na ca tattadupādhiviraho api tato atiricyate ।
tasmāt yathā gāndharvaśāstrārthajñānābhyāsāhitasaṃskārasacivaḥ śrotrendriyeṇa ṣaḍjādisvaragrāmamūrchanābhedamadhyakṣamanubhavati, evaṃ vedāntārthajñānābhyāsāhitasaṃskāro jīvaḥ svasya brahmabhāvamantaḥkaraṇeneti ।