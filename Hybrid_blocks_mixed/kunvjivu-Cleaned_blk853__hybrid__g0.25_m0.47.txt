--- source: kunvjivu-Cleaned.txt | block: 853 | label: hybrid | g:0.25 m:0.47 ---

vādīnāṃ parigaṇanamatra daṇḍinā vihitamiti na punarvidhīyate ।
seyamutprekṣā varṇanīyasya svabhāvavisaṃvādasundaraṃ kamapyatiśayamullāsayati ।
kavipratibhāsāparaparyāyaprāyāṇāmanyeṣāmapi bhūṣaṇānāṃ keṣāñcidiyaṃ sārasvarūpamāsūtrayantī prathamollekhakāraṇatāṃ svayameva samākrāmati, tannibandhanatvādvicchittiviśeṣānām ।