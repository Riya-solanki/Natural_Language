--- source: sastrdiu-Cleaned.txt | block: 123 | label: hybrid | g:0.46 m:0.5 ---

ekasminnapi hi viṣaye akṣairjāyamānaṃ vijñānamāparokṣyaṃ janayati liṅgādijaṃ tu neti kiṃ nopapadyate ।
jñānajanyo viṣayagataḥ phalaviśeṣo ayamāparokṣyaṃ nāma sarvasya saṃvedyaḥ ।
yadbhāvābhāvābhyāṃ liṅgābhyāmakṣaiḥ paśyāmi na paśyāmīti visphāritākṣāṇāmeva vyavahāraḥ pravartate ।
ato asti vikalpasyāpi viśadāvabhāsitvamiti pratyakṣatvopapattiḥ ।