--- source: kunvjivu-Cleaned.txt | block: 1224 | label: hybrid | g:0.411 m:0.514 ---

"sā vicitrā"vividhabhaṅgībhrājiṣṇuḥ ।
"asya"prabandhasya ।
"vakratā"vakrabhāvo bhavatīti saṃbandhaḥ ।
"kurvota yatra sukaviḥ" "kurvota"vidadhīta ।
"yatra"yasyāṃ ।
"sukaviḥ"aucityapaddhati-prabhāvacaturaḥ ।
"prabandhasya samāpanam" sargabandhādeḥ, "samāpanam"upasaṃharaṇaṃ samarthanamiti yāvat ।
"itihāsaikadeśena" itivṛttasyāvayavena ।
kiṃbhūtena "trailokyābhinavollekhanāyakotkarṣapoṣiṇā" jagadasādhāraṇasphuritanetṛprakarṣaprakāśakena ।
kimarthaṃtaduttarakathāvartivirasatvajihīrṣayātasmāduttarā yā kathā tadvṛtti tadantargataṃ yadvirasatvaṃ vairasyamanārjavaṃ, tasya "jihāsayā" parijihīrṣayā ।
idamuktaṃ bhavatiḥitihāsodāhṛtāṃ kāñcana mahākaviḥ sakalāṃ kathāṃ prārabhyāpi, tadavayavena trailokyacamatkārakāraṇanirupamānanāyakayaśaḥ samutkarṣodayadāyinā tadagrimagranthaprasaṅgataḥ saṃbhāvitavirasabhāvabhayāt upasaṃhāramāṇaḥ tasya prabandhasya kāmanīyakaniketanāyamānaṃ vakrimāṇamādadhāti ।
yathā kirātārjunīye