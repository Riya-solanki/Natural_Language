--- source: gp01-11u-Cleaned.txt | block: 478 | label: hybrid | g:0.335 m:0.133 ---

api śrutam abhūn niśi tridiva-vādya-garjojitaṃ
jitaṃ jitam iti svanaṃ na tu viniścitaṃ kāraṇam ।
tadā tad-anuvādi tat kalayatām amīṣāṃ muhur
mudā kalakalā-ravaṃ samajani vraja-prāṇinām ।।
[] atha saṃmadena muhur lambhita-stambhārambhatāyām apy utkaṇṭhayākṛṣṭa iva tatra ca labdha-kampa-sampattāyām api kevalaṃ svakṛta-sevena nārāyaṇa-devena datta-hastāvalamba iva dhairyam avalambamānaḥ svālayaṃ prati vraja-bhūpālaḥ pracacāla । tataś ca-