--- source: sa_harivaMza-Cleaned.txt | block: 4818 | label: hybrid | g:0.426 m:0.209 ---

udyānāni śilāḥ śailā guhā nadyaḥ sarāṃsi ca 
ekaikaṃ śataśo rājan mārgitaṃ na ca dṛśyeta ।। 
anye kṛṣṇaṃ carā rājann upāgamya tadābruvan । sarve no viditā deśāḥ prādyumnir na ca dṛśyate । te api śāntimanaskā hi gamayeyuḥ kathaṃ ca naḥ । 
yad anyat saṃvidhātavyaṃ vidhānaṃ yadunandana 
tadājñāpaya naḥ kṣipram aniruddhasya mārgaṇe ।।