--- source: kamasufu-Cleaned.txt | block: 103 | label: hybrid | g:0.059 m:0.438 ---

durbhagā tu sāpatnaka-pīḍitā yā tāsām adhikam iva patyāv upacaret tām āśrayet prakāśyāni ca kalā-vijñānāni darśayet daurbhāgyād rahasyānām abhāvaḥ
nāyakāpatyānāṃ dhātreyikāni kuryāt
tan-mitrāṇi copagṛhya tair bhaktim ātmanaḥ prakāśayet
dharma-kṛtyeṣu ca puraś-cāriṇī syād vratopavāsayoś ca
parijane dākṣiṇyam na cādhikam ātmānaṃ paśyet
śayane tat-sātmyenātmano anurāga-pratyānayanam
na copālabheta vāmatāṃ ca na darśayet
yayā ca kalahitaḥ syāt kāmaṃ tām āvartayet
yāṃ ca pracchannāṃ kāmayet tām anena saha saṃgamayed gopayec ca
yathā ca pativratātvam aśāṭhyaṃ nāyako manyeta tathā pratividadhyāt