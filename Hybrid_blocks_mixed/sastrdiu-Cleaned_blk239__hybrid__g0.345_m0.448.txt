--- source: sastrdiu-Cleaned.txt | block: 239 | label: hybrid | g:0.345 m:0.448 ---

atha smṛtipramoṣaḥ kasmānnāśrīyate, pratyutpannakāraṇasadbhāvāt, saṃskāratiriktakāraṇasadbhāvena hi idaṃ rajatam, ityatrānubhavarūpasyāpi rajatajñānasya balātsmṛtitvamāśritya pramoṣo aṅgīkṛtaḥ ।
atratu liṅgasyānubhavakāraṇasya sadbhālādayuktaṃ pratītisiddhasyānubhavarūpasyāpahnavena smṛtipramoṣāṅgīkaraṇamiti ।
so ayameṣāmakāraṇakastrāsaḥ ।
tathāhi- yadi yāvadvyāpyavyāpakasadbhāvo avagataḥ syāttato gṛhītagrāhitvamāśaṅkyetāpi, natvevamasti, mahānasādiṣveva hi dṛṣṭāntadharmiṣu prāganumānāddhūmasyāgnisāhityamavagataṃ na sarvatra, pramāṇasaṃbhavāt ।
yathācāsaṃbhavastathā nyāyaratnamālāyāmeva prapañcitam ।।