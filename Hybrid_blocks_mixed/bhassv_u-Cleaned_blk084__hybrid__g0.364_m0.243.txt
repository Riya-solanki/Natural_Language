--- source: bhassv_u-Cleaned.txt | block: 84 | label: hybrid | g:0.364 m:0.243 ---

{tataḥ praviśati ceṭī }
{ceṭī} - kuñjarie kuñjarie kahiṃ kahiṃ bhaṭṭidāriā padumāvadī 
kiṃ bhaṇāsi esā bhaṭṭidāriā māhavīḷadāmaṇḍavassa passado kandueṇa kīḷaditti 
jāva bhaṭṭidāriaṃ uvasappāmi 
{parikramya avalokya} ammo iaṃ bhaṭṭidāriā ukkaridakaṇṇacūḷieṇa vāāmasañjādasedabinduviittideṇa parissantaramaṇīadaṃsaṇeṇa muheṇa kandueṇa kīḷandī ido evva āacchadi 
jāva uvasappissaṃ 
[kuñjarike kuñjarike kutra kutra bhartṛdārikā padmāvatī । kiṃ bhaṇasi eṣā bhartṛdārikā mādhavīlatāmaṇḍapasya pārśvataḥ kandukena krīḍatīti । yāvad bhartṛdārikām upasarpāmi । ammo iyaṃ bhartṛdārikā utkṛtakarṇacūlikena vyāyāmasañjātasvedabinduvicitritena pariśrāntaramaṇīyadarśanena mukhena kandukena krīḍantīta evāgacchati । yāvad upasārpsyāmi । ]