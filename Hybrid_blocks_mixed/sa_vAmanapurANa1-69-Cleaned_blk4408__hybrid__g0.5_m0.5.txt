--- source: sa_vAmanapurANa1-69-Cleaned.txt | block: 4408 | label: hybrid | g:0.5 m:0.5 ---

oṃ namaste devādhideva vāsudeva ekaśṛṅga bahurūpa vṛṣākape bhūtabhāvatana surāsuravṛṣa surāsuramathana pītavāsaḥ śrīnivāsa asuranirmitānta amitanirmita kapila mahākapila viṣvaksena nārāyaṇa dhruvadhvaja satyadhvaja khaṅgadhvaja tāladhvaja vaikuṇṭhaṃ puruṣottama vareṇya viṣṇo aparājita jaya jayanta vijaya kṛtāvarta mahādeva anāde ananta ādyāntamadhyanidhana purañjaya dhanañjaya śuciśrava pṛśnigarbha kamalagarbha kamalāyatākṣa śrīpate viṣṇumūla mūlādhivāsa dharmādhivāsa dharmavāsa dharmādhyakṣa prajādhyakṣa gadādhara śrīdhara śrutidhara vanamālādhara lakṣmīdhara dharaṇīdhara padbhanāma viriñje ārṣṭiṣeṇa mahāsena senādhyakṣa puruṣṭuta bahukalpa mahākalpa kalpanāmukha aniruddha sarvaga sarvātman dvādaśātmaka sūryātmaka somātmaka kālātmaka vyomātmaka bhūtātmaka rasātmaka paramātman sanātana muñjakeśa harikeśa guḍākeśa keśava nīla sūkṣma sthūla pīta rakta śveta śvetādhivāsa raktāmbarapriya prītikara prītivāsa haṃsa nīlavāsa sīradhvaja sarvalokādhivāsa kuśeśaya adhokṣaja govinda janārdana madhusūdana vāmana namaste । sahasraśīrṣo asi sahasradṛgasi sahasrapādo asi tvaṃ kamalo asi mahāpuruṣo asi sahasrabāhurasi sahasramūrtirasi tvaṃ devāḥ prāhuḥ sahasravadanaṃ tenamasta । oṃ namaste viśvadeveśa viśvabhūḥ viśvātmaka viśvarūpa viśvasaṃbhava tvatto viśvāmidamabhavad brāhmaṇāstvanmukhebhyo abhavan kṣatriyā doḥsaṃbhūtāḥ ūruyugmād viso abhavan śūdrāścaraṇakamalebhyaḥ nābhyā bhavato antarikṣamajāyata indrāgnīvaktrato netrād bhānurabhūnmanasaḥ śaśāṅkaḥ ahaṃ prasādajastava krodhāt tryambakaḥ prāṇājjāto bhavato mātariśvā śiraso dyaurajāyata śrotrād diśo bhūriyaṃ caraṇādabhūtśrotrodbhavādiśobhavataḥ svayaṃbhonakṣatrāstejodbhavāḥ mūrttayaścāmūrtayaśca sarve tvattaḥ samudbhūtāḥ । ato viśvātmako asi oṃ nāste puṣpahāso asi mahāhāso asi paramo asi oṃ kāro asi vaṣaṭkāro asi svarāhākāro asi vauṣaṭkāro asi svadhākāro asi vedamayo asi tīrthamayo asi yajamānamayo asi yajñamayo asi sarvadhātāsi yajñabhoktāsi śukradhātāsi bhūrda bhuvarda svarda svarṇada goda amṛtado asīti । oṃ brahmādirasi brahmayo asi yajño asi vedakāmo asi vedyo asi yajñadhāro asi mahāmīno asi mahāseno asi mahāśirā asi । nṛkesaryasi hotāsi homyo asi havyo asi hūyamāno asi hayamedho asi potāsi pāvayitāsi pūto asi pūjyo asi dātāsi hanyamāno asi hriyamāṇo asi harttāsīti oṃ । nītirasi netāsi agryo asi viśvadhāmāsi śubhāṇḍo asi dhruvo asi āraṇeyo asi dhyāno asi dhyeyo asi jñeyo asi jñāno asi jñāno asi yaṣṭāsi dāno asi bhūmāsi īkṣyo asi brahmāsi hotāsi udgātāsi gatimatāṃ gatirasi jñānināṃ jñānamasi yogināṃ yogo asi mokṣagāmināṃ mokṣo asi śrīmatāṃ śrīrasi gṛhyo asi pātāsi paramasi somo asi sūryo asi dīkṣāsi dakṣiṇāsi naro asi trinayano asi mahānayano asi ādityaprabhavo asi surottamo asi śucirasi śukro asi nabhosi nabhasyo asi iṣo asi ūrjo asi saho asi sahasyo asi tapo asi tapasyo asi madhurasi mādhavo asi kālo asi saṃkramo asi vikramo asi parākramo asi aśvagrīvo asi mahāmedho asi śaṅkaro asi hariśvoro asi śaṃbhurasi brahmeśo asi sūryo asi mitrāvaruṇo asi prāgvaṃśakāyo asi bhṛtādirasi mahābhūto asi ūrdhvakarmāsi karttāsi sarvapāpavimocano asi trivikramo asi oṃ namas te