--- source: vacbhamu-Cleaned.txt | block: 119 | label: hybrid | g:0.434 m:0.354 ---

syādetat ।
manuṣyābhimānavadadhikārike karmaṇi vihite yathā tadabhimānarahitasyānadhikāraḥ, evaṃ niṣedhavidhayo api manuṣyādhikārā iti tadabhimānarahitasteṣvapi nādhikriyeta paśvādivat; tathā cāyaṃ niṣiddhamanutiṣṭhan na pratyaveyāt tiryagādivaditi bhinnakarmatāpātaḥ ।
maivam ।
na khalvayaṃ sarvathā manuṣyābhimānarahitaḥ, kiṃ tvavidyāsaṃskārānuvṛttyāsya mātrayā tadabhimāno anuvartate ।
anuvartamānaṃ ca mithyeti manyamāno na śraddhatta ityuktam ।
kimato yadyevam ? etadato bhavati- vidhiṣu śrāddho adhikārī nāśrāddhaḥ ।
tataśca manuṣyādyabhimāne naśraddhadhāno na vidhiśāstreṣvadhikriyate ।
tathā ca smṛtiḥ-