--- source: sa_harivaMza-Cleaned.txt | block: 4977 | label: hybrid | g:0.442 m:0.188 ---

tasyāstravitatā hy āpo varuṇāsyābhiniḥsṛtāḥ 
vaiṣṇavāstrasya śamane vartante samitiṃjaya ।। 
āpas tu vāruṇās tatra kṣiptāḥ kṣiptā jvalanti vai । tataś cakraṃ samādāya jvālāmālāsamākulam । moktukāmo jagannātho vāruṇe pratyadṛśyata ।। tataḥ prajvalitāḥ sarve vāruṇāś cakratejasā । 
dahyante vāruṇāḥ sarve tato astre jvalite punaḥ 
vaiṣṇave tu mahāvīrye diśo bhītāḥ pradudruvuḥ ।।