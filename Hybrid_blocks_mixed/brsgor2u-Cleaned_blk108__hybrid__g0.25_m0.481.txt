--- source: brsgor2u-Cleaned.txt | block: 108 | label: hybrid | g:0.25 m:0.481 ---

kiṃ pradhānāvasthā kūṭasthavannityā, uta vikāriṇī ।
ādye doṣamāha- tasyāmiti ।
aṅgāṅgibhāve sāmyasvarūpanāśaḥ syāt, tataḥ kauṭasthyabhaṅga iti bhayādaṅgāṅgitvānupapatteḥ sṛṣṭyanupapattirityarthaḥ ।
dvitīyaṃ dūṣayati- bāhyasyeti ।
cirakālasthitasya sāmyasya cyutau nimittaṃ vācyaṃ tannāstītyarthaḥ ।।