--- source: sa_vAmana-kAvyAlaMkArasUtra-Cleaned.txt | block: 288 | label: hybrid | g:0.461 m:0.385 ---

kamalamiva mukhaṃ manojñametat iti ।।
lope luptā ।।
guṇādiśabdānāṃ vaikalye lope luptā । guṇaśabdalope yathā śaśīva rājā iti । dyotakaśabdalope yathā dūrvāśyāmeyam । ubhayalope yathā śaśīmukhī iti । upamānopameyalopastūpamāprapañce draṣṭavyaḥ ।।
stutinindātattvākhyāneṣu ।।
stutau nindāyāṃ tattvākhyāne cāsyāḥ prayogaḥ । stutinindayoryathā