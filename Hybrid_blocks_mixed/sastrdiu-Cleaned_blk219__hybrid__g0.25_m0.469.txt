--- source: sastrdiu-Cleaned.txt | block: 219 | label: hybrid | g:0.25 m:0.469 ---

vyavahāraviṣayatvaṃ prakāśamānatvamitacet, na, saṃvidi vyavahārābhāvādvinaṣṭatvāt ।
śabdaprayogo vyavahāra iti cet, na, uktadoṣatvāt ।
tadavaśyaṃ prakāśanabhāsanādiparyāyo dharmaviśeṣastriṣvapyanuvṛtto gotvamiva govyaktiṣvasti ।
saca dharmo jñātari jñeye ca jñānavaśājjñāyate, jñānasya tu svābhāviko agnerivauṣṇyaumiti svaprakāśaṃ jñānam ।
itarau paraprakāśyāvityāśrayaṇīyam ।
tannimittaṃ ca viṣayasya viṣayatvam ।
vyavahārādīnāṃ hi viṣayalakṣaṇatvaṃ prāgeva dūṣitam ।
ekadeśināṃ tu- vyavahāranibandhanaviṣayatāṅgīkaraṇe rajatavitteḥ śaktikā viṣayaḥ syāt, nacaivamicchanti ।
tadevavivādasiddher'thagate atiśaye tenaiva jñānasyānumānaṃ pūrvoktena vā mānasapratyakṣagamyena saṃbandhena saṃbhavati ।
atikrāntadivasagatadaśatvādisaṃkhyāvaccāsatorbhūtabhaviṣyatoravidyamānatve api dharmiṇaḥ prakāśanadharmo jāyata iti pramāṇabalādabyupagamyate ।
ato na pratyakṣatvaṃ saṃvido abhyupagantavyam ।