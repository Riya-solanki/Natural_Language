--- source: sa_harivaMza-Cleaned.txt | block: 363 | label: hybrid | g:0.466 m:0.326 ---

tasyā mayodyataḥ pādo na tu dehe nipātitaḥ 
bālyād vā yadi vā mohāt tad bhavān kṣantum arhati ।। 
yasmāt te pūjanīyāhaṃ tarjitāsmi tvayā suta । tasmāt tavaiṣa caraṇaḥ patiṣyati na saṃśayaḥ । apatyaṃ durapatyaṃ syān nāmbā kujananī bhavet । 
śapto aham asmi lokeśa jananyā tapatāṃ vara 
tava prasādāc caraṇo na paten mama gopate ।।