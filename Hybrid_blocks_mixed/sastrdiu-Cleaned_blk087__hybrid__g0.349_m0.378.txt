--- source: sastrdiu-Cleaned.txt | block: 87 | label: hybrid | g:0.349 m:0.378 ---

yadi paraṃ kāryatvavyāvṛttiḥ syāt sā cāyuktetyuktaṃ prāk ।
bhavatu vā vākyabhedāṅgīkāreṇa dharmalakṣaṇārthamapi sūtram ।
tathāpi codanālakṣaṇāpadena kāryātmakamapūrvamuddiśya tasya dharmatvamucyata iti vo matam, tatra śyenādiyāgasya kaḥ prasaṅgo yadvyāvṛttyarthamarthapadaṃ syāt ।
nahi jyotiṣṭomādiyaigasyāpi dharmatvamasti, apūrvasya dharmatvābhyupagamāt ।।