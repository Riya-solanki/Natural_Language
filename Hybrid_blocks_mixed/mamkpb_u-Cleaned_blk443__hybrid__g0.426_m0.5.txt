--- source: mamkpb_u-Cleaned.txt | block: 443 | label: hybrid | g:0.426 m:0.5 ---

tadrūpānanuhāraśvedasya tat syādatadāguṇaḥ ।
yadi tu tadīyaṃ varṇaṃ saṃbhantyāmapi yogyatāyām idaṃ nyūnaguṇaṃ na gṛhṇīyāt tadā bhavedatadguṇo nāma ।
udāharaṇam dhavalosi jaha vi sundara taha vi tue majjha rañjiaṃ hiaaṃ ।
rāabharapie vi hiae suhaa ṇihitto ṇa rattosi ।।
atrātiraktenāpi manasā saṃyukto na raktatāmupagata ityatadguṇaḥ ।
kiṃca taditi aprakṛtam asyeti ca prakṛtamatra nirdiśyate ।
tena yat aprakṛtasya rūpaṃ prakṛtena kuto api nimittāt nānuvidhīyate so atadguṇa ityapi pratipattavyam ।
yathā gāṅgamambu sidamambu yāmunaṃ kajjalābhamubhayatra majjataḥ ।
rājahaṃsa tava saiva śubhratā cīyate na ca na cāpacīyate ।।