--- source: mrgt3cpu-Cleaned.txt | block: 86 | label: hybrid | g:0.403 m:0.43 ---

Vṛtti:
[tadārabhya] tat śaivaṃ raudraṃ tantramārabhya nāticiraṃ prathame ahani prathame ahni [vyākuryād] vyācakṣīta।
nāpi śiṣyaḥ prārambhe [sampraśnapratipraśnātimātrakaṃ] sampraśnapratipraśnairatimātraṃ prārambhaṃ kaluṣīkuryādityadhyāhāraḥ।
kīdṛśastarhi prārambhaḥ syādityāhatrīṇīti, vakṣyamāṇalakṣaṇāni mūlāni sūtrāṇi mūlasūtrāṇi trīṇi [tathā dve] yadvā dve sūtre, [athāpi vā ekam] yadvā ekameva sūtram।
vidhāya iti vyākhyāya [uparamed] viramed। [ūrdhvaṃ vadan vighnaiḥ viruddhyate] tadadhikaṃ vyākurvantaṃ hi vighnā rundhantītyarthaḥ।।
[mūlasūtralakṣaṇam]
trīṇi mūlāni sūtrāṇītyuktam। tāni darśayati