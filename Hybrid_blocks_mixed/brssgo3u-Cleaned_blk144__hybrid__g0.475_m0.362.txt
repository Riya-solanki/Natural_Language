--- source: brssgo3u-Cleaned.txt | block: 144 | label: hybrid | g:0.475 m:0.362 ---

na ।
aśatāyuṣaḥ putrapautrānvṛṇīṣva' iti prakṛtyānte akāmānāṃ tvā kāmabhājaṃ karomi' iti prakṛteṣu tatra tatra putrādiṣu kāmaśabdasya prayuktatvāt ।
prājñaṃ cainaṃ nirmitāraṃ prakaraṇavākyaśeṣābhyāṃ pratīmaḥ ।
prājñasya hīdaṃ karaṇam aanyatra dharmādanyatrādharmāt' ityādi, tadviṣaya eva ca vākyaśeṣo api- atadeva śukraṃ tadbrahma tadevāmṛtamucyate ।
tasmiṃllokāḥ śritāḥ sarve tadu nātyeti kaścana'' iti ।
prājñakartṛkā ca sṛṣṭistathyarūpā samadhigatā jāgaritāśrayā tathā svapnāśrayāpi sṛṣṭirbhavitumarhati ।
tathāca śrutiḥ - atho khalvāhurjāgaritadeśa evāsyaiṣa iti yāni hyeva jāgratpaśyati tāni suptaḥ iti svapnajāgaritayoḥ samānanyāyatāṃ śrāvayati ।
tasmāttathyarūpaiva saṃdhye sṛṣṭariti ।।