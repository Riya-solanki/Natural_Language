--- source: sa_harivaMza-Cleaned.txt | block: 110 | label: hybrid | g:0.251 m:0.499 ---

tāṃś cāpi naṣṭān vijñāya putrān dakṣaḥ prajāpatiḥ 
tadbhītyā nāradaṃ śaptvā kanyā evāsṛjat prabhuḥ । 
ṣaṣṭiṃ dakṣo asṛjat kanyā vairaṇyām iti na śrutam ।। 
tās tadā pratijagrāha bhāryārthe kaśyapaḥ prabhuḥ । somo dharmaś ca kauravya tathaivānye maharṣayaḥ । 
dadau sa daśa dharmāya kaśyapāya trayodaśa 
saptaviṃśati somāya catasro ariṣṭanemaye ।।