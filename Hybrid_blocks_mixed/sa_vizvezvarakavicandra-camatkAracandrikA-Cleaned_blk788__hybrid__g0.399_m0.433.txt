--- source: sa_vizvezvarakavicandra-camatkAracandrikA-Cleaned.txt | block: 788 | label: hybrid | g:0.399 m:0.433 ---

atra kimidaṃ kimidamiti vitarkayatā vimatasainyena seyaṃ nāyakakhaḍgadhāreti nirṇayākathanādayaṃ tathoktaḥ ।
vastvantareṇa sthaganaṃ vastuno mīlitaṃ matam ।।
yathā
nityaṃ śrīanavotasiṅganṛpateraśrāntaviśrāṇana- ślāghāślokakṛtā ca dānarasike nākaukasāṃ nāyake ।
svardhenorvadane nisarganamanāllajjānatirgopyate mandārasya ca bāṣpa vindupaṭalaṃ ścyotanmadhūlīkaṇaiḥ ।।