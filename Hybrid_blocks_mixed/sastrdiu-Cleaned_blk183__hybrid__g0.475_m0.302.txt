--- source: sastrdiu-Cleaned.txt | block: 183 | label: hybrid | g:0.475 m:0.302 ---

abhidhīyate ।
na tāvatsvapnādipratyayāḥ svāṃśāvalambanāḥ, te api bāhyārthamevānyathāsantamevānyathā gṛhṇantīti vakṣyāmaḥ ।
bhavatu vā tatrātmakhyānaṃ, naitāvatā nīlādipratyayāstathā bhavitumarhanti, tatra hi nīlamidaṃ pītamidaṃ stambho ayaṃ ghaṭo ayamityevamidamākārāspadībhūtaṃ bāhyaṃ nīlādi pratyakṣeṇāvagamyamānaṃ na śakyamanumānenāpahnotum ।
ātmagrāhitve hyahaṃ nīlamiti syāt ।।