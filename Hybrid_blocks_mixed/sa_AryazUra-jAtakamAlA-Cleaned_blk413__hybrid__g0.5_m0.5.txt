--- source: sa_AryazUra-jAtakamAlA-Cleaned.txt | block: 413 | label: hybrid | g:0.5 m:0.5 ---

tadasti vo bhāgyaśeṣaṃ yattādṛśāddeśakāntārādihāgatāḥ stha । yakṣā ūcuḥ - bhadramukha kathaya kiṃkṛto ayamasya rājñaḥ prabhāvo yadasyāmānuṣā na prasahante viṣayavāsinaṃ janaṃ hiṃsitumiti । gopālaka uvāca - svamāhātmyādhigataḥ prabhāvo ayamasmākaṃ mahārājasya । paśyata mahābrāhmaṇāḥ