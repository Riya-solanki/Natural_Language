--- source: brssgo3u-Cleaned.txt | block: 628 | label: hybrid | g:0.365 m:0.374 ---

yaduktaṃ mānasāvaditi tatpratyucyate ।
na mānasagrahasāmānyādapi manaścidādīnāṃ kriyāśeṣatvaṃ kalpyam ।
pūrvoktebhyaḥ śrutyādihetubhyaḥ kevalapuruṣārthatvopalabdheḥ ।
nahi kiñcitkasyacitkenacitsāmānyaṃ na saṃbhavati ।
naca tāvatā yathātvaṃ vaiṣamyaṃ nivartate ।
mṛtyuvat ।
yathā asa vā eṣa eva mṛtyurya eṣa etasminmaṇḍale puruṣaḥ' iti aagnirvai mṛtyuḥ' iti cāgnyādityapuruṣayoḥ samāne api mṛtyuśabdaprayoge nātyantasāmyāpattiḥ ।
yathā ca aasau vāva loko gautamāgnistasyāditya eva samit' ityatra na samidādisāmānyāllokasyāgnibhāvāpattistadvat ।।