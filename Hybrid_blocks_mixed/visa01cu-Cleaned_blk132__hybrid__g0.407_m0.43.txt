--- source: visa01cu-Cleaned.txt | block: 132 | label: hybrid | g:0.407 m:0.43 ---

evaṃ kāvyalakṣaṇaṃ dūṣayitvā kāvyaprakāśakṛtaḥ sphuṭālaṅkāravirahodāharaṇe sphuṭālaṅkāraṃ darśayannāha, yaccetiudāhṛtaṃ kāvyaprakāśakārairiti śeṣaḥ ।
"yaḥ kaumāreti'; kaumāraṃ navayauvanam, tadakṛtakapremāsakṛttayā yo ativāhitavān sa kaumāraharaḥ varaḥ svayaṃvṛtaḥ, natu pitrādibhirgrāhitaḥ ।
caitro vasanta;, tatra jātikadambābhāvāt, mālatī vāsantikā ।
kadambo dhūlikadamba iti kecit ।
saṃpradāyavidastu sa eva vasantaḥ tā eva varṣā iti manmathoddīpakatvāviśeṣād ṛtudvayasyāpi graha iti vyācakṣate ।