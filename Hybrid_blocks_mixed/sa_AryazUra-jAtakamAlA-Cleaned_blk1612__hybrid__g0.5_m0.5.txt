--- source: sa_AryazUra-jAtakamAlA-Cleaned.txt | block: 1612 | label: hybrid | g:0.5 m:0.5 ---

tena khalu samayena tatrānyatamasya rājño devī satyasvapnā babhūva । sā yaṃ yamātiśayikaṃ svapnaṃ dadarśa, sa tathaivābhavat । sā kathācinnidrāvaśamupagatā pratyuṣasamaye svapnaṃ paśyati sma sarvaratnasamāhāramiva śriyā jvalantaṃ siṃhāsanasthaṃ rurumṛgaṃ sarājikayā parṣadā parivṛtaṃ vispaṣṭākṣarapadanyasena mānuṣeṇa vacasā dharmaṃ deśayantam । vismayā kṣiptahṛdayā ca bhartuḥ prabodhapaṭahadhvaninā saha sā vyabudhyata । yathāprastāvaṃ ca samupetya rājānaṃ labdhaprasarapraṇayasaṃmānā -