--- source: sa_harivaMza-Cleaned.txt | block: 4740 | label: hybrid | g:0.388 m:0.375 ---

tato bāṇasahasraughair marmabhedibhir āśugaiḥ 
vivyādha niśitais tīkṣṇaiḥ prādyumnim aparājitam ।। 
tato vivyādha niśitair bāṇaiḥ prādyumnim āsthitaḥ । samāhatas tato bāṇaiḥ khaḍgacarmadharo nṛpa । tam āpatantaṃ niśitair abhyaghnan sāyakais tadā । 
so atividdho mahābāhur bāṇaiḥ saṃnataparvabhiḥ 
krodhenābhiprajajvāla cikīrṣuḥ karma duṣkaram ।।