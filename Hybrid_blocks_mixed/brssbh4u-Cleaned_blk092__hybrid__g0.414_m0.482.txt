--- source: brssbh4u-Cleaned.txt | block: 92 | label: hybrid | g:0.414 m:0.482 ---

ityādismṛtibhya- ca iti ।
evaṃ prāpte pratipadyate - yadeva vidyayā iti hi ।
satyam etat ।
vidyāsaṃyuktaṃ karmāgnihotrādikaṃ vidyāvihīnāt karmaṇaḥ agnihotrāt viśiṣṭaṃ vidvāniva brāhmaṇo vidyāvihīnāt brāhmaṇāt ।
tathā api na atyantam anapekṣaṃ vidyāvihīnaṃ karmāgnihotrādikam ।
kasmāt - atametamātmānaṃ yajñena vividiṣanti' iti aviśeṣeṇa agnihotrādeḥ vidyāhetutvena śrutatvāt ।