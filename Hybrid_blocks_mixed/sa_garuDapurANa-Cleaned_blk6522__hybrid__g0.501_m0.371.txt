--- source: sa_garuDapurANa-Cleaned.txt | block: 6522 | label: hybrid | g:0.501 m:0.371 ---

tatparisamāpya pitāmahaprapitāmahavṛddhaprapitāmahakrameṇa pātrāṇāṃ manāk cālanam । uddhāṭanaṃ kṛtvāoṃ ye samānāḥ samanasaḥ pitaro yamarājye । 
teṣāṃ lokaḥ svadhā namo yajño deveṣu kalpatām ।
oṃ ye samānāḥ samanaso jīvā jīveṣu māmakāḥ ।
teṣāṃ śrīrmayi kalpatāmasmin loke śataṃ samāḥ ।
etanmantradvayena pitṛpātrodakaṃ pitāmahaprapitāmahapātre vṛddhaprapitāmahapātraṃ parityajya pitāmahaprapitāmahayorudakaṃ pavitrañca pitṛpātre kṣipet ।।