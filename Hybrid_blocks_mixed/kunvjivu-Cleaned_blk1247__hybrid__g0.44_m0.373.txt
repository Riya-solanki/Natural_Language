--- source: kunvjivu-Cleaned.txt | block: 1247 | label: hybrid | g:0.44 m:0.373 ---

"nūtanopāyaniṣapannanayavartmo padeśināṃ""nūtanāḥ"pratyagrāḥ, "upāyāḥ"sāmādiprayogaprakārāḥ tadvidāṃ gocarā ye "tairniṣpannaṃ' siddhaṃ yat "nayavartma" nīti tadupadiśanti śikṣayanti ye tathoktāsteṣām ।
kimuktaṃ bhavatisakaleṣvapi satkaviprabandhaṣu abhinavabhaṅgīniveśapeśalinyā nītyāḥ phalamupapadyamānaṃ pratipādyopadeśadvāreṇa kimapi camatkāraṇamupalabhyata eva ।
yathā mudrārākṣase tatra hi pravaraprajñāprabhāvaprapañcitavicitranītivyāpārāḥ pragalbhanta eva ।
yathā ca tāpasavatsarājoddeśa eva vyākhyātaḥ ।
evamanyadapyutprekṣaṇīyam ।