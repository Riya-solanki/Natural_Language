--- source: sa_harivaMza-Cleaned.txt | block: 153 | label: hybrid | g:0.359 m:0.416 ---

saṃhrādasya tu daityasya nivātakavacāḥ kule 
samutpannāḥ sumahatā tapasā bhāvitātmanaḥ ।। 
catasraḥ koṭayas tāś ca maṇimatyāṃ nivāsinaḥ । te apy avadhyās tu devānām arjunena vipātitāḥ । anekamāyākuśalā dhanurvedasya pāragāḥ । 
ṣaṭ sutāḥ sumahāsattvās tāmrāyāḥ parikīrtitāḥ 
kākī śyenī ca bhāsī ca sugrīvī śucigṛdhrike ।।