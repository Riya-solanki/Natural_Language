--- source: brssgo1u-Cleaned.txt | block: 332 | label: hybrid | g:0.371 m:0.472 ---

FN tasmin jāyata iti tajjaṃ, tasmin iti tallaṃ, tasminnaniti ceṣṭata iti tadanaṃ tajjaṃ catallaṃ ca tadanaṃ ceti tajjalān ।
śākapārthivādinyāyena madhyamasya tacchabdasya lopaḥ ।
tajjalānamiti vaktavye chāndaso avayavalopaḥ ।
vibhaktivyatyayena manomayaṃ prāṇaśarīraṃ bhārūpaṃ dhyāyedityarthaḥ ।
yata evamāha tasmācchamavidhiparamityarthaḥ ।
totraprotāyaḥśalākāgraparimāṇasyetyarthaḥ ।
prāṇaḥ śarīramasyeti samāsagatasarvanāmnā saṃnihitārthena prakṛtaṃ brahma hitvā jīvamaprakṛtamicchataḥ prakṛtahāniraprakṛtaprakriyācetyarthaḥ ।
vaiṣamyaṃ jīvabrahmaṇoriti śeṣaḥ ।