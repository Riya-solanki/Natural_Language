--- source: rasadhpu-Cleaned.txt | block: 54 | label: hybrid | g:0.279 m:0.41 ---

śvetadevadālipañcāṅgakhaṇḍāni kṛtvā karpare jvālayitvā bhasma kṛtvaikaviṃśatibhāvanāṃ gomūtreṇa bhasmano dattvā pūrvavat ṣaḍlohamadhye śvetadevadālībhasma lepyam ।। 
sarvalohānāṃ drutirbhavati ।। 
iti ṣaḍlohadrutikaraṇaṃ tṛtīyam ।। 
evaṃ lohadrutikaraṇasya trayo bhedāḥ ।। 
nāgaṃ manaḥśilā hanti haritālaṃ ca vaṅgakam ।
hiṅgulena tathā lohaṃ tāmraṃ ca śuddhagandhakam ।।
rūpyaṃ ca tilamākṣīkaṃ svarṇaṃ nāgena hanyate ।
yathā tāmravidhiḥ proktaḥ sa vidhiḥ pañcamāraṇe ।।