--- source: sa_pratyakSalakSaNa-of-the-tarkarahasya-Cleaned.txt | block: 27 | label: hybrid | g:0.5 m:0.5 ---

yathā rūpam iti cakṣurvijñānajanakatvena saṅketaḥ kṛtaḥ evaṃ svagrāhīndriyajñānāpekṣayā rasādike'pi vākyam tato ghaṭapaṭapaṅkapallavādiṣu tadanyavyāvṛttena rūpeṇa rūpādayo abhinnāḥvyavahriyante vyavahārahetur ekapratyavamarśapratyayaḥ, ekasya pratyavamarśaekatvāropīpratyavamarśa ity arthaḥ sa cāpy avidyāvaśād ekatvāropī tadbalāt sāmānyaṃ kalpayanti, arūpādirūpasāmānyānupalambhāntaraparāmarśāt tanniṣedhaḥ