--- source: kunvjivu-Cleaned.txt | block: 20 | label: hybrid | g:0.47 m:0.409 ---

śabdārthau kāvyaṃ vācako vācyaṃ ceti dvau saṃmilitau kāvyam ।
dvāvekamiti vicitraivoktiḥ ।
tena yatkeṣāñcinmataṃ kavikauśalakalpitakamanīyatātiśayaḥ śabda eva kevalaṃ kāvyamiti keṣāñcid vācyameva racanāvaicitryacamatkārakāri kāvyamiti, pakṣadvayamapi nirastaṃ bhavati ।
yasmādvayorapi pratyekaṃ pratitilamiva tailaṃ tadvidāhlādakāritvaṃ vartate, na punarekasmin ।
yathā