--- source: kunvjivu-Cleaned.txt | block: 230 | label: hybrid | g:0.492 m:0.385 ---

asamastānāṃ samāsarahitānāṃ padānāṃ nyāso nibandhaḥ kavivartmani vipaścinmārgeyaḥ prasiddhaḥ prakhyātaḥ so apyasmin vicitrākhye prasādābhidhāno guṇaḥ kiñcit kiyanmātramojaḥ spṛśannuttānatayā vyavasthitaḥ prāyo dṛśyate prācuryeṇa lakṣyate ।
bandhasaundaryanibandhanatvāt ।
tathāvidhasyaujasaḥ samāsavatī vṛttiḥ-"ojaḥ'-śabdena cirantanairucyate ।
tadayamatra paramārthaḥpūrvasmin prasādalakṣaṇe satyojaḥ saṃsparśamātramiha vidhīyate ।
yathā