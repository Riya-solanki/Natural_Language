--- source: sa_harivaMza-Cleaned.txt | block: 3946 | label: hybrid | g:0.304 m:0.351 ---

jajñire tasya putrāś ca tāsu vīrāḥ sahasraśaḥ 
aśītiṃ ca sahasrāṇi ṣoḍaśānyāni bhārata । 
sarvāstrakuśalāḥ sarve balavanto mahārathāḥ 
yajvānaḥ puṇyakarmāṇo mahābhāgā mahābalāḥ ।। 
evaṃ vivāhaṃ yadupuṃgavastadā ।kṛtvā tu rāmeṇa ca yādavaiḥ saha ।pure tu tasminnyavasatsukhaṃ harir ।yathaiva śakraḥ svapure jagadguruḥ ।
tataḥ kāle vyatīte tu rukmī mahati vīryavān 
duhituḥ kārayām āsa svayaṃvaram ariṃdamaḥ ।।