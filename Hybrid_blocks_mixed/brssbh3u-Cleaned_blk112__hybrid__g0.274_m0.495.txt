--- source: brssbh3u-Cleaned.txt | block: 112 | label: hybrid | g:0.274 m:0.495 ---

atikrīnte pāde pañcāgnividyāmudāhṛtya jīvasya saṃsāragatiprabhedaḥ prapañcitaḥ ।
idānīṃ tu tasyaivāvasthābhedaḥ prapañcyate ।
idamāmananti- asa yatra prasvapiti' ityupakramya ana tatra rathā na rathayogā na panthāno bhavantyatha rathānrathayogānpathaḥ sṛjate' ityādi ।
tatra saṃśayaḥ - kiṃ prabodha iva svapne api pāramārthikī sṛṣṭirāhosvinmāyāmayīti ।
tatra tāvatpratipadyate saṃdhye tathyarūpā sṛṣṭiriti ।
saṃdhyamiti svapnānamācaṣṭe, vede prayogadarśanāt asaṃdhyaṃ tṛtīyaṃ svapnasthānam' iti ।
dvayorlokasthānayoḥ prabodhasaṃprasādasthānayorvā saṃdhau bhavatīti saṃdhyam ।
tasminsaṃdhye sthāne tathyarūpaiva sṛṣṭirbhavitumarhati ।
kutaḥ - yataḥ pramāṇabhūtā śrutirevamāha aatha rathānnathayogānpathaḥ sṛjate' ityādi ।
sa hi karteti copasaṃhārādevamevāvagamyate ।।