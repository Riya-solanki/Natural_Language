--- source: gp23-33u-Cleaned.txt | block: 329 | label: hybrid | g:0.386 m:0.404 ---

hanta mām antarā kāntam antar āptaṃ tamas tvayā । iti bruvantaṃ śliṣyantaṃ taṃ sāsiñcan nijāśrubhiḥ ।। [anuṣṭubh]
tataś ca-
hanta klamaḥ samajani sphuṭa-mad-vihārād asyā navīna-taru-pallava-komalāyāḥ । jñātaś ca hanta na maye' ti pṛthak sa tāsāṃ sāśrur mamārja muhur ānana-gharma-bindūn ।। [vasantatilakā]
bāṣpe mṛjye harir bāṣpaṃ svede svedaṃ tadā dadhe । gopāla-kula-subhrūṇāṃ śrame rāsa-vilāsaje ।। [anuṣṭubh]
[] tatra bahula-sāmagrī-vāhinīnāṃ vṛndā-sakhī-vāhinīnāṃ kṛta-praśna-vṛndāyāṃ vṛndāyāṃ śrī-kṛṣṇa-varṇanam, yathā-