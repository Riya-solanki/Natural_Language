--- source: brssgo1u-Cleaned.txt | block: 203 | label: hybrid | g:0.365 m:0.349 ---

atrocyate- yadyapyannamayādibhya ivānandamayādanyo antara ātmeti na śrūyate tathāpi nānandamayasya brahmatvaṃ, yata ānandamayaṃ prakṛtya śrūyate- atasya priyameva śiraḥ ।
modo dakṣiṇaḥ pakṣaḥ ।
pramoda uttaraḥ pakṣaḥ ।
ānanda ātmā ।
brahma pucchaṃ pratiṣṭhā' iti ।
tatra yadbrahma mantravarṇe prakṛtam- asatyaṃ jñānamanantaṃ brahma' iti, tadiha abrahma pucchaṃ pratiṣṭhā' ityucyate ।
tadvijijñāpayiṣayaivānnamayādaya ānandamayaparyantāḥ pañca kośāḥ kalpyante ।
tatra kutaḥ prakṛtahānāprakṛtaprakriyāprasaṅgaḥ ।