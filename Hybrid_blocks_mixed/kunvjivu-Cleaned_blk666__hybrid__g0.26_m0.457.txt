--- source: kunvjivu-Cleaned.txt | block: 666 | label: hybrid | g:0.26 m:0.457 ---

iti kaiścillakṣaṇamakāri tadapi na samyak samādheyatāmadhitiṣṭhati ।
tathā hirasaḥ saṃśrayo yasyāsau rasasaṃśrayaḥ, tasmāt kāraṇādayaṃ rasavadalaṅkāraḥ saṃpadyate ।
tathāpi vaktavyamevako asau rasavyatiriktavṛttiḥ anyapadārthaḥ? kāvyameveti cet tadapi pūrvameva pratyuktam, tasyasvātmanikriyāvirodhādalaṅkāratvānupapatteḥ ।
athavā rasasya saṃśrayo rasena saṃśriyate yastasmād ।
rasasaṃśrayāditi ।
tathāpi ko asāviti vyatiriktatvena vaktavyatāmevā ।
udāharaṇajātamapyasya lakṣaṇasya pūrveṇa samānayogakṣemaprāyamiti pṛthak paryālocyate ।