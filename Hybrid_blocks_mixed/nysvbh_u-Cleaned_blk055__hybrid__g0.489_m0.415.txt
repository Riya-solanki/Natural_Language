--- source: nysvbh_u-Cleaned.txt | block: 55 | label: hybrid | g:0.489 m:0.415 ---

indriyasyārthena sannikarṣādutpadyate yajjñānaṃ tat pratyakṣam।
na tarhi idānīmidaṃ bhavati ātmā manasā saṃyujyate, mana indriyeṇa, indriyamartheneti? nedaṃ kāraṇāvadhāraṇametāvatpratyakṣe kāraṇamiti, kiṃ tu viśiṣṭakāraṇavacanamiti।
yatpratyakṣajñānasya viśiṣṭakāraṇaṃ taducyate, yattu samānam anumānādijñānasya, na tannivartyata iti।।