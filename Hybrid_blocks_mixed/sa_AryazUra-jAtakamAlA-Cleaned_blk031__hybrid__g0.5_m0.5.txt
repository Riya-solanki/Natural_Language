--- source: sa_AryazUra-jAtakamAlA-Cleaned.txt | block: 31 | label: hybrid | g:0.5 m:0.5 ---

tacchīghramanviṣyatāṃ tāvatkutaścidasyāḥ kṣudduḥkhapratīkāraheturyāvanna tanayānātmānaṃ copahanti । ahamapi caināṃ prayatiṣye sāhasādasmānnivārayitum । sa tathetyasmai pratiśrutya prakrāntastadāhārānveṣaṇaparo babhūva । atha bodhisattvastaṃ śiṣyaṃ savyapadeśamativāhya cintāmāpede -