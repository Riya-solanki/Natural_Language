--- source: brssgo1u-Cleaned.txt | block: 691 | label: hybrid | g:0.373 m:0.319 ---

svatantrasya karturasmaraṇādibhiḥ sthite vedasya nityatve devādivyaktiprabhavābhyupagamena tasya virodhamāśaṅkya aataḥ prabhavāt' iti parihṛtyedānīṃ tadeva vedanityatvaṃ sthitaṃ draḍhayati- ata eva ca nityatvamiti ।
ata eva niyatākṛterdevāderjagato vedaśabdaprabhavatvādvedaśabde nityatvamapi pratyetavyam ।
tathāca mantravarṇaḥ - ayajñena vācaḥ padavīyamāyāntāmanvavindannṛṣiṣu praviṣṭām iti sthitāmeva vācamanuvinnāṃ darśayati ।
vedavyāsaścaivameva smarati- ayugānte antarhitānvedānsetihāsānmaharṣayaḥ ।
lebhire tapasā pūrvamanujñātāḥ svayaṃbhuvā' iti ।।