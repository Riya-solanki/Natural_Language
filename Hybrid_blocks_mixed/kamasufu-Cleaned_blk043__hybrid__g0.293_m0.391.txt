--- source: kamasufu-Cleaned.txt | block: 43 | label: hybrid | g:0.293 m:0.391 ---

nāyakasya saṃtatābhyāsāt praiśramam upalabhya rāgasya cānupaśamam anumatā tena tam adho avapātya puruṣāyitena sāhāyyaṃ dadyāt
svābhiprāyād vā vikalpa-yojanārthinī
nayaka-kutūhalād vā
tatra yukta-yantreṇaivetareṇotthāpyamānā tam adhaḥ pātayet evaṃ ca ratam avichinna-rasaṃ tathā pravṛttam eva syāt ity eko apy ayaṃ mārgaḥ
punar ārambheṇādita evopakramet iti dvitīyaḥ
sā prakīryamāṇa-keśa-kusumā śvāsa-vicchinna-hāsinī vaktra-saṃsargārthaṃ stanābhyām uraḥ pīḍayantī punaḥ punaḥ śiro nāmayantī yāś ceṣṭāḥ pūrvam asau darśitavāṃs tā eva prakurvīta pātitā pratipātayāmīti hasantī tarjayantī pratighnatī ca brūyāt punaś ca vrīḍāṃ darśayet śramaṃ virāmābhīpsāṃ ca puruṣopasṛptair evopasarpet
tāni ca vakṣyāmaḥ