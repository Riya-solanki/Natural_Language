--- source: mrgt1chu-Cleaned.txt | block: 229 | label: hybrid | g:0.403 m:0.418 ---

yāni kila jñānāni malaśaktyāvṛtatvādbhoganiṣpādanāya vyañjakaṃ kalādyapekṣante tāni vyañjakasya kalādeḥ svalpaprakāśakaraṇāt tathāvidhavyañjanabhāji jñeyaviṣaye vyāghātavantyapi bhavanti ।। 
na caiśvaraṃ jñānamevaṃvidhaṃ pūrvoktādevāvṛtiśūnyatvāt kāraṇāt ।। 
tathā coktaṃ śrīkiraṇe ।
anādimalamuktatvātsarvajño'sau tataḥ śivaḥ ।
iti ।। 
yataścaivamataḥ ।।