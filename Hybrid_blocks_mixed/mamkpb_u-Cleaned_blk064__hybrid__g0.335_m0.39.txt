--- source: mamkpb_u-Cleaned.txt | block: 64 | label: hybrid | g:0.335 m:0.39 ---

yathā gaṅgāśabdaḥ srotasi sabādha iti taṭaṃ lakṣayati tadvat yadi taṭe api sabādhaḥ syāt tat prayojanaṃ lakṣayet ।
na ca taṭaṃ mukhyo arthaḥ ।
nāpyatra bādhaḥ ।
na ca gaṅgāśabdārthasya taṭasya pāvanatvādyairlakṣaṇīyaiḥ saṃbandhaḥ ।
nāpi prayojane lakṣye kiṃcit prayojanam ।
nāpi gaṅgāśabdastaṭamiva prayojanaṃ pratipādayitumasamarthaḥ ।।