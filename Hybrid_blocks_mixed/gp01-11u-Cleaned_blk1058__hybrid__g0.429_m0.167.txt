--- source: gp01-11u-Cleaned.txt | block: 1058 | label: hybrid | g:0.429 m:0.167 ---

[] tataś ca gaṇḍūpadaṃ manyamānaḥ sa ca maṇḍūka iva kuṇḍali-pogaṇḍaṃ taṃ nijagāra, na tu kiñcit kuñcayitum api śaśāka । kintu hanta, hanta, sphūrtiṃ prati santama-sadharmaṇā tena karmaṇā śrī-rāma-dāmādīn prāṇair vikalitāṃ kalayāmāsa ।
sva-bhrātṛ-vīryaṃ januṣā vidann api
pralamba-kārir baka-ceṣṭite' rditaḥ ।
bhaiṣmīkṛte tasya gatau yathaiva sa
premā hi sarvaṅgila-bhāvam ṛcchati ।। [upajāti ]