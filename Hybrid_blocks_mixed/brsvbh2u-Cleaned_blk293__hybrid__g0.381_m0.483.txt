--- source: brsvbh2u-Cleaned.txt | block: 293 | label: hybrid | g:0.381 m:0.483 ---

guṇādvā lokavat ।
ye tu sāvayavatvāccandanabindoraṇusaṃcāreṇa dehavyāptirupapadyate na tvātmano anavayavasyāṇusaṃcāraḥ saṃbhavī, tasmādvaiṣamyamiti manyante tān pratīdamucyate guṇādvā lokavaditi ।
tadvibhajate-caitanya iti ।
yadyapyaṇurjīvastathāpi tadguṇaścaitanyaṃ sakaladehavyāpi ।
yathā pradīpasyālpatve api tadguṇaḥ prabhāsakalagṛhodaravyāpinīti ।।