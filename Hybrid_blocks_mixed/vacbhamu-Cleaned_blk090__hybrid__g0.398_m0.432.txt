--- source: vacbhamu-Cleaned.txt | block: 90 | label: hybrid | g:0.398 m:0.432 ---

pramāṇaprameyavyavahāradṛḍhīkṛtameva śiṣyahitāya svarūpābhidhānapūrvakaṃ sarvalokapratyakṣatayā adhyāsaṃ sudṛḍhīkaroti- evamayamanādiranantaḥ, tattvajñānamantareṇāśakyasamucchedaḥ ।
anādyanantatve heturuktaḥ- naisargika iti ।
mithyāpratyayarūpaḥ mithyāpratyayānāṃ rūpamanirvacanīyatvam; tadyasya sa tathoktaḥ; anirvacanīya ityarthaḥ ।