--- source: sa_harivaMza-Cleaned.txt | block: 3239 | label: hybrid | g:0.487 m:0.229 ---

yadi vā pratiyotsyete tāv ariṣṭapariplutau 
āvābhyāṃ roṣayuktābhyāṃ pramukhasthau vanaukasau ।। 
hatvā tau goṣu saṃvṛddhau dāsyāvas tava bhūtalam । vyapaitu te bhayaṃ rājann āvāṃ mallottamau mṛdhe ।। ity uktvāspoṭanaṃ cakre mattamalladvayaṃ tathā । siṃhanādaṃ ca tac cakre bhūgolakavidārakam । 
evaṃ vāgviṣam utsṛjya tāv ubhau mallapuṃgavau 
anujñātau narendreṇa svagṛhaṃ pratijagmatuḥ ।।