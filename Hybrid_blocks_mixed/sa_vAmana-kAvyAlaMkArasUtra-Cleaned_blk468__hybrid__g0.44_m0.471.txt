--- source: sa_vAmana-kAvyAlaMkArasUtra-Cleaned.txt | block: 468 | label: hybrid | g:0.44 m:0.471 ---

।।
hastāgrāgrahastādayo guṇaguṇinorbhedābhedāt ।।
hastāgram agrahastaḥ, puṣpāgram, agrapuṣpamityādayaḥ prayogāḥ katham ? āhitāgnyādiṣvapāṭhāt । pāṭhe vā tadaniyamaḥ syāt । āha guṇaguṇinorbhedābhedāt । tatra bhedād, hastāgrādayaḥ । abhedādagrahastādayaḥ ।।
pūrvanipāte'pabhraṃśo rakṣyaḥ ।।
kāṣṭhatṛṇaṃ tṛṇakāṣṭhamiti yadṛcchayā pūrvanipātaṃ kurvanti । tatrāpabhraṃśo lakṣyaḥ pariharaṇīyaḥ । anityatvajñāpanantu na sarvaviṣayamiti ।।
nipātenāpyabhihite karmaṇi na karmavibhaktiḥ, parigaṇanasya prāyikatvāt ।।
anabhihite ityatra sūtre tiṅkṛttaddhitasamāsaiḥ iti parigaṇanaṃ kṛtam । tasya prāyikatvānnipātenāpyabhihite karmaṇi na karmavibhaktirbhavati । yathā