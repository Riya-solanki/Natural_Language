--- source: kunvjivu-Cleaned.txt | block: 558 | label: hybrid | g:0.373 m:0.318 ---

atra raghupatestatkālajvalitoddīpanavibhāvasaṃpatsamullāsitaḥ saṃbhramo niścitajanitajānakīvipattisaṃbhāvanastatparitrāṇakaraṇotsāhakāraṇatāṃ pratipadyamānastedekāgratollikhitasākṣātkārastadākāratayā vismṛtaviprakarṣaḥ pratyagrarasaparispandasundaro nipātaparaṃparāpratipādyamānavṛttirvākyaikajīvitatvena pratibhāsamānaḥ kāmapi vākyavakratāṃ samunmīlayati ।
tu-śabdasya ca vakrabhāvaḥ pūrvameva vyākhyātaḥ ।
yathā vā