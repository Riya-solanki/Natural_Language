--- source: sastrdiu-Cleaned.txt | block: 43 | label: hybrid | g:0.303 m:0.49 ---

mantrāṇāmapi prakaraṇena pradhānavidhiśeṣatvaṃ dvitīyapāde vakṣyata iti na tatrāpi vaktavyamasti ।
tena kasyātra siddhārthatāṃ nirasya kāryārthatocyate ।
aavināśī vā are ayamātme'tyādīnāmupaniṣadvākyānāmiticet ।
na ।
teṣāmapi yadi vidhyekavākyatvamasti tator'thavādādhikaraṇena gatam, atha nāsti kathaṃ teṣāṃ kāryārthatā syāt ।।