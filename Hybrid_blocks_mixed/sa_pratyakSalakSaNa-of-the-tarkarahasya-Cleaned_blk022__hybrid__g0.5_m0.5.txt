--- source: sa_pratyakSalakSaNa-of-the-tarkarahasya-Cleaned.txt | block: 22 | label: hybrid | g:0.5 m:0.5 ---

yady ayam avidyāvirbhūtadravyādivivarto vikalpaḥ, katham akhilajantusantānasambhavī, kathañ ca mahadbhir api śāstrakṛdbhir anuvartitaḥ, kathañ ca bhavatām api pratipadyāpy avidyātvaṃ tathaiva dravyādivyavahārābhiniveśaḥ niyatasvalakṣaṇapratibhāsajanitatvāt sarvasantānasambhavī, svalakṣaṇasyaiva dravyāditvena pratyākalanāt tatprāptau tadarthakriyāpratilambhe samāptatvād abhilāṣasyabādhakānavadhānam