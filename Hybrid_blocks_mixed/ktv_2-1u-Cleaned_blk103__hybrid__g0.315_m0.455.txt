--- source: ktv_2-1u-Cleaned.txt | block: 103 | label: hybrid | g:0.315 m:0.455 ---

tena bhūtabhaviṣyadvartamānāpadeśamātreṣv evāpāramārthikaṃ bhavitṛvyāpārasya bhāvanātvam, na vidhyādiṣu ।
bhūtādikathane api yadā samastaṃ vyāpāraṃ dhātur evopādatte nāvayavakālādikṛtabhedāśrayaṇam, tadā vispaṣṭād virodhād dhātvarthamātram ।
kartṛsaṃkhyādayaś cākhyātapadārthatvenāvadhāryante, na bhāvanā ।
na ca bhāvanāvyabhicāreṇa doṣa ity uktam ।