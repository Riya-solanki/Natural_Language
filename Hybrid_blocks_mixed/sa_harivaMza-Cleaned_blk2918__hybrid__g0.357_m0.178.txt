--- source: sa_harivaMza-Cleaned.txt | block: 2918 | label: hybrid | g:0.357 m:0.178 ---

pūtanā śakunī bālye śiśunā stanapāyinā 
stanapānepsunā pītā prāṇaiḥ saha durāsadā ।। 
tathaiva tena bālena pādāṅguṣṭhena līlayā । śayane vai śayānena śakaṭaṃ parivartitam ।। tathā bālena balinā ane jātau bṛhattarau । samūlaviṭapau bhagnau sahajau yamalārjunau । 
yamunāyāṃ hrade nāgaḥ kāliyo damitas tathā 
rasātalacaro nītaḥ kṣaṇenādarśanaṃ hradāt 
nandagopasuto yogaṃ kṛtvā ca punar utthitaḥ ।।