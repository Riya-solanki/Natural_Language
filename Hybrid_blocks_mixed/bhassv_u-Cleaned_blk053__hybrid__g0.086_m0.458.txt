--- source: bhassv_u-Cleaned.txt | block: 53 | label: hybrid | g:0.086 m:0.458 ---

{yaugandharāyaṇaḥ} -
{ātmagatam} hanta bhoḥ ardham avasitaṃ bhārasya 
yathā mantribhiḥ saha samarthitam tathā pariṇamati 
tataḥ pratiṣṭhite svāmini tatrabhavatīm upanayato me ihātrabhavatī magadharājaputrī viśvāsasthānaṃ bhaviṣyati 
kutaḥ
padmāvatī narapater mahiṣī bhavitrī dṛṣṭā vipattir atha yaiḥ prathamaṃ pradiṣṭā
tat pratyayāt kṛtam idaṃ na hi siddhavākyāny utkramya gacchati vidhiḥ suparīkṣitāni ।।