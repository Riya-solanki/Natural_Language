--- source: grasht_u-Cleaned.txt | block: 596 | label: hybrid | g:0.488 m:0.374 ---

vidhyantaramāha guḍetyādi ।।
idaṃ dvaṃdvitaṃ dvaṃdvīkṛtaṃ lohaṃ sattvena militaṃ rasāyane jarāvyādhināśane yojyam ।।
kairdvandvamelāpakaiḥ kṛtvā dvaṃdvitamityāha guḍetyādi ।।
guḍaḥ pratītaḥ puro gugguluḥ ṭaṅkaṇaṃ saubhāgyaṃ lākṣā jatu sarjaraso rālā etaiḥ dhātakīsamāyuktaiḥ dhātakī pratītā tatsamāyuktaiḥ punaḥ strīstanyena nārīdugdhena piṣṭairmarditaiḥ etairdvandvamelāpakaiḥ kṛtvā ।।