--- source: brsvbh1u-Cleaned.txt | block: 57 | label: hybrid | g:0.526 m:0.5 ---

nirūṭhatayā gauṇe api na gauṇatvābhimānaḥ sārṣapādiṣu tailaśabdavaditi veditavyam ।
tatrāpi snehāttilabhavādbhede siddha eva sārṣapādīnāṃ tailaśabdavācyatvābhimāno, na tvarthayostailasārṣapayorabhedādhyavasāyaḥ ।
tatsiddhaṃ gauṇatvamubhayadarśino gauṇamukhyavivekavijñānena vyāptam tadidaṃ vyāpakaṃ vivekajñānaṃ nivartamānaṃ gauṇatāmapi nivartayatīti ।
na ca bālasthaviraśarīrabhede api so ahamityekasyātmanaḥ pratisaṃdhānadehādibhyo bhede