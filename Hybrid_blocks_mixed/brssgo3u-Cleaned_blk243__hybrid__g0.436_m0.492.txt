--- source: brssgo3u-Cleaned.txt | block: 243 | label: hybrid | g:0.436 m:0.492 ---

na ।
ekasyānekasvabhāvatvānupapatteḥ ।
atha sattaiva bodho bodha eva ca sattā nānayoḥ parasparavyāvṛttirastīti yadyucyeta tathāpi kiṃ sallakṣaṇaṃ brahmota bodhalakṣaṇamutobhayalakṣaṇamityevaṃ vikalpo nirālambana eva syāt ।
sūtrāṇi tvekādhikaraṇatvenaivāsmābhirnītāni ।
apica brahmaviṣayāsu śrutiṣvākāravadanākārapratipādanena vipratipannasvānākāre brahmaṇi parigṛhīte avaśyaṃ vaktavyetarāsāṃ śrutīnāṃ gatiḥ ।
tādarthyena prakāśavaccetyādīni sūtrāṇyarthavattarāṇi saṃpadyante ।