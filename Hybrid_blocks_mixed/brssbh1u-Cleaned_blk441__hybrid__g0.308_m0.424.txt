--- source: brssbh1u-Cleaned.txt | block: 441 | label: hybrid | g:0.308 m:0.424 ---

nanu viśeṣavādo apyayaṃ prāṇaviṣaya eva bhaviṣyati ।
katham ।
yathaiṣo agnihotrī yaḥ satyaṃ vadatītyukte na satyavadanenāgnihotritvaṃ, kena tarhi, agnihotreṇaiva ।
satyavadanaṃ tvagnihotriṇo viśeṣa ucyate ।
tathā aeṣa tu vā ativadati yaḥ satyenātivadati' ityukte na satyavadanenātivāditvam, kena tarhi, prakṛtena prāṇavijñānenaiva ।
satyavadanaṃ tu prāṇavido viśeṣo vivakṣyata iti ।