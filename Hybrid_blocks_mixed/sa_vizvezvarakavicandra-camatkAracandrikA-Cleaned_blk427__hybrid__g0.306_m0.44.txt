--- source: sa_vizvezvarakavicandra-camatkAracandrikA-Cleaned.txt | block: 427 | label: hybrid | g:0.306 m:0.44 ---

atra drākṣāpāka ivākleśena samāsvādadāyī śabdapariṇāmo mṛdupāka ityucyate ।
so ayaṃ prāyeṇa sahajasāhityarekhāsamullekhānāṃ sarasakavīśvarāṇāmānandaniṣyandaphale prabandheṣu dṛśyate ।
tathā hi kālidāsasya ।
"vivṛṇvatī śailasutāpi bhāvamaṅgai'; rityādi kumārasaṃbhave ।।