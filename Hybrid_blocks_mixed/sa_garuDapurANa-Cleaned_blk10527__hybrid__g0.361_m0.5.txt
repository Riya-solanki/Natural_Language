--- source: sa_garuDapurANa-Cleaned.txt | block: 10527 | label: hybrid | g:0.361 m:0.5 ---

lokānuvādaśravaṇe paramā ca śaktirnārāyaṇasya namane na ca mesti śaktiḥ ।
lokānuyānakaraṇe paramā ca śaktiḥ kṣetrādimārgagamane paramā hyaśaktiḥ ।।
vaiśyādikeṣu dhanikeṣu parā ca śaktiḥ sadbrāhmaṇeṣvapi na śaktiraho murāre ।।
vaivasvatamanurdevaṃ stutvā tūṣṇīṃ babhūva ha ।
tadanantarajaḥ stotuṃ viśvāmitropacakrame ।।