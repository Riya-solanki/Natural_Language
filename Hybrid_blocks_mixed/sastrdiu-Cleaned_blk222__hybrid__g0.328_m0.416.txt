--- source: sastrdiu-Cleaned.txt | block: 222 | label: hybrid | g:0.328 m:0.416 ---

itaśca na nīlāderjñānātmakatvam, anumānādiṣu viṣayākārāṇāṃ parokṣatvāt, jñānasya ca sarvatra pratyakṣatvābyupagamāt, nahi parokṣāparokṣayorekatvaṃ saṃbhavati ।
evamatyantāsadrūpatvenābhimatasya sthāyitvādeḥ sadrūpajñānātmakatvamatyantāṃsaṃbhāvyam ।
tathā bhūtānumāneṣu bhūtatvamavabhāsate ।
na ca vartamānasya jñānasya bhūtatvamātmā saṃbhavati ।।