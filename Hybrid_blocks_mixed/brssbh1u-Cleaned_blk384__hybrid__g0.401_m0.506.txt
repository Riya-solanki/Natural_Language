--- source: brssbh1u-Cleaned.txt | block: 384 | label: hybrid | g:0.401 m:0.506 ---

atrocyate- antaḥpratiṣṭhitatvavacanaṃ tāvanna virudhyate ।
nahīha apuruṣavidhaṃ puruṣe antaḥpratiṣṭhitaṃ veda' iti jāṭharāgnyabhiprāyeṇedamucyate ।
tasyāprakṛtatvādasaṃśabditatvācca ।
kathaṃ tarhi yatprakṛtaṃ mūrdhādicubukānteṣu puruṣāvayaveṣu puruṣavidhitvaṃ kalpitaṃ tadabhiprāyeṇedamucyate- apuruṣavidhaṃ puruṣe antaḥpratiṣṭhitaṃ veda' iti ।