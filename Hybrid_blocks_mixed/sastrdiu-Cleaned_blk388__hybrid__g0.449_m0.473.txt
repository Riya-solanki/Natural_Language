--- source: sastrdiu-Cleaned.txt | block: 388 | label: hybrid | g:0.449 m:0.473 ---

nanu yugapatsmaryamāṇānāṃ vācakatve vyutkrameṇāpyuccāritā varṇā vācakāḥ syuḥ, na, tatkramasyāpyaṅgatvāt ।
kaḥ punaḥ kramo aṅgam, na hi varṇānāṃ vibhūnāṃ nityānāṃ ca svarūpataḥ kramavattvam ।
na pratītikramaḥ, tasyāḥ smṛtirūpāyā ekatvāt ।
evaṃ tarhi dhvanikramo yo varmeṣvāropitaḥ pratibhāsate so aṅgamityadoṣaḥ ।
tasmādvyañjakānāṃ dhvanīnāṃ krameṇa vyaṅgyeṣu varṇeṣu samāropitena tadvantaḥ smaryamāṇā varṇā vācakāḥ nānyaḥ śabdo astīti siddham ।।
iti sphoṭavādaḥ ।।