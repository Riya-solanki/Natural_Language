--- source: sa_vAmana-kAvyAlaMkArasUtra-Cleaned.txt | block: 354 | label: hybrid | g:0.373 m:0.49 ---

rūpakavakroktibhyāmutprekṣāyā bhedaṃ darśayitumāha 
atadrūpasyānyathādhyavasānamatiśayārthamutprekṣā ।।
atadrūpasyātatsvabhāvasya । anyathā atatsvabhāvatayā । adhyavasānamadhyavasāyaḥ । na punaradhyāropo lakṣaṇā vā । atiśayārthamiti bhrāntijñānanivṛttyartham । sādṛśyādiyamutprekṣeti । enāṃ cevādiśabdā dyotayanti । yathā