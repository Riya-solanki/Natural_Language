--- source: vacbhamu-Cleaned.txt | block: 32 | label: hybrid | g:0.354 m:0.419 ---

tadabhāve vā kasya kuto bhedāgrahaḥ ? tadasaṃbhave kuto adhyāsaḥ ? ityāśayavān āha ākṣeptā- ko ayamadhyāso nāma iti ।
ka ityākṣepe ।
samādhātā lokasiddhamadhyāsalakṣaṇamācakṣāṇa evākṣepaṃ pratikṣipati- ucyate- smṛtirūpaḥ paratra pūrvadṛṣṭāvabhāsa iti ।
avasannaḥ avamato vā bhāsaḥ avabhāsaḥ ।
pratyayāntarabādhaścāsya avasādo avamāno vā ।
etāvatā mithyājñānamityuktaṃ bhavati ।