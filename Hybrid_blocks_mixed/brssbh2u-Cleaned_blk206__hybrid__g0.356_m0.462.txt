--- source: brssbh2u-Cleaned.txt | block: 206 | label: hybrid | g:0.356 m:0.462 ---

syādetat ।
yathā tṛṇapallavodādi nimittāntaranirapekṣaṃ svabhāvādeva kṣīrādyākāreṇa pariṇamata evaṃ pradhānamapi mahadādyākāreṇa pariṇaṃsyata iti ।
kathaṃ ca nimittāntaranirapekṣaṃ tṛṇādīti gamyate ।
nimittāntarānupalambhāt ।
yadi hi kiñcinnimittamupalabhemahi tato yathākāmaṃ tena tṛṇādyupādāya kṣīraṃ saṃpādayemahi, natu saṃpādayāmahe ।