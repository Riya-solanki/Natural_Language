--- source: vacbhamu-Cleaned.txt | block: 51 | label: hybrid | g:0.323 m:0.498 ---

nanu santu nāma parīkṣakāṇāṃ vipratipattayaḥ, prakṛte tu kimāyātamityata āha- sarvathāpi iti ।
anyasyānyadharmakalpanā anṛtatā, sā ca anirvacanīyatetyadhastādupapādayitum ।
tena sarveṣāmeva parīkṣakāṇāṃ mate anyasyānyadharmakalpanānirvacanīyāvaśyaṃbhāvinītyanirvacanīyatā sarvatantrasiddhānta ityarthaḥ ।
akhyātivādibhirakāmairapi sāmānādhikaraṇyavyapadeśapravṛttiniyamasnehādidamabhyupeyamiti bhāvaḥ ।