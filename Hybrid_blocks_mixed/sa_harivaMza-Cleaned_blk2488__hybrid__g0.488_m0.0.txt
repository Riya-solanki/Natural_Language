--- source: sa_harivaMza-Cleaned.txt | block: 2488 | label: hybrid | g:0.488 m:0.0 ---

etaṃ kadambam āruhya tad eṣa śiśulīlayā 
vinipatya hrade ghore damayiṣyāmi kāliyam ।। 
evaṃ kṛte bāhuvīryaṃ loke khyātiṃ gamiṣyati । mama jpādatalasparśād dīrghajīvī bhaved ayam । kadambaḥ puṣpaphalavān samārādhyaś ca matpriyaiḥ ।। so ayaṃ kadambaśikharaḥ sarvaprāṇisukhāvahaḥ । adyāpi bhrājate viṣṇoḥ pādasaṃsparśaśobhayā । 
sopasṛtya nadītīraṃ baddhvā parikaraṃ dṛḍham 
ārohac capalaḥ kṛṣṇaḥ kadambaśikharaṃ yuvā ।।