--- source: sastrdiu-Cleaned.txt | block: 347 | label: hybrid | g:0.343 m:0.284 ---

nanu asatī kathaṃ phalaṃ dāsyatītīdaṃ tulyam ।
neti brūmaḥ- apūrvadvāreṇa saṃbhavāt ।
svargo hi svabhāvāddehāntarānubhavanīyatvādanantarāsaṃbhavitvena śāstrārthāvadhāraṇavelāyāmeva kālāntare niścīyata ityapūrvamantarbhāvyaiva tatra śāstrārtho avadhāryate, tacca cirasthāyīti kāraṇasyāvināśātsaṃbhavati kālāntare svargasyotpattiḥ ।
paścādayastvanantaramapi saṃbhavantīti tatsādhanatvena codyamānānāṃ citrādīnāṃ śāstrārthāvadhāraṇasamaye apūrvapraṇāḍīsamāśrayaṇe kāraṇaṃ na kiñcidastīti svarūpeṇaiva phalasādhanatvaṃ śāstrārtho avadhāryate ।
tathācānantarameva palena bavitavyam ।