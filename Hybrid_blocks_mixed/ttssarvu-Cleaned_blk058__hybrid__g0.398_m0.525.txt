--- source: ttssarvu-Cleaned.txt | block: 58 | label: hybrid | g:0.398 m:0.525 ---

devatairyagyonamānuṣyabhedena bhūtasargaścaturdaśaprakārako bhavati ।
taccettham brāhmaprājāpatyaindrapaitragāndharvayākṣarākṣasapaiśācabhedenāṣṭavidho daivaḥ paśumṛgapakṣisthāvarasarīsṛpabhedena pañcavidhastairyagyona ekavidho mānuṣya iti ।।
nanu puruṣārthaśiromaṇībhūtamokṣatattvākāṅkṣā sati bandhasvarūpajñāna evopapadyate ato bandhānevāha ।