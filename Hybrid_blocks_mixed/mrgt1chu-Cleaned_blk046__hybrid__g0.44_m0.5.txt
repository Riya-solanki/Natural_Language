--- source: mrgt1chu-Cleaned.txt | block: 46 | label: hybrid | g:0.44 m:0.5 ---

pratyagrārkabhāsvaraṃ devair gaṇaiś ca stūyamānam ātmīyaṃ rūpaṃ vajrapāṇir devaḥ śatakratuḥ prakaṭīcakāra ।
tejo'tiśayayogasya hetutayā śatakratur vajrīti ca viśeṣaṇadvayam ।
kuliśasya svabhāva evāyaṃ yad adbhutaprabhābhāsvaratvaṃ śatakratutvāc ca tajjanitapuṇyaprabhāvād adbhutabhūrimahaḥsamūhatvam iti ।।