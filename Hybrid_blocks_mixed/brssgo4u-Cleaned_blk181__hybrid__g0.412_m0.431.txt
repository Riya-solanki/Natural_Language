--- source: brssgo4u-Cleaned.txt | block: 181 | label: hybrid | g:0.412 m:0.431 ---

tat ca itarabhūtasahitaṃ tejo jīvasya asmāt śarīrāt pravasata āśrayabhūtaṃ svarūpataḥ pramāṇataḥ ca sūkṣmaṃ bhavitum arhati ।
tathā hi - nāḍīniṣkramaṇaśravaṇādibhyaḥ asya saukṣmyam upalabhyate ।
tatra tanutvāt saṃcāra upapattiḥ ।
svacchatvāt ca apratīghāta upapattiḥ ।
ata eva ca dehāt nirgacchan pārśvasthaiḥ na upalabhyate ।।