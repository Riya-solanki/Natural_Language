--- source: brssgo3u-Cleaned.txt | block: 842 | label: hybrid | g:0.376 m:0.517 ---

udāhṛtasmṛtīnāṃ mūlaśrutimāha-śabdaśceti ।
kāmakāro yatheṣṭapravṛttiḥ so api niṣedho api upapannataro bhavati ।
na ha vā evaṃvidītyasyārthavādatvāt ।
yadyayamapi vidhiḥ syāttarhi vihitapratiṣiddhatvātṣoḍaśigrahaṇāgrahaṇavatsurāpāne vikalpaḥ syātsa ca sarvasmṛtibhiḥ śiṣṭācāreṇa ca viruddha iti tātparyārthaḥ ।।