--- source: sa_harivaMza-Cleaned.txt | block: 3312 | label: hybrid | g:0.42 m:0.192 ---

valgamāne govinde sa kṛtsno raṅgasāgaraḥ 
janaughapratinādena pūryamāṇa ivābabhau ।। 
tataḥ krodhābhitāmrākṣaḥ kaṃsaḥ paramakopanaḥ । cāṇūram ādiśad yuddhe kṛṣṇasya sumahābalam ।। andhraṃ mallaṃ ca nikṛtiṃ muṣṭikaṃ ca mahābalam । baladevāya sakrodho dideśādricayopa-mam । 
kaṃsenāpi samājñaptaś cāṇūraḥ pūrvam eva tu 
yodhavyaṃ saha kṛṣṇena tvayā yatnavateti vai ।।