--- source: sa_vizvezvarakavicandra-camatkAracandrikA-Cleaned.txt | block: 281 | label: hybrid | g:0.293 m:0.489 ---

atra nārājapaṅiktasvayaṃvaraṇasrajorupameyopamānabhāvāprasiddhāvapi surāṅgānāṃ bhoga hetutvasāmyācchamatkārātisya iti guṇatvam ।
aślīlaṃ tadvinirdiṣṭaṃ yadaślīlapratītikṛt ।।
yathā
uddīpitāḥ prahāreṇa bhūpāla tava śātravāḥ ।
randhre prahartumauddhatyādunnamanti namanti ca ।।