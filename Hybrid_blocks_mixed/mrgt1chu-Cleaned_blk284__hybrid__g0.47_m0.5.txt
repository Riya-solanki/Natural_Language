--- source: mrgt1chu-Cleaned.txt | block: 284 | label: hybrid | g:0.47 m:0.5 ---

ekasyāpyasyānekāḥ pratyātmasthāś citkriyāsaṃnirodhikā nityāḥ śaktaya eṣṭavyāḥ ।। 
anyathaikatve sati ekasmāt puruṣādapasṛte tasmin sarveṣāṃ tulyakālaṃ muktiḥ syāt ।। 
yatastu na muktir yaugapadyenopalabhyate tasmāt kāraṇāt tacchaktibahutvābhyupagamo yuktaḥ ।। 
na ca tās tacchaktayaḥ svātantryeṇa rundhanti apasaranti vā kiṃ tarhi ।।