--- source: sa_harivaMza-Cleaned.txt | block: 2066 | label: hybrid | g:0.38 m:0.178 ---

atha saumitriṇā bāṇaiḥ pīḍito dānavo yudhi 
tataḥ sa śūlarahitaḥ paryahīyata dānavaḥ ।। 
sa gṛhītvāṅkuśaṃ caiva devair dattavaraṃ raṇe । karṣaṇaṃ sarvabhūtānāṃ lavaṇo virarāsa ha ।। śirodharāyāṃ jagrāha so aṅkuśena cakarṣa ha । praveśayitum ārabdho lavaṇo rāghavānujam । 
sa rukmatsarum udyamya śatrughnaḥ śatrutāpanaḥ 
śiraś ciccheda khaḍgena lavaṇasya mahāmṛdhe ।। 
aṅkuśaṃ caiva ciccheda daityasya ca śiro mahat । 
sa hatvā dānavaṃ saṃkhye saumitrir mitranandanaḥ 
tad vanaṃ tasya daityasya cicchedāstreṇa buddhimān ।।