--- source: sastrdiu-Cleaned.txt | block: 419 | label: hybrid | g:0.444 m:0.515 ---

tathā tameva devadattaṃ kālāntare dūrātpaśyannapi kiṃ sa evāyamutānya iti ।
saṃdihāno vastugatyaikameva pratiyannapi nābhedamavadhārayayitumalaṃ bhavati, tasmānna vastudvayapratītireva bhedapratītiḥ ।
nāpyekavastupratītirevābhedapratītiḥ, kintvanyo ayamiti buddhirbhedāvabhāsaḥ ananyo ayamiti cābhedāvabhāsaḥ ।
asti ca śābaleyabāhuleyāvupalabhyamānasya ayaṃ