--- source: sastrdiu-Cleaned.txt | block: 512 | label: hybrid | g:0.416 m:0.29 ---

atrocyate- pratyabhijñāyate kartā yaḥ pūrvāparakālayoḥ ।।
tasya sthāsnoḥ bhedo vijñānātkṣaṇabhaṅgurāt ।
viṣayapratyabhijñānānupapatterjñāturekatvakalpanāyāṃ syādapyetaduttaraṃ- saṃtānaikatvādevopapadyata iti ।
yadā tu jñātaivaikaḥ pūrvāparakālayoḥ pratyabhijñāyate- yo ahaṃ pūrvamadrākṣaṃ sa evāhamanupaśyāmīti tadā pratyabhijñayaiva jñāturekatvāvagamāt, vijñānasya ca kṣaṇikatvāttato anyo jñātā siddho bhavatīti ।।