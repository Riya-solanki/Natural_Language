--- source: sa_udIcyazyAmilaka-pADatADitaka-Cleaned.txt | block: 31 | label: hybrid | g:0.5 m:0.5 ---

saṃcārayan kalabhakaṃ gajanartakaṃ vā veśyāṅgaṇeṣu bhagadatta ivendradattaḥ udvīkṣyate stananiviṣṭakarāmbujābhir vyāghro mṛgībhir iva vāravilāsinībhiḥ api caiṣā bhartur no adhirājasya syālaṃ pāraśavaṃ kauśikaṃ siṃhavarmāṇaṃ mitram apadiśantī sarvān kāminaḥ pratyākhyānena vrīḍayati kiṃ bravīṣi - kiṃ ca tasyaiṣātikāmitayāvamanyata iti yuṣmaddeśaupayikam eva kila satatam atisevanam kiṃ bravīṣi - deśaupayikam adeśaupayikam iti nāvagacchāmi vispaṣṭam abhidhīyatām iti evam anugṛhītaḥ kathaṃ na kathayiṣyāmi śrūyatām śravaṇanikaṭajair nakhāvapātair vanagajadamya ivāṅkitaḥ pratodaiḥ vivṛtajaghanabhūṣaṇāṃ vivastrāṃ vṛṣa iva vatsatarīm ihopayāti kiṃ bravīṣi - tena hy anenaivopāyanenainam upasthāsyāmīti yady evam indrasvāmī vijñāpyaḥ daśanamaṇḍalacitrakakundarāṃ dayitamālyanivāsitamekhalām