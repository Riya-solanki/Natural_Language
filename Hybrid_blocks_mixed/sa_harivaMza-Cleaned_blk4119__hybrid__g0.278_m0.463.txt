--- source: sa_harivaMza-Cleaned.txt | block: 4119 | label: hybrid | g:0.278 m:0.463 ---

so abhipatya mahābāhur dīrgham adhvānam alpavat 
āsasāda mahābāhuḥ purīṃ dvāravatīṃ tadā । 
pūjito devarājena dadṛśe yādavīṃ purīm ।। 
hatvā tu narakaṃ bhaumaṃ dattvā kuṇḍalam uttamam । hṛtvā taṃ pārijātaṃ ca praṇamya suramātaram । 
tathā karma mahat kṛtvā bhagavān vāsavānujaḥ 
upāyād dvārakāṃ viṣṇuḥ śrīmān garuḍavāhanaḥ ।।