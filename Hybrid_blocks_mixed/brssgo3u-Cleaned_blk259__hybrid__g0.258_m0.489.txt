--- source: brssgo3u-Cleaned.txt | block: 259 | label: hybrid | g:0.258 m:0.489 ---

nahi prapañcapratiṣedharūpādādeśanādanyatparādeśanaṃ brahmaṇo astīti ।
tadā tato bravīti ca bhūya ityetannāmadheyaviṣayaṃ yojayitavyam ।
atha nāmadheyam - asatyasya satyamiti prāṇa vai satyaṃ teṣāmeṣa satyam' iti hi bravītiti ।
tacca brahmāvasāne pratiṣedhe samañjasaṃ bhavati ।
abhāvāvasāne tu pratiṣedhe kiṃ satyasya satyamityucyeta ।
tasmādbrahmāvasāno ayaṃ pratiṣedho nābhāvāvasāna ityadhyavasyāmaḥ ।।