--- source: sa_harivaMza-Cleaned.txt | block: 2739 | label: hybrid | g:0.219 m:0.467 ---

etad devair asaṃbhāvyaṃ divyena vidhinā mayā 
kṛtaṃ girigṛhaṃ gopā nivātaśaraṇaṃ gavām ।। 
na trāsa iha vaḥ kāryo maddhastād dhi nipātane । vātavarṣabhayenālaṃ tattrāṇaṃ vihitaṃ hi vaḥ । 
kṣipraṃ viśantu yūthāni gavām iha hi śāntaye 
nivāteṣu ca deśeṣu nivasantu yathāsukham 
yathāvrajaṃ yathāyūthaṃ yathāsāraṃ ca vai sukham ।।