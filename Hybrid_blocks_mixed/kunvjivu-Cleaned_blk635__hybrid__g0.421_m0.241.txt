--- source: kunvjivu-Cleaned.txt | block: 635 | label: hybrid | g:0.421 m:0.241 ---

atra padbhyāṃ vasumatīṃ kadācit spṛśedityāśaṃsayā tatprāptiḥ saṃbhāvyeta ।
yasmājjaladharasalilasekasukumārasikatāsu vanasthalīṣu gurunitambatayā tasyāḥ paścānnatatvena nitarāṃ mudritasaṃsthānā rāgoparaktatayā ramaṇīyavṛttiścaraṇavinyāsaparaṃparā dṛśyeta, tasmānnairāśyaniścitirevasutarāṃ samujjṛmbhitā, yā taduttaravākyonmattavilapitānāṃ nimittatāmabhajat ।
karuṇarasodāharaṇāni tāpasavatsarāje dvitīye aṅke vatsarājasya paridevitāni ।
yathā