--- source: kunvjivu-Cleaned.txt | block: 222 | label: hybrid | g:0.266 m:0.495 ---

atra na khalu tat smitamātrameveti prathamārdhe abhilāṣasubhagaṃ sarasābhiprāyatvamuktam ।
aparārdhe tuhasitāṃśukatirohitamanyadeva kimapi parisphuradālokyata iti kamanīyavaicitryavicchittiḥ ।
idānīṃ vicitramevopasaṃharativicitro yatretyādi ।
evaṃvidho vicitro mārgo yatra yasmin vakroktivaicitryam alaṅkāravicitrabhāvo jīvitāyate jīvatavadācarati ।
vaicitryādeva vicitre "vicitra' śabdaḥ pravartate ।
tasmāttadeva tasya jīvitam ।
kiṃ tadvaicitryaṃ nāmetyāhaparisphurati yasyāntaḥ sā kāpyatiśayābhidhā ।
yasyāntaḥ svarūpānupraveśena sā kāpyalaukikātiśayoktiḥ parisphurati bhrājate ।
yathā