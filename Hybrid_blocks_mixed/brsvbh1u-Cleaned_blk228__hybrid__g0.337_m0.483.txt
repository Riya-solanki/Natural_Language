--- source: brsvbh1u-Cleaned.txt | block: 228 | label: hybrid | g:0.337 m:0.483 ---

vā ātmāyājī yo veda idaṃ me anenāṅgaṃ saṃskriyata idaṃ me anenāṅgamupadhīyate'iti ।
aneneti hi prakṛtaṃ yajñādi parāmṛśati ।
smṛtiśca-'yasyaite aṣṭācatvāriṃśatsaṃskārāḥ'iti ।
nityanaimittikānuṣṭhānaprakṣīṇakalmaṣasya ca viśuddhasattvasyāviduṣa eva utpannavividiṣasya jñānottapattiṃ darśayatyātharvaṇī śrutiḥ-'viśuddhasattvastatastu taṃ paśyati niṣkalaṃ dhyāyamānaḥ'iti ।
smṛtiśca-'jñānamutpadyate puṃsāṃ kṣayātpāpasya karmaṇaḥ'ityādikā ।
kḷptenaiva ca nityānāṃ karmaṇāṃ nityehitenopāttaduritanibarhaṇadvāreṇa puruṣasaṃskāreṇa jñānotpattāvaṅgabhāvopapattau na saṃyoga