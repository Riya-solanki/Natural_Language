--- source: grasht_u-Cleaned.txt | block: 90 | label: hybrid | g:0.351 m:0.341 ---

iti bahudhā vicāryeṣṭavastustutim āha tasmād ityādi ।।
yato brahmādayo jīvanmuktāś cānye divyāṃ tanuṃ vidhāya muktiṃ prāptās tasmāddhetor yoginā yogayuktena prathamaṃ divyā tanur vidheyā dṛḍhaśarīraṃ kāryam ityarthaḥ ।।
kiṃviśiṣṭena yoginā jīvanmuktiṃ samīhamānena yoginā divyā tanur vidheyā ।।
kutaḥ haragaurīsṛṣṭisaṃyogāt ।।
umeśvarasṛṣṭo rasendras tasya sevanād ityarthaḥ ।।
dṛḍhaśarīreṇa vāñchitaṃ sādhyate na tv anyathā ।।