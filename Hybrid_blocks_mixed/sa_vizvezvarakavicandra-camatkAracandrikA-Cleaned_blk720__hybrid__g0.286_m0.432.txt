--- source: sa_vizvezvarakavicandra-camatkAracandrikA-Cleaned.txt | block: 720 | label: hybrid | g:0.286 m:0.432 ---

evaṃvidhanāyakasaṃraṃbhasahanasāhasaṃ kṣudrakṣatriyeṣu na saṃbhāvyamiti niṣedhānniṣedhasaṃbhavaḥ ।
anyonyaṃ pratīkāro yastadanyonyaṃ mataṃ mama ।।
yathā
nirvātastaṃbhitaurva dharaṇisurakaraspaśaṃpūtaiḥ suśīlais tvaddānāmbupravāhaissahimahimanidhe siṅgabhūpālamaule ।
bhāṇḍāgārānyanarghairanudinamavate pūrayatyaiṣa ratnair ityanyonyopakāraprasṛmaravibhavau tvaṃ ca vārāṃ nidhiśca ।।