--- source: sa_harivaMza-Cleaned.txt | block: 299 | label: hybrid | g:0.281 m:0.349 ---

svāyaṃbhuvo manus tāta manuḥ svārociṣas tathā 
auttamas tāmasaś caiva raivataś cākṣuṣas tathā 
vaivasvataś ca kauravya sāṃprato manur ucyate ।। 
uttamākhyas tāmasaś cā bhūtāṃ raivatacakṣuṣau । aṣṭamo dakṣasāvarṇir dharmasāvarṇir eva ca । rudraputras tu sāvarṇir bhavitaikādaśo manuḥ । 
sāvarṇiś ca manus tāta bhautyo raucyas tathaiva ca 
raivato brahmasāvarṇiḥ sūryasāvarṇir eva ca । 
tathaiva merusāvarṇāś catvāro manavaḥ smṛtāḥ ।।