--- source: sastrdiu-Cleaned.txt | block: 405 | label: hybrid | g:0.349 m:0.399 ---

bhedābhedābhyāṃ vyāptatvādvyāpakānupalabdhyā sāmānyasya vastutvaṃ na saṃbhavatīti bhaṇituṃ śakyam ।। ।
nanvaulapādhiko vastuśabdo na jātinimittakastatkathamanena jātyāpattiḥ ।
ucyate- jātirvā bhavatūpādhirvā sarvathā tāvatsāmānyarūpamapekṣitavyam ।
aupādhikānāmapi mūlopalakṣaṇamekamantareṇātmalābhābhāvāt ।
na ca vyāvṛttaikarasaṃ sarvaṃ vastujāmamabhyupagacchataḥ saugatasya kvacidapi kiñcidapyanuvṛttaṃ rūpaṃ saṃbhavatītyaupādhiko vyavahāro durghaṭa eva, tasmātsarvapramāṇasiddhaṃ sāmānyaṃ na śakyamapahnotum ।।