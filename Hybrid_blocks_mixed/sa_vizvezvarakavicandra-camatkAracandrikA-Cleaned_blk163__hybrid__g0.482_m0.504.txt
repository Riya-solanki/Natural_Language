--- source: sa_vizvezvarakavicandra-camatkAracandrikA-Cleaned.txt | block: 163 | label: hybrid | g:0.482 m:0.504 ---

atra kāmagavīti vaktavye kāmagauriti yaduktaṃ tadidaṃ "gorataddhitaluki'; iti ṭapratyayasya samāsāntavidhiranitya ityanityatvādarthaprasādavivakṣayā nāpaprayuktam । 
tathā ca mahākaviprayogaḥ tīrthakarakramottaṃsanāmani mahākāvye 
śubhrābhraṅkaṣaśekhareṣu viduṣāṃ vāseśu vāgbhāsināṃ bhavyatvatkaruṇā kaṭākṣakaṇikāsparśena darśeśvara ।
kālaṃ vaijananaṃ vinā phalavatī stalpanti kalpadrumāḥ paṅktiḥ kāmagavāñca nirbharataraṃ prasnoti vatsān vinā ।।