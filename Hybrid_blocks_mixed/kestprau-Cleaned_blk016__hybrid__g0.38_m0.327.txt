--- source: kestprau-Cleaned.txt | block: 16 | label: hybrid | g:0.38 m:0.327 ---

ayamarthaḥ dharmādharmavairāgyāvairāgyaiśvaryānaiśvaryajñānājñānānyaṣṭau prakṛtirūpāṇi tatra jñānavyatiriktaiḥ dharmādharmādyaiḥ saptabhī rūpaiḥ prakṛtirātmanaivātmānaṃ badhnāti ekarūpeṇa jñānākhyena ca vimocayatīti ।
yadāhuḥ ।
dharmeṇa gamanamūrdhvaṃ gamanamadhastādbhavatyadharmeṇa ।
jñānena cāpavargo viparyayādiṣyate bandham ।। iti ।