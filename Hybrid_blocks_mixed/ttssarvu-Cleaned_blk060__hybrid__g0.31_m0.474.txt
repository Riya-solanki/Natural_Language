--- source: ttssarvu-Cleaned.txt | block: 60 | label: hybrid | g:0.31 m:0.474 ---

viparyayādatattvajñānājjāyamāno bandhastrividhaḥ ।
prākṛto vaikṛto dākṣiṇaśceti ।
tatra puruṣadhiyā prakṛtyupāsanaṃ prākṛto bandhaḥ ।
tathā bhūtendriyāhaṅkārabuddhyupāsanaṃ vaikṛtaḥ puruṣatattvamajānataḥ kevalamiṣṭāpūrtakāriṇo dākṣiṇa iti trayāṇāmiti puruṣasvarūpavedakatvābhāve bandhakatvam ।।