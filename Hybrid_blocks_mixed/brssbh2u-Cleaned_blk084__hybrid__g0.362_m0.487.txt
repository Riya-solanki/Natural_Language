--- source: brssbh2u-Cleaned.txt | block: 84 | label: hybrid | g:0.362 m:0.487 ---

na ।
kūṭasthasyeti viśeṣaṇāt ।
nahi kūṭasthasya brahmaṇaḥ sthitigativadanekadharmāśrayatvaṃ saṃbhavati ।
kūṭasthaṃ ca nityaṃ brahma sarvavikriyāpratiṣedhādityavocāma ।
naca yathā brahmaṇa ātmaikatvadarśanaṃ mokṣasādhanamevaṃ jagadākārapariṇāmitvadarśanamapi svatantrameva kasmaicitphalāyābhipreyate ।
pramāṇābhāvāt ।
kūṭasthabrahmātmavijñānādeva hi phalaṃ darśayati śāstram- asa eṣa neti netyātmā' ityupakramya aabhayaṃ vai janaka prāpto asi'