--- source: bhveni_u-Cleaned.txt | block: 196 | label: hybrid | g:0.285 m:0.329 ---

parikramya dṛṣṭvākāśe
vihaṃgike api śvaśrūjanapādavandanaṃ kṛtvā pratinivṛttā bhānumatī ।karṇaṃ dattvā
kiṃ kathayasi । eṣā bhānumatī devī patyuḥ samaravijayāśaṃsayā nirvartitagurudevapādavandanādyaprabhṛtyārabdhaniyamā bālodyāne tiṣṭhatīti । tadbhadre gaccha tvamātmavyāpārāya yāvadahamapyatrasthāṃ devīṃ mahārājāya nivedayāmi ।iti parikramya
sādhu pativrate sādhu strībhāve api vartamānā varaṃ bhavatī na punarmahārājaḥ yo ayamudyateṣu balavatsvabalavatsu vā vāsudevasahāyeṣu pāṇḍuputreṣvariṣvadyāpyantaḥpuravihāramanubhavati ।vicintya
idamaparamayathātathaṃ svāminaśceṣṭitam । kutaḥ