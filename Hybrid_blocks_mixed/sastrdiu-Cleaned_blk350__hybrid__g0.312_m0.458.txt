--- source: sastrdiu-Cleaned.txt | block: 350 | label: hybrid | g:0.312 m:0.458 ---

nacānuṣṭhānānantaraṃ phalānupalabdhyaiva śāstrārthe apūrvamantarbhāvayituṃ śakyate śāstrārthāvadhāraṇapūrvakaṃ hyanuṣṭhānaṃ nānuṣṭhānapūrvakaṃ śāstram, tasmādaihikānāmatrākṣepa iti yukto viṣayabhedaḥ ।
viṣayabhedācca nyāyopi bhidyate ।
paralokaphalāsu pramāṇāpekṣitatvāmākṣepanyāyaḥ ।
atratu pramāṇāntaravirodha iti nyāyabhedādapaunaruktyam ।
athavā pūrvoktaṃ svamate sūtrāṇi vyācakṣaṇo sūtritamevākṣepaṃ darśitavān ।
idānīṃ tu vṛttikāramatena sūtreṇaivākṣepaḥ kriyate ।।