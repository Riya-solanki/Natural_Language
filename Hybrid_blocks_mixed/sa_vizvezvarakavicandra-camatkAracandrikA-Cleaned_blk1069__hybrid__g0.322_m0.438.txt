--- source: sa_vizvezvarakavicandra-camatkAracandrikA-Cleaned.txt | block: 1069 | label: hybrid | g:0.322 m:0.438 ---

atra vāhinīśapadena samudrasāmantarājalakṣaṇamarthadvayaṃ tadviśeṣaṇe tu tadanukūlārthadvayaṃ ca śliṣṭamiti so ayaṃ śleṣālaṅkāraḥ ।
udbhedā yatra bhāvasya bāvanā seyamīritā ।।
yathā
jātiprasūnapuṭake svasakhīkareṇa śrīsiṅgabhūpatilakāya samarpaṇīye ।
ardhīkṛtālakakucāphaṇi kahkaṇena mudrā kṛtā smarajitā likhitena tanvyā ।।