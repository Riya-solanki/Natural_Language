--- source: vamkalvu-Cleaned.txt | block: 955 | label: hybrid | g:0.5 m:0.5 ---

tiraskṛta iti śabdaḥ paribhūte dṛśyate । rājñā tiraskṛtaḥ iti । sa ca na prāpnoti । tiraḥśabdasya hi, tiro'ntardhau ityantardhau gatisaṃjñā । tasyāṃ ca satyāṃ, tiraso'nyatarasyām iti sakāraḥ । tat kathaṃ tiraskṛta iti paribhūte ?, āha antardhyupacārāditi । paribhūto hyantarhitavadbhavati । mukhyastu prayogo yathā