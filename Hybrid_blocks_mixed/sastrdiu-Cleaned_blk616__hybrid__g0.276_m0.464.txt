--- source: sastrdiu-Cleaned.txt | block: 616 | label: hybrid | g:0.276 m:0.464 ---

yugapaddeśabhedaśca syādekasya sūryavat ।।
ye vindhyanilayā ye ca kāmarūpe vyavasthitāḥ ।।
prāgbhāge hyātmanaḥ sarvairudyanbhāsvānnirīkṣyate ।।
pratyagbhāve tathāstaṃ yanmadhyāhne copari sthitaḥ ।।
bhinnāśca teṣāṃ prāgbhāgāstathā pratyak tathopari ।।
teṣvasya dṛśyamānasya vispaṣṭā bhinnadeśatā ।।
tathā yasminyāvaddūre deśe kaiścitsūryodayo dṛśyate taddeśavartino anyepi tataḥ parastāttāvati paśyanti tato apyasti bhedābhedaḥ ।
na ca sūryanānātvamāśaṅkanīyam, na hi kecidbhinnaṃ sūryaṃ paśyanti ।।