--- source: bhveni_u-Cleaned.txt | block: 1132 | label: hybrid | g:0.345 m:0.285 ---

kañcukī
yadājñāpayati devaḥ ।sotsāhaṃ parikramya
bho bhoḥ saṃvidhātḥṇāṃ puraḥsarā yathāpradhānamantarveśmikā dauvārikāśca eṣa khalu bhujabalaparikṣepottīrṇakauravaparibhavasāgarasya nirvyūḍhadurvahapratijñābhārasya suyodhanānujaśatonmūlanaprabhañjanasya duḥśāsanoraḥsthalavidalananārasiṃhasya duryodhanorustambhabhaṅgaviniścitavijayasya balinaḥ prābhañjanervṛkodarasya snehapakṣapātinā manasā maṅgalāni kartumājñāpayati devo yudhiṣṭhiraḥ ।ākāśe
kiṃ brūtha । sarvato adhikataramapi pravṛttaṃ kiṃ nālokayasīti । sādhu putrakāḥ sādhu । anuktahitakāritā hi prakāśayati manogatāṃ svāmibhaktim ।