--- source: ktv_2-1u-Cleaned.txt | block: 157 | label: hybrid | g:0.414 m:0.459 ---

kṣaṇikatvena punaḥ punar niṣpattyapekṣopapatteḥ ।
tebhyaḥ parākāṅkṣā anyākāṅkṣā niṣpādyatvena vā pradhānākāṅkṣā na vidyata ity adhyāhāraḥ ।
atha vā tebhyaḥ parā dūre ākāṅkṣety arthaḥ ।
kutaḥ ।
bhūtatvāt iti svarūpakathanārtham upanyastaṃ niṣpannatvād eveti punar ante tad eva hetutvenopadiṣṭaṃ sūtrakāreṇa ।