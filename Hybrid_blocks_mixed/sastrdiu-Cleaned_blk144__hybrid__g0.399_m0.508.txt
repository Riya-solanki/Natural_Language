--- source: sastrdiu-Cleaned.txt | block: 144 | label: hybrid | g:0.399 m:0.508 ---

ḍittho ayamityaśabdākārasyārthasya śabdākāreṇa vikalpanādapramāṇaṃ savikalpam, iti tadapi nirastam ।
nahyatra śabdākāreṇārthaḥ pratīyate kintu pūrvāvagatārthasmaraṇamātre śabdasya vyāpāraḥ, tena ca smṛtenārthena tādātmyena puraḥsthitārthavikalpanāt ।
āhaca- yadā tu yādṛśaḥ piṇḍaḥ pūrvaṃ śabdātpratīyate ।
tādṛśasmaraṇe hetuḥ śabdastatra yathārthateti ।
tasmānnāmavikalpe api jātyādivannāstyatadrūpāropaḥ ।
kiṃ punarjātyādibhirvikalpyate, dravyaṃ, kiṃ punaridaṃ dravyaṃ nāma, pṛthivyudakatejovāyuprabhṛti ।।