--- source: mamkpb_u-Cleaned.txt | block: 419 | label: hybrid | g:0.493 m:0.5 ---

idamanayoḥ ślāghyamiti yogyatayā saṃbandhasya niyataviṣayamadhyavasānaṃ cettadā samam tat sadyoge asadyoge ca ।
udāharaṇam dhātuḥ śilpātiśayanikaṣasthānameṣā mṛgākṣī rūpe devo apyayamanupamo dattapatraḥ smarasya ।
jātaṃ daivātsadṛśamanayoḥ saṃgataṃ yat tadeta- cchṛṅgārasyopanatamadhunā rājyamekātapatram ।।
citraṃ citraṃ bata bata mahaccitrametadvicitraṃ jāto daivāducitaracanāsaṃvidhātā vidhātā ।
yannimbānāṃ pariṇataphalasphītirāsvādanīyā yaccaitasyāḥ kavalanakalākovidaḥ kākalokaḥ ।।