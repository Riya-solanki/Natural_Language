--- source: sa_vizvezvarakavicandra-camatkAracandrikA-Cleaned.txt | block: 392 | label: hybrid | g:0.399 m:0.455 ---

pūrvārdhe dīrvatayāsvarāṇāmārohaḥ । uttarārdhe hrasvatayāvarohaśceti gatiḥ ।
uktirvivakṣitasyā nyabhaṅgyā bhaṇanamucyate ।।
yathā tasyāḥ kiṃ guṇajīvitasya kuśalaṃ rājan satī jīvati praśnastatkuśalakramo hi kathitaṃ sā jīvatīti sphuṭam ।
bhadre dūti punastadeva kimidaṃ mugdheva saṃbhāṣase śvāse tiṣṭhati sā mṛteti gadituṃ śrīsiṅga kiṃ yujyate ।।