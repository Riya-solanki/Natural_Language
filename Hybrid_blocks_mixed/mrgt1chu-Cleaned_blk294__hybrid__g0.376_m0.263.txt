--- source: mrgt1chu-Cleaned.txt | block: 294 | label: hybrid | g:0.376 m:0.263 ---

yāvatkila malasyādhikāras tāvan na muktiḥ kasyacidbhavati ।। 
tannivṛttir eva muktiśabdābhidheyā ।। 
yataḥ adhikāraśca tacchakteḥ pariṇāmāt samāpyate sa ca pariṇāmas tadarhasyāpi vastuno na svato bhavituṃ śaktaḥ sarvaprakāreṇa sarvakālaṃ cācetanasya cetanaprayuktasya tattatkāryadarśanāt ।। 
tasmāc cidanugrahasya tadarthāñjanādipariṇāmasya ca parasparam avirodha iti prathamacodyanirāsaḥ ।। 
atha dvitīyasya parihāraḥ ।।