--- source: sa_vAmana-kAvyAlaMkArasUtra-Cleaned.txt | block: 128 | label: hybrid | g:0.327 m:0.38 ---

bhṛṅgeṇa kalikākośastathā bhṛśamapīḍyata ।
yathā goṣpadapūraṃ hi vavarṣa bahulaṃ madhu ।।
kalikāyāḥ sarvasyā makarandasyaitāvad vāhulyaṃ svabhāvaviruddham ।।kalācaturvargaśāstraviruddhārthāni vidyāviruddhāni ।।
kalāśāstraiścaturvargaśāstraiśca viruddho'rtho yeṣu tāni kalācaturvargaśāstraviruddhārthāni vākyāni vidyāviruddhāni । vākyānāṃ virodho'rthadvārakaḥ । kalāśāstraviruddhaṃ yathā