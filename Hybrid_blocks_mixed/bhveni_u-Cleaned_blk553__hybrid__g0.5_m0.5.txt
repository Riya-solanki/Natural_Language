--- source: bhveni_u-Cleaned.txt | block: 553 | label: hybrid | g:0.5 m:0.5 ---

yudhiṣṭhira yudhiṣṭhira ajātaśatro amithyāvādindharmaputra sānujasya te kimanenāpakṛtam । atha vā kimanenālīkaprakṛtijihmacetasā । arjuna sātyake bāhuśālinvṛkodara mādhava yuktaṃ nāma bhavatāṃ surāsuramanujalokaikadhanurdharasya dvijanmanaḥ pariṇatavayasaḥ sarvācāryasya viśeṣato mama pituramunā drupadakulakalaṅkena manujapaśunā spṛśyamānamuttamāṅgamupekṣitam । atha vā sarva evaite pātakinaḥ । kimetaiḥ