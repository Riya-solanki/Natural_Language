--- source: sa_harivaMza-Cleaned.txt | block: 3630 | label: hybrid | g:0.472 m:0.007 ---

alpatvād abhibhūtās tu vṛṣṇayo bharatarṣabha 
bārhadrathena rājendra rājabhiḥ sahitena vai ।। 
bhūyaḥ kṛtvodyamaṃ prāyād yādavān kṛṣṇapālitān । 
jitvā tu māgadhaṃ saṃkhye jarāsaṃdhaṃ mahīpatim 
viharanti sma sukhino vṛṣṇisiṃhā mahārathāḥ ।। 
ojas tejo balaṃ dhīr dhṛtir iti mahimā śrīr yaśo rūpam ājñā ।vīryaṃ cetyevamādīn paramaguṇagaṇān ye smaranto labhante ।yad bhaktānāṃ yam ājñāpy akhilajanamanaḥkṣobhaṇī naiti pārśvaṃ ।cetas tvaṃ tasya śaśvac caraṇakamalayor bhṛṅgatāṃ yāhi viṣṇoḥ ।
etasminn eva kāle tu smṛtvā gopeṣu yatkṛtam 
jagāmaiko vrajaṃ rāmaḥ kṛṣṇasyānumate svayam ।।