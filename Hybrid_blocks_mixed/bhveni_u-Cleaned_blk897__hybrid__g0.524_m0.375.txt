--- source: bhveni_u-Cleaned.txt | block: 897 | label: hybrid | g:0.524 m:0.375 ---

duryodhanaḥ
tāta tanayasnehavaiklavyādambā bāliśatvātsaṃjayaśca kāmamevaṃ bravītu । yuṣmākamapyevaṃ vyāmohaḥ । atha vā prabhavati putranāśajanmā hṛdayajvaraḥ । anyacca tāta askhalitabhrātṛśato ahaṃ yadā tadāvadhīritavāsudevasāmopanyāsaḥ । saṃprati hi dṛṣṭapitāmahācāryānujarājacakravipattiḥ svaśarīramātrasnehādudāttapuruṣavrīḍāvahamasukhāvasānaṃ ca kathamiva kariṣyati duryodhanaḥ saha pāṇḍavaiḥ saṃdhim । anyacca nayavedinsaṃjaya