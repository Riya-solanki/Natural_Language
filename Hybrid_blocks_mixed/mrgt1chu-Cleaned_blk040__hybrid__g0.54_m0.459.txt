--- source: mrgt1chu-Cleaned.txt | block: 40 | label: hybrid | g:0.54 m:0.459 ---

yasya kila sakalamunijanapratyakṣaparidṛśyamānaḥ kṣīrābdhiḥ svādhīnaḥ tasya vacasaḥ kiṃ nāma mithyātvam ।
ayam āśayaḥ parameśvarāt prāptavaro aham ity anṛtavāditvaṃ tadānīṃ tasya bhavet yadi dugdhodadhivaśīkāraḥ pracuramunijanapratyakṣo na syāt ।
yadi ca saṃvādīny api vacāṃsi mithyā tarhi na kiṃcit satyavacanam ।
praśāntarāgadveṣāṇāṃ sākṣātkṛtabhūtabhaviṣyadarthānāṃ munīnām api mithyāvāditvābhyupagame manvādayo api dattadakṣiṇās tvayety aho svadarśanakauśalam ।। 
kiṃ ca ।।