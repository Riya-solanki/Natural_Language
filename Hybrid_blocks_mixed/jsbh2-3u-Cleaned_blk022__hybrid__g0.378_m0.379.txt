--- source: jsbh2-3u-Cleaned.txt | block: 22 | label: hybrid | g:0.378 m:0.379 ---

saṃskāraśca ।।
r"iṣāmālabheta," "caturo muṣṭīnnirvapatī" tyetābhyāṃ vihitayordārśapūrṇamāsikayorīṣālambhacaturmuṣṭinirvāpayoranuvādatenānārabhyādhītābhyāṃ "vāyavyaṃ śvetamālabheta bhūtikāmaḥ" "sauryaṃ caruṃ nirvapedbrahmavarcasakāma" ityetābhyāṃ śvetacarū guṇau vidhīyete ।
ālambhakarmībhūtār iṣā śvetā kartavyeti ।
nirvāpaśca caruśabdalakṣyasthālyāṃ kartavya iti ।
sarvavṛkṣāṇāṃ ca vāyusaṃbandhādvāyavyamityanuvādaḥ ।
sauryamiti cāgneyasyaiva;tejodevatyatvasāmānyāt, natu devatāvidhiḥ; yāgāśravaṇāt ।
ubhayatrāpi phalapadaṃ sārvakāmyavākyaprāptaphalaprayojakatvānuvāda iti prathamaḥ pakṣaḥ ।।
dvitīyastu phalapadavaiyarthyaprasaṅgāt prākaraṇikāśrayālābhena ca guṇaphalasaṃbandhānupapatteḥ guṇaviśiṣṭaṃ yāvaduktaṃ ālambhanirvāpākhyaṃ karmāntarameva phaloddeśena vidhīyate iti ।
siddhāntastu vāyavyaṃ sauryamityāditaddhitāntapadavaiyarthyāpatterdravyadevatāsaṃbandhānumito yāga evālabhati nirvapati dhātulakṣito dravyadevatāviśiṣṭaḥ phaloddeśena vidhīyata iti ।
atideśaprāptau cālambhanirvāpau na vidhīyete ।। iti pañcamaṃ dravyadevatāsaṃyuktānāṃ yāgāntaratādhikaraṇam ।।
(saṅgatinirūpaṇādikam) atrāniścitavidheyatākasya devatālakṣaṇaguṇasya bhedakatvavicārādadhyāyapādasaṃgatī tathā pūrvādhikaraṇoktasya dhātvarthamanūdya guṇamātravidhānasyāpavādādāpavādikīmanantarasaṅgatiṃ ca spaṣṭatvādanuktvā viṣayanirdeśapūrvakaṃ pūrvapakṣamevāha riṣāmālabheteti ।।
śakaṭagato lāṅgaladaṇḍavaddīrghaḥ kāṣṭhaviśeṣa riṣāpadasyārthaḥ ।।
(vāyavyasauryavākyayorlāghavārthaṃ guṇavidhitvāṅgīkāraḥ) tatra guṇavidhisaṃbhave viśiṣṭavidhikalpanasyāśrutayāgakalpanasya cānyāyyatvāt guṇamātravidhipūrvapakṣamāha ityetābhyāṃ vihitayoriti ।
anārabhyeti ।।
kañcana yāgaṃ prakṛtyānāmnātatvāt anārabhyādhītatvamityarthaḥ ।
śvetamityasyeṣākāṣṭhamādāya carumiti dvitīyāyāśca saptamyarthe lakṣaṇāṃ cāṅgīkṛtyopapattimāha ālambhakarmībhūteti ।।
yadātu prākaraṇikaśrautaśūrpāvarodhānna sthālyadhikaraṇatvavidhisaṃbhava ityucyeta, tadā caruparimitalakṣaṇayā yathā caruparimitā vrīhayo bhavanti tathā caruṃ muṣṭinirvāpaḥ kartavya ityevaṃ kriyāviśeṣaṇatayā ca dvitīyāyā apyupapatteścarupadavācyasthālīparimitatvavidhirādyapūrvapakṣe draṣṭavyaḥ ।।
(tṛtīyasūtranirasanīyaṃ guṇaviśiṣṭaṃ karmāntaraṃ phaloddeśena vidhīyata iti dvitīyapūrvapakṣopanyāsaḥ) atraitatpūrvapakṣottaratvena