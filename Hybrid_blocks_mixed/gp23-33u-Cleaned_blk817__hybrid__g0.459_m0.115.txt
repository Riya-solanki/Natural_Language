--- source: gp23-33u-Cleaned.txt | block: 817 | label: hybrid | g:0.459 m:0.115 ---

dāva-trastā mṛga-duhitaraś candrahīnāś cakoryaḥ
srastā vṛkṣān nava-kalatikā nīra-riktāḥ śapharyaḥ ।
ūrja-prāntād bahir apagatā hanta navyābja-nālyo
yadvad dṛṣṭā hari-virahitā rādhikādyāś ca tadvat ।।
[] tad evaṃ tāsāṃ kṛcchrāyamāṇānām amitābhyamita-tādṛśvarī śrī-vrajeśvarī tu bāṣpa-pūrṇa-nayanā paurṇamāsīṃ nirvarṇayiṣyati । sā tu vadiṣyati-sarve sarvato' py anvicchantu । yathādyatana-nimantraṇataḥ kaścid api na paścimatām añcati ।