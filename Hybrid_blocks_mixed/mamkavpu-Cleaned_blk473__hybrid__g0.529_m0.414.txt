--- source: mamkavpu-Cleaned.txt | block: 473 | label: hybrid | g:0.529 m:0.414 ---

vācakānāmarthāpekṣā vyañjakānāṃ tu na tadapekṣatvamiti na vācakatvameva vyañjakatvam । kiṃ ca {vāṇīrakuḍaṅgu} ityādau pratīyamānamarthamabhivyajya vācyaṃ svarūpa eva yatra viśrāmyati tatra
guṇībhūtavyaṅgyetātparybhūto apyarthaḥ svaśabdānabhidheyaḥ pratītipathamavataran kasya vyāpārasya viṣayatāmavalambatāmiti ।
nanu {rāmo asmi sarvaṃ sahe} iti {rāmeṇa priyajīvitena tu kṛtaṃ
premṇaḥ priye nocitam} iti {rāmo asau bhuvaneṣu vikramaguṇaiḥ prāptaḥ prasiddhiṃ parām} ityādau lakṣaṇīyo apyartho nānātvaṃ bhajate viśeṣavyapadeśahetuśca bhavati । tadavagamaśca śabdārthāyattaḥ
prakaraṇādisavyapekṣaśca iti ko ayaṃ nūtanaḥ pratīyamāno nāma ।