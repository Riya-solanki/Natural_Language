--- source: sa_amarasiMha-nAmaliGgAnuzAsana-Cleaned.txt | block: 16 | label: hybrid | g:0.5 m:0.5 ---

viṣṇurnārāyaṇaḥ kṛṣṇo vaikuṇṭho viṣṭaraśravāḥ dāmodaro hṛṣīkeśaḥ keśavo mādhavaḥ svabhūḥ daityāriḥ puṇḍarīkākṣo govindo garuḍadhvajaḥ pītāmbaro acyutaḥ śārṅgī viṣvakseno janārdanaḥ upendra indrāvarajaścakrapāṇiścaturbhujaḥ padmanābho madhuripurvāsudevastrivikramaḥ devakīnandanaḥ śauriḥ śrīpatiḥ puruṣottamaḥ vanamālī balidhvaṃsī kaṃsārātiradhokṣajaḥ viśvambharaḥ kaiṭabhajidvidhuḥ śrīvatsalāñchanaḥ purāṇapuruṣo yajñapuruṣo narakāntakaḥ jalaśāyī viśvarūpo mukundo muramardanaḥ