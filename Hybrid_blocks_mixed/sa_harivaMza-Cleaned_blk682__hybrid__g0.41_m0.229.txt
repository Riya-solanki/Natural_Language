--- source: sa_harivaMza-Cleaned.txt | block: 682 | label: hybrid | g:0.41 m:0.229 ---

vibhrājaḥ punar ājātaḥ sukṛteneha karmaṇā 
brahmadattasya tanayo viṣvaksena iti śrutaḥ ।। 
cakṣuṣī tasya nirbhinne pakṣiṇyā pūjanīyayā । suciroṣitayā rājan brahmadattasya veśmani । athāsya putras tv aparo brahmadattasya jajñivān । viṣvaksena iti khyāto mahābalaparākramaḥ । 
viṣvaksenasya putro abhūd daṇḍaseno mahīpatiḥ 
bhallāṭaś ca kumāro abhūd rādheyena hataḥ purā ।।