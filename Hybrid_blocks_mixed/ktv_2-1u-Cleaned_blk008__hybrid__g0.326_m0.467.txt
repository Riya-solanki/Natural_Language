--- source: ktv_2-1u-Cleaned.txt | block: 8 | label: hybrid | g:0.326 m:0.467 ---

samasto hi prathamaḥ pādaś codanālakṣaṇasūtraparikaraḥ ।
tatra ca dharmasya codanālakṣaṇatvam uktam ।
ato avadhāritārthalakṣaṇaśabdasāhacaryāt pramāṇaśabdaḥ pramīyate ity evaṃ vyutpādya dharmaviṣaya eva vyākhyeyaḥ ।
saty api prameyamātravācitve asmin śāstre jijñāsyatvena dharmaḥ prakrānta iti sa eva gṛhyate ।