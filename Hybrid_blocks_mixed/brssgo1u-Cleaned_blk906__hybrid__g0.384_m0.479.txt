--- source: brssgo1u-Cleaned.txt | block: 906 | label: hybrid | g:0.384 m:0.479 ---

astyatra pratijñā aātmani vijñāte sarvamidaṃ vijñātaṃ bhavati' aidaṃ sarvaṃ yadayamātmā' iti ca ।
tasyāḥ pratijñāyāḥ siddhiṃ sūcayatyetalliṅgaṃ yatpriyasaṃsūcitasyātmano draṣṭavyatvādisaṃkīrtanam ।
yadi hi vijñānātmā paramātmano anyaḥ syāttataḥ paramātmavijñāne api vijñānātmā na vijñāta ityekavijñānena sarvavijñānaṃ yatpratijñātaṃ taddhīyeta ।
tasmātpratijñāsiddhyarthaṃ vijñānātmaparamātmanorabhedāṃśenopakramaṇamityāśmarathya ācāryo manyate ।।