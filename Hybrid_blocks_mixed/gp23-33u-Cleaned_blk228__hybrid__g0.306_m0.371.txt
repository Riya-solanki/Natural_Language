--- source: gp23-33u-Cleaned.txt | block: 228 | label: hybrid | g:0.306 m:0.371 ---

utkarṇatā-samavakarṇana-vastra-veṣā-
dhānāni yā vivaśatā nijagāra tāṃ ca ।
tūrṇir yadā nigirati sma tadā murārir
labdha-kṣaṇaḥ praṇayinī-valitaṃ nililye ।। [vasantatilakā] ।।
[] athāgrima-kathā-prathanāya parāmṛśyate ।
[] na caivam api tāsāṃ tasya ca kāmukatā-sāmānyaṃ manyatām । tan-nikāma-katā-nivāraṇasya karaṇasya kāraṇaṃ svarūpaṃ tāvan nirūpyate-