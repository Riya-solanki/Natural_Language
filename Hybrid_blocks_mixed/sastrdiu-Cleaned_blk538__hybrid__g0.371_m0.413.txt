--- source: sastrdiu-Cleaned.txt | block: 538 | label: hybrid | g:0.371 m:0.413 ---

kaḥ punarayaṃ mokṣo nāma, vicitravāsanāvaśena vicitranīlapītādirūpeṇa pravahato jñānasaṃtānasya niḥśeṣavāsanocchedānnīlapītādivaicitryaṃ hitvā kevalaṃ saṃvinmātreṇāvasthānamiti kecit ।
aparetu dīpasaṃtānasyeva jñānasaṃtāpanasyoparamam ।
ubhayamapyetadbāhyārthābhāvamūlamiti tatsadbhāvapratipādanenaiva nirākṛtam ।।