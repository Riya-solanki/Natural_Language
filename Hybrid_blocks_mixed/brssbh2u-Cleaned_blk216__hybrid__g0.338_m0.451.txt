--- source: brssbh2u-Cleaned.txt | block: 216 | label: hybrid | g:0.338 m:0.451 ---

syādetat ।
yathā kaścitpuruṣo dṛkśaktisaṃpannaḥ pravṛttiśaktihīnaḥ paṅguraparaṃ puruṣaṃ pravṛttiśaktisaṃpannaṃ dṛkśaktihīnamandhamadhiṣṭhāya pravartayati ।
yathā vāyaskānto aśmā svayamapravartamāno apyayaḥ pravartayati ।
evaṃ puruṣaḥ pradhānaṃ pravartayiṣyatīti dṛṣṭāntapratyayena punaḥ pratyavasthānam ।