--- source: mamkavpu-Cleaned.txt | block: 1733 | label: hybrid | g:0.454 m:0.471 ---

nanu samānam uccāritaṃ pratīyamānaṃ vā dharmāntaramupādāya paryavasitāyām upamāyām upameyasya prakṛtadharmāmisaṃbandhānna kaścitkālādibhedo asti । yatrāpyupāttenaiva sāmānyadharmeṇa upamā
avagamyate yathā {yudhiṣṭhira ivāyaṃ satyaṃ vadati} iti tatra yudhiṣthira iva satyavādyayaṃ satyaṃ vadatīti pratipatsyāmahe । satyavādī satyaṃ vadatīti ca na paunaruktyam āśaṅkanīyam raipoṣaṃ puṣṇātītivat
yudhiṣthira iva satyavadanena satyavādyayamityarthāvagamāt । satyametat kiṃ tu sthiteṣu prayogeṣu samarthanamidaṃ na tu sarvathā niravadyam prastutavastupratītivyādhātāditi savetasa evātra pramāṇam ।।
asādṛśyāsaṃbhavāvapyupamāyām anucitārthatāyāmeva paryavasyataḥ । yathā