--- source: brssbh4u-Cleaned.txt | block: 323 | label: hybrid | g:0.362 m:0.502 ---

atra ucyate ।
na ayaṃ doṣaḥ ।
ādhikārikamaṇḍalastha ukteḥ ।
ādhikāriko yaḥ savitṛmaṇḍalādiṣu viśeṣa āyataneṣu avasthitaḥ para īśvaraḥ tadāyatta eva iyaṃ svārājyaprāptiḥ ucyate ।
yatkāraṇam anantaram aāpnoti manasaspatim' ityāha ।
yo hi sarvamanasāṃ patiḥ pūrvasiddha īśvaraḥ taṃ prāpnoti iti etat uktaṃ bhavati ।
tat anusāreṇa eva ca anantaram avākpatiścakṣuṣpatiḥ śrotrapatirvijñānapatiśca bhavati' ityāha ।
evam anyatra api yathāsaṃbhavaṃ nityasiddha īśvara āyattam eva itareṣām aiśvaryaṃ yojayitavyam ।।