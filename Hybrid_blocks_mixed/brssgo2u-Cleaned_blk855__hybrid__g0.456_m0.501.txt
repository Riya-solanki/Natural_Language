--- source: brssgo2u-Cleaned.txt | block: 855 | label: hybrid | g:0.456 m:0.501 ---

tasya jāyata iti padasyākāśādiṣu mukhyasya pāṭhāpekṣayā prācīneṣu prāṇeṣu śrutermukhyaṃ janmeti sūtrayojanā-tatsāmānyāditi ।
tenākāśādijanmanā sāmānyamekaśabdoktatvaṃ tasmādityarthaḥ ।
ekasminvākye ekasya śabdasya kvacinmukhyatvaṃ kvacidgauṇatvamiti vairūpyaṃ na yuktamiti nyāyamanyatrāpyatidiśati-yatrāpi paścācchruta iti ।।