--- source: sa_harivaMza-Cleaned.txt | block: 2516 | label: hybrid | g:0.405 m:0.225 ---

tasyāruroha sahasā madhyamaṃ tan mahac chiraḥ 
so asya mūrdhni sthitaḥ kṛṣṇo nanarta rucirāṅgadaḥ ।। 
lāsyaṃ bahuvidhaṃ kṛṣṇo vidadhe tasya mūrdhani ।। tasya nṛttaṃ smaran viṣṇor harṣo adya mama jāyate । romṇāṃ sarveṣu gātreṣu rājann udgamayan sadā । 
mṛdyamānaḥ sa kṛṣṇena śrāntamūrdhā bhujaṃgamaḥ 
asyaiḥ sarudhirodgāraiḥ kātaraṃ vākyam abravīt ।।