--- source: sarvmtsu-Cleaned.txt | block: 12 | label: hybrid | g:0.499 m:0.463 ---

kaṇādamatanirūpaṇam ।
atra jagataḥ śūnyasvabhāvatve sādhakābhāvenāsiddhiprasaṅgāt, sattvānubhavavirodhācca, jñānasya jñeyākāratve jaḍatvaprasaṅgād, jñeyasya bahiranupalambhaprasaṅgād, idamiti sākṣāda bhāsamānasya nīlasyānumeyatve ahamiti bhāsamānasya jñānasvalakṣaṇasyāpyanumeyatvakalpanāvatārād, jñāturasthiratve smṛteranubhūtārthagāminyāḥ saṃbhavāyogād, jñeyasya kṣaṇikatve sa evāyaṃ ghaṭa iti pratyabhijñāyogād, buddhivṛttirūpāṇāṃ nīlādiviṣayajñānānāmāgamāpāyitve api baddhisākṣicaitanyasya sthiratvopapatterviṣayoparāgavihīnasya jñānasya bhedakābhāvena santānarūpatvānupapatteśca, svaprakāśatvena svataḥ parataścāsya janmavināśāvagamāsaṃbhavādanavagatārthasyāsattvānivāraṇācca kṣapaṇakādipakṣavat sugatapakṣo apyupekṣaṇīya iti vedaprāmāṇyavāditvepi tasyānumānātmatvorarīkaraṇāt pratyakṣānumānamātrapramāṇavādyantarbhūtasya kaṇādasya matamavatāryateiha dravyaguṇakarmasāmānyaviśe sthāḥ ṣaḍeva padārthāḥ ।
tatra guṇavad dravyam ।
tannavadhā bhidyate ।
pṛthivyaptejovāyvākāśakāladigātmamanobhedāt ।
teṣvātmākhyamaṣṭamaṃ dravyaṃ pramātā ।
sa ca pṛthivyādilakṣaṇebhyo dehādibhyo anyo nityo vibhuḥ pratikṣetraṃ bhinnaḥ parameśvaraparatantro jaḍasvabhāvo ahaṃpratyayagrāhyaśca ।
dravyāntarāṇi guṇādayaśca prameyam ।
sāmānyavānasamavāyikāraṇamaspandātmā guṇaḥ ।
[]
sa ca rūparasagandhasparśasaṃkhyāparimāṇapṛthaktvasaṃyoga paratvāparatvagurutvadravatvasneha buddhisukhaduḥkhecchādveṣaprayatnadharmādharmasaṃskāraśabdabhedāccaturviṃśatidhā bhidyate ।
tatra rūparasagandhasparśasaṃkhyāparimāṇapṛthaktvasaṃyogavibhāgaparatvāparatvagurutvanaimittikadravatvasaṃskārāḥ pṛthivīguṇāḥ ।
gandhavarjitasnehayuktoktaguṇayuktā āpaḥ ।
rūpasparśasaṃkhyāparimāṇapṛthaktvasaṃyogavibhāgaparatvāparatvanaimittikadravatvasaṃskārāstejoguṇāḥ ।
sparśasaṃkhyāparimāṇapṛthaktvasaṃyogavibhāgaparatvāparatvavegasaṃskārā vāyuguṇāḥ ।
saṃkhyāparimāṇapṛthaktvasaṃyogavibhā vyomaguṇāḥ ।
saṃkhyāparimāṇapṛthaktvasaṃyogavibhāgāḥ kālaguṇāḥ ।
ta- eva ca digguṇāḥ ।
saṃkhyāparimāṇapṛthaktvasaṃyogavibhāgabuddhisukhaduḥkhecchādveṣaprayatnadharmādharmasaṃskārā ātmaguṇāḥ ।
saṃkhyāparimāṇapṛthaktvasaṃyogavibhāgaparatvāparatvavegasaṃskārā manoguṇāḥ ।
ātmano buddhyādayo nava viśeṣaguṇāḥ ।
ākāśasya śabdo viśeṣagaṇaḥ ।
vāyoḥ sparśaḥ ।
tejaso rūpam ।
apāṃ rasaḥ ।
bhūmergandhaḥ ।
dikkālamanasāṃ viśeṣaguṇā na santi ।
saṃyogavibhāgayorasamavāyikāraṇajātīyaṃ karma ।
tadutkṣepaṇāvakṣepaṇākuñcanaprasāraṇagamanabhedāt pañcavidham ।
nityamanekavṛtti sāmānyam ।
tad dvividhaṃ paramaparaṃ ca ।
paraṃ sattā, adhikavṛttitvāt ।
aparaṃ dravyatvādi, nyūnavṛttitvāt ।
nityāśrayā atyantavyāvṛttabuddhihetavo anantā antyā viśeṣāḥ ।
[]
nityaḥ sambandhaḥ samavāyaḥ ।
pṛthivyādicatuṣṭayaṃ nityānityarūpam ।
ākāśādipañcakaṃ tu nityameva ।
pārthivāpyataijasavāyavyabhedena caturvidhā nityāḥ paramāṇavo dvyaṇukādikrameṇa parameśvarecchayā dehaghaṭādyantāvayaviparyantaṃ viśvamārabhante ।
dharmādayaścatvāraḥ puruṣārthāḥ ।
agnihotrādilakṣaṇa īśvarārādhanādilakṣaṇaśca dharmaḥ ।
arthakāmo dharmāviruddhau ।
ṣaṭpadārthatattvajñasya puṃsaḥ parameśvaraprasādād navaguṇocchedasvalakṣaṇo mokṣaḥ ।
yenokto arthaḥ pratipannaḥ sa vedaśca nityecchājñānakriyāśaktimatā parameśvareṇa śabdārthātmakaṃ jagat sṛṣṭvā asya śabdasyāyamartha iti śabdaśaktisaṅketaṃ ca vidhāya prāṇināmabhyudayaniḥśreyasaprayojanāya praṇīta iti paramāptavākyatvānna śaṅkākalaṅkavān ।
īśvarasadbhāvaścānumānato niścīyate ।
vipratipannaṃ bhūdharādikāryaṃ sakartṛkaṃ kāryatvād, yaditthaṃ tathā yathā ghaṭādīti ।
ayaṃ ghaṭa etadghaṭajanakānityajñānetarajñānajanyaḥ ghaṭatvāt, ghaṭāntaravadityanumānādaiśvaraṃ jñānamapyanumeyam ।
na ca svabhāvādeva sarvaṃ kāryaṃ jāyata iti yuktam ।
svasya bhāvaḥ svabhāva iti svabhāvaśabdājjāyattānavastugrahaṇe svasmāt svotpattikathāpatteḥ, tatsambandhivastvantaragrahaṇe akāraṇāt kāryotpattikathā patteḥ, anyāpekṣāṃ vinaiva kāryopattyarthatve ghaṭādyarthināṃ mṛdādyādānavaiyarthyāpatteśca ।
[]
ataḥ kāryasya kāraṇāvaśyaṃbhāvāt, sāvayavatvāt kāryatvena niścitasya jagataḥ kāraṇamanumeyam ।
niyataprāksat kāraṇam ।
tat trividhaṃ samavāmyasamavāyinimittabhedāt ।
kāryaṃ yatra samavaiti tat samavāyikāraṇam ।
yathā ghaṭasya mṛt ।
samavāyipratyāsannamavadhṛtasāmarthyamasamavāyikāraṇam ।
yathā mṛdavayavānāmanyonyasaṃyogaḥ ।
samavāyyasamavāyibhyāmanyadavadhṛtasāmarthyaṃ nimittakāraṇam ।
yathā kulāladaṇḍacakrādi ।
tatra jagadutpattau paramāṇavaḥ samavāyikāraṇam ।
teṣāmanyonyasaṃyogo asamavāyikāraṇam ।
īśvaro nimittakāraṇam ।
janma ca prāgasataḥ sattāsambandhaḥ ।
sṛṣṭasya viśvasya sukhaduḥkhamayatvāt prāṇikarmaṇāmapyatra nimittatvamityeṣā dik ।
ayato ve'tyādiśrutayaḥ aahamādiśce'tyādismṛtayaśca tathāvidhāḥ aparāsya śaktiri'tyādikā api nityecchājñānaprayatnānumānātmikāḥ ।
evamanyāsvapi śrutiṣu nyāyaḥ ।
ajyotiṣṭomene'tyādiśrutivākyānyanumānātmakāni ।
tairhi jyotiṣṭomādīnāṃ parameśvarasamārādhanakriyāṇāṃ svargādiphalasādhanatvaṃ prakāśyate ।
tatraivaṃ prayogaḥ-vimatā yajñādikriyā samīhitaphalasādhanam, īśvaraparicaraṇatvād, laukikeśvaraparicaraṇavaditi ।
evamātmadarśanāya śravaṇādividhāyakavākyānyapi ।
tāni hi paramātmaśravaṇādestatprasādajananadvāreṇa nikhiladuḥkhocchedalakṣaṇamokṣasādhanatvaṃ prakāśayanti ।
[]
tatraivaṃ prayogaḥ-paramātmabodho bandhanivartakaḥ, ātmabodhatvād, asmajjāgradbodhavaditi ।
paramātmajñānaṃ tacchravaṇādijanyaṃ, pramāṇajñānatvād, dharmajñānavaditi ca ।
ayo vai bhūme'tyādiśrutivākyeṣu paramātmano duḥkhāsaṃspṛṣṭasvabhāvatvamevocyata iti niḥśeṣaduḥkhoccheda eva mokṣaḥ ।
sa ca buddhyādiguṇāntarasadbhāve na saṃbhavatīti navaguṇocchedalakṣaṇa ityācāryaḥ kaṇādaḥ smaratīti ।।