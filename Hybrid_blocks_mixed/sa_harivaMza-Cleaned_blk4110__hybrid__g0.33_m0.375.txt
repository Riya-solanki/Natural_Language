--- source: sa_harivaMza-Cleaned.txt | block: 4110 | label: hybrid | g:0.33 m:0.375 ---

adhṛsyaḥ sarvabhūtānām avadhyaś ca bhaviṣyasi 
yathaiva devarājo ayam ajito lokapūjitaḥ ।। 
tava ceyaṃ varārohā nityaṃ ca priyadarśanā । sarvalokeṣu vikhyātā divyagandhā manoramā । tatpurogamadevānām adhipas tvaṃ bhaviṣyasi । 
satyabhāmottamā strīṇāṃ subhagā sthirayauvanā 
jarāṃ na yāsyati vadhūr yāvat tvaṃ kṛṣṇa mānuṣaḥ ।।