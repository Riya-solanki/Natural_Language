--- source: brssbh3u-Cleaned.txt | block: 348 | label: hybrid | g:0.404 m:0.364 ---

aitareyake śrūyate - aātmā vā idameka evāgra āsīnnānyatkiñcana miṣatsa īkṣata lokānnu sṛjā' iti asa imāṃllokānasṛjatāmbho marīcīrmaramāpaḥ' ityādi ।
tatra saṃśayaḥ - kiṃ para evātmaśabdenābhilapyata utānyaḥ kaściditi ।
kiṃ tāvatprāptaṃ na paramātmehātmaśabdābhilapyo bhavitumarhatīti ।
kasmāt ।
vākyānvayadarśanāt ।