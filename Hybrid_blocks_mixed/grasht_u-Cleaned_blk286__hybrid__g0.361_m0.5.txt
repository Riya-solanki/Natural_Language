--- source: grasht_u-Cleaned.txt | block: 286 | label: hybrid | g:0.361 m:0.5 ---

atha rūpyajāraṇamāha tenetyādi ।।
tenaiva vidhinā pūrvapidhānena tārapatraṃ rūpyadalaṃ kṛṣṇavarṇaṃ śyāmalaprabhaṃ jāyate ।।
kena saṃsvedya yantrayogena saṃsvedaḥ prabalāgnis tasyedaṃ sambandhi yadyantraṃ yasya yo yogastena ।।
tattārapatraṃ punaḥ garbhe rasodare dravati jalatvamāpnoti ।।
punastasmin yantre dravati caśabdāt rasendrastatpatraṃ jarati tārakṛṣṇīti ।।