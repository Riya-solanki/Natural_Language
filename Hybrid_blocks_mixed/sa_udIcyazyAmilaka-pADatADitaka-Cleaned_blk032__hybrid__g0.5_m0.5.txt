--- source: sa_udIcyazyAmilaka-pADatADitaka-Cleaned.txt | block: 32 | label: hybrid | g:0.5 m:0.5 ---

tvadaparaṃ prati sā jaghanasthalīṃ na vivṛṇoti vṛtāpi śataṃśataiḥ svasti bhavate sādhayāmas tāvat aye ko nu khalv eṣa śaurpakārikāyā rāmadāsyā bhavanān niṣpatya ḍiṇḍigaṇaparivṛto veśam āviṣkaroti etaj jaṅgamaṃ viṭatīrtham udīcyānāṃ bālhikānāṃ kārūśamaladānāṃ ceśvaro mahāpratīhāro bhadrāyudha eṣaḥ viracitakuntalamauliḥ śra vaṇārpitakāṣṭha vi pulasitakalaśaḥ janam ālapañ jakārair unnāṭayatīva lāṭānām kā ca tāvad asya lāṭeṣu sādhudṛṣṭir etāvat sarvo hi lāṭaḥ saṃveṣṭya dvāv uttarīyeṇa bāhū rajjvā madhyaṃ vāsasā saṃnibadhya pratyudgacchan saṃmukhīnaṃ śakāraiḥ pādāpātair aṃsakubjaḥ prayāti api ca