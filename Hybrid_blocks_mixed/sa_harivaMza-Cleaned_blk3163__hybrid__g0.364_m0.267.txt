--- source: sa_harivaMza-Cleaned.txt | block: 3163 | label: hybrid | g:0.364 m:0.267 ---

sa kṛṣṇaṃ tatra sahasā vyāhartum upacakrame 
tasya saṃstambhayāmāsa vākyaṃ kṛṣṇaḥ svatejasā ।। 
sa ca bhāgavatair mantrair arcayitvā gadādharam । stutvā ca devam īśānaṃ varadaṃ bhaktavatsalam । ātmānaṃ kṛtakṛtyānām agresaram amaṃsta saḥ । 
so anubhūya bhujaṃgānāṃ taṃ bhāgavatam avyayam 
udatiṣṭhat punas toyād vismito amitadakṣiṇaḥ ।।