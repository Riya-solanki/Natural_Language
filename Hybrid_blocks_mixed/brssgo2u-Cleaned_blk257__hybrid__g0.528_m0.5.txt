--- source: brssgo2u-Cleaned.txt | block: 257 | label: hybrid | g:0.528 m:0.5 ---

astu pradhānasyāpi dharmādi karma puruṣo vā pravartaka ityāśaṅkya sūtraṃ pravṛttaṃ, tadvyācaṣṭe-sāṃkhyānāmityādinā ।
pradhānavyatirekeṇa karmaṇo anavasthiteḥ puruṣasyodāsīnatvāt kadācitsṛṣṭipravṛttiḥ kadācitpralaya ityayuktamityarthaḥ ।
karmaṇo api pradhānātmakasyācetanatvāt sadāsatvācca na kādācitkapravṛttiniyāmakatvamiti bhāvaḥ ।।