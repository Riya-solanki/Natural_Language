--- source: brssgo2u-Cleaned.txt | block: 717 | label: hybrid | g:0.429 m:0.392 ---

yathā loke puṃstvādīni bījātmanā vidyamānānyeva bālyādiṣvanupalabhyamānānyavidyamānavadabhipreyamāṇāni yauvanādiṣvāvirbhavanti, nāvidyamānānyutpadyante ṣaṇḍādīnāmapi tadutpattiprasaṅgāt, evamayamapi buddhisaṃbandhaḥ śaktyātmanā vidyamāna eva suṣuptapralayayoḥ punaḥ prabodhaprasavayorāvirbhavati ।
evaṃ hyetadyujyate ।
nahyākasmikī kasyacidutpattiḥ saṃbhavati ।
atiprasaṅgāt ।
darśayati ca suṣuptādutthānamavidyātmakabījasadbhāvakāritam- asati saṃpadya na viduḥ sati saṃpadyamāha' iti ta iha vyāghro vā saṃho vā' ityādinā ।
tasmātsiddhametadyāvadātmabhāvī buddhyādyupādhisaṃbandha iti ।।