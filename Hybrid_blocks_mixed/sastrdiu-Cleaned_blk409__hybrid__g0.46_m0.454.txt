--- source: sastrdiu-Cleaned.txt | block: 409 | label: hybrid | g:0.46 m:0.454 ---

yadyevamavayavāvayavinoḥ saṃbandhaḥ samavāyo na syāt, vināpyavayavicalanenāvayavānāṃ calanāt, avayavino avayavānāṃ ca svāvayavāśrayatvāt ।
tathā sāmānyasya vyaktyāśrayatvāt vyakteśca svāvayavāśritatvādasti pṛthagāśrayāśrayitvamiti samavāyānupapattiḥ ।
tasmādevaṃ vaktavyam- yena saṃbandhenādheyamādhāre svānurūpāṃ buddhiṃ janayati, svākāreṇa bodhayatītyarthaḥ ।
sa saṃbandhaḥ samavāya iti ।।