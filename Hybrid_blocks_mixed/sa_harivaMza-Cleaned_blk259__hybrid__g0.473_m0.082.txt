--- source: sa_harivaMza-Cleaned.txt | block: 259 | label: hybrid | g:0.473 m:0.082 ---

tata utsārayāmāsa śilāḥ śatasahasraśaḥ 
dhanuṣkoṭyā tadā vainyas tena śailā vivardhitāḥ ।। 
pṛthur vainyas tadā rājā mahīṃ cakre samāṃ tataḥ । manvantareṣv atīteṣu viṣam āsīd vasuṃdharā ।। svabhāvenābhavaṃs tasyā samāni viṣamāṇi ca । cākṣuṣasyāntare pūrvam āsīd evaṃ tadā kila । 
na hi pūrvavisarge vai viṣame pṛthivītale 
pravibhāgaḥ purāṇāṃ vā grāmāṇāṃ vā tadābhavat ।।