--- source: sa_amarasiMha-nAmaliGgAnuzAsana-Cleaned.txt | block: 6 | label: hybrid | g:0.5 m:0.5 ---

prāyaśo rūpabhedena sāhacaryācca kutracit strīpuṃnapuṃsakaṃ jñeyaṃ tadviśeṣavidheḥ kvacit bhedākhyānāya na dvandvo naikaśeṣo na saṃkaraḥ kṛto atra bhinnaliṅgānāmanuktānāṃ kramādṛte triliṅgyāṃ triṣviti padaṃ mithune tu dvayoriti niṣiddhaliṅgaṃ śeṣārthaṃ tvantāthādi na pūrvabhāk