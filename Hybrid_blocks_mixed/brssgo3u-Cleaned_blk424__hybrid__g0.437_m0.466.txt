--- source: brssgo3u-Cleaned.txt | block: 424 | label: hybrid | g:0.437 m:0.466 ---

kāṭhake hi paṭhyate - aindriyebhyaḥ parā hyarthā arthebhyaśca paraṃ manaḥ ।
manasastu parā buddhiḥ' ityārabhya apuruṣānna paraṃ kiñcitsā kāṣṭhā sā parā gatiḥ' iti ।
tatra saṃśayaḥ - kimime sarva evārthādayastatastataḥ paratvena pratipādyanta uta puruṣa evaibhyaḥ sarvebhyaḥ paraḥ pratipādyata iti ।
tatra tāvatsarveṣāmevaiṣāṃ paratvena pratipādanamiti bhavati matiḥ ।
tathāhi śrūyate -