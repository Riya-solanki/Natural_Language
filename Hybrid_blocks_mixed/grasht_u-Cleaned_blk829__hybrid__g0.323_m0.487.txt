--- source: grasht_u-Cleaned.txt | block: 829 | label: hybrid | g:0.323 m:0.487 ---

pūrvoktavidher viśeṣamāha evamityādi ।।
evaṃ śatāṃśavedhanyāyena daśavṛddhivibhāgena sahasravedhī syāt ।।
evaṃ ca jāraṇabījavaśena jāraṇāyāṃ yadbījaṃ kiyadguṇajāritamiti bhāvaḥ tadvaśena koṭivedhī ca syāt ।।
kiṃ kṛtvā tenaiva jāraṇabījavaśena yattasya balābalaṃ nyūnādhikyaṃ tat jñātvetyabhiprāyaḥ ।।