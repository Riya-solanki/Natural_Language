--- source: sa_amarasiMha-nAmaliGgAnuzAsana-Cleaned.txt | block: 28 | label: hybrid | g:0.5 m:0.5 ---

śambhurīśaḥ paśupatiḥ śivaḥ śūlī maheśvaraḥ īśvaraḥ śarva īśānaḥ śaṃkaraścandraśekharaḥ bhūteśaḥ khaṇḍaparaśurgirīśo giriśo mṛḍaḥ mṛtyuñjayaḥ kṛttivāsāḥ pinākī pramathādhipaḥ ugraḥ kapardī śrīkaṇṭhaḥ śitikaṇṭhaḥ kapālabhṛt vāmadevo mahādevo virūpākṣastrilocanaḥ kṛśānuretāḥ sarvajño dhūrjaṭirnīlalohitaḥ haraḥ smaraharo bhargastryambakastripurāntakaḥ gaṅgādharo andhakaripuḥ kratudhvaṃsī vṛṣadhvajaḥ vyomakeśo bhavo bhīmaḥ sthāṇū rudra umāpatiḥ ahirbudhnyo aṣṭamūrtiśca gajāriśca mahānaṭaḥ