--- source: mamkpb_u-Cleaned.txt | block: 237 | label: hybrid | g:0.289 m:0.431 ---

bahūnāmapi padānāmekapadavadbhāsanātmā yaḥ śleṣaḥ, yaśvārohāvarohakramarūpaḥ samādhiḥ, yā ca vikaṭatvalakṣaṇā, udāratā yaśvaujomiśritaśaithilyātmā prasādaḥ, teṣāmojasyantarbhāvaḥ ।
pṛthakpadatvarūpaṃ mādhuryaṃ bhaṅgyā sākṣādupāttam ।
prasādenārthavyaktirgṛhītā ।
mārgābhedarūpā samatākvaciddoṣaḥ ।
tathāhi "mātaṅgāḥ kimu valgitaiḥ'; ityādau siṃhābhidhāne masṛṇamārgatyāgau guṇaḥ ।
kaṣṭatvagrāmyatvayorduṣṭatābhidhānāttannirākaraṇenāpāruṣyarūpaṃ saukumāryam aujjvalyarūpā kāntiśva svīkṛtā ।
evaṃ na daśa śabdaguṇāḥ ।।
"padārthe vākyaracanaṃ vākyārthe ca padābhidhā ।
prauḍhirvyāsasamāsau ca sābhiprāyatvamasya ca ।।
a; iti yā prauḍhiḥ oja ityuktaṃ tat vaicitryamātram na guṇaḥ ।
tadabhāve api kāvyavyavahārapravṛtteḥ ।
apuṣṭārthatvādhikapadatvānavīkṛtatvāmaṅgalarūpāślīlagrāmyāṇāṃ nirākaraṇena ca sābhiprāyatvarūpamojaḥ, arthavaimalyātmā prasādaḥ, uktivaicitryarūpaṃ mādhuryam apāruṣyarupaṃ saukumāryam agrāmyatvarupā, udāratā ca svīkṛtāni ।
abhidhāsyamānasvabhāvoktyalaṃkāreṇa rasadhvaniguṇībhūtavyahgyābhyāṃ ca vastusvabhāvasphuṭatvarūpā, arthavyaktiḥ, dīptarasatvarupā kāntiśva svīkṛtā ।
kramakauṭilyānulbaṇatvopapattiyogarūpaghaṭanātmā śleṣo api vicitratvamātram ।
avaiṣamyasvarūpā samatā doṣābhāvamātraṃ na punarguṇaḥ ।
kaḥ khalvanunmatto anyasya prasyāve anyadabhidadhyāt ।
arthasyāyoneranyacchāyāyonervā yadi na bhavati darśanaṃ tatkathaṃ kāvyam ityarthadṛṣṭirūpaḥ samādhirapi na guṇaḥ ।।