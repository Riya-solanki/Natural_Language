--- source: sa_AryazUra-jAtakamAlA-Cleaned.txt | block: 865 | label: hybrid | g:0.5 m:0.5 ---

tadyathādhikārāvahitā bhavantu bhavantaḥ । iti te sāṃyātrikāstena mahātmanā dhīrīkṛtamanasaḥ kūladarśanotsukamatayaḥ samudramavalokayanto dadṛśuḥ puruṣavigrahānāmuktarūpyakavacānivonmajjato nimajjataśca । samyak caiṣāmākṛtinimittamupadhārya savismayāḥ supāragāya nyavedayanta - apūrvaṃ khalvidamiha mahāsamudre cihnamupalabhyate । ete khalu