--- source: brssbh3u-Cleaned.txt | block: 388 | label: hybrid | g:0.31 m:0.493 ---

brahmajyeṣṭhā viryā saṃbhṛtāni brahmāgre jyeṣṭhaṃ divamātatāna ityevaṃ rāṇāyanīyānāṃ khileṣu vīryasaṃbhṛtidyuniveśaprabhṛtayo brahmaṇo vibhūtayaḥ paṭhyante ।
teṣāmeva copaniṣadi śāṇḍilyavidyāprabhṛtayo brahmavidyāḥ paṭhyante ।
tāsu brahmavidyāsu tā brahmavibhūtaya upasaṃhriyeranna veti vicāraṇāyāṃ brahmasaṃbandhādupasaṃhāraprāptāvevaṃ paṭhati ।
saṃbhṛtidyuvyāptiprabhṛtayo vibhūtayaḥ śāṇḍilyavidyāprabhṛtiṣu nopasaṃhartavyāḥ ।
ata eva cāyatanaviśeṣayogāt ।
tathāhi śāṇḍilyavidyāyāṃ hṛdayāyatanatvaṃ brahmaṇa uktam - aeṣa ma ātmāntarhṛdaye' iti ।
tadvadeva daharavidyāyāmapi adaharaṃ puṇḍarīke veśma daharo asminnantarākāśaḥ' iti ।
upakosalavidyāyāṃ tvakṣyāyatanatvam aya eṣo akṣaṇi puruṣo dṛśyate' iti ।
evaṃ tatra tatrat tadādhyātmikamāyatanametāsu vidyāsu pratīyate ।
ādhidaivikyastvetā vibhūtayaḥ saṃbhṛtidyuvyāptiprabhṛtayastāsāṃ kuta etāsu prāptiḥ ।