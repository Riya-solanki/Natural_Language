--- source: kamasufu-Cleaned.txt | block: 182 | label: hybrid | g:0.067 m:0.331 ---

evaṃ vṛkṣa-jānāṃ jantūnāṃ śūkair upahitaṃ liṅgaṃ daśarātraṃ tailena mṛditaṃ punar upatṛṃhitaṃ punaḥ pramṛditam iti jāta-śophaṃ khaṭvāyām adho-mukhas tad-antare lambayet
tatra śītaiḥ kaṣāyaiḥ kṛta-vedanānigrahaṃ sopakrameṇa niṣpādayet
sa yāvaj-jīvaṃ śūkajo nāma śopho viṭānām
aśvagandhā-śabarakanda-jalaśūka-bṛhatīphala-mahīṣa-navanīta-hastikarṇa-vajravallī-rasair ekaikena parimardanaṃ māsikaṃ vardhanam
etair eva kaṣāyaiḥ pakvena tailena parimardanaṃ ṣāṇmāsyam
dāḍima-trāpuṣa-bījāni bālukā bṛhatī-phala-rasaś ceti midv-agninā pakvena tailena parimardanaṃ pariṣeko vā
tāṃs tāṃś ca yogān āptebhyo budhyeta