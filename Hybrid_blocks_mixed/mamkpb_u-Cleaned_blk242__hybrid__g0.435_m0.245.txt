--- source: mamkpb_u-Cleaned.txt | block: 242 | label: hybrid | g:0.435 m:0.245 ---

ṭaṭhaḍaḍhavarjitāḥ kādayo māntāḥ śirasi nijavargāntyayuktāḥ, tathā rephaṇakārau hrasvāntaritāviti varṇāḥ samāsābhāvo madhyamaḥ samāso veti samāsaḥ, tathā mādhuryavatī padāntarayogena racanā mādhuryasya vyañjikā ।
udāharaṇam anaṅgaraṅgapratimaṃ tadaṅgaṃ bhaṅgībhiraṅgīkṛtamānatāṅgyāḥ ।
kurvanti yūnāṃ sahasā yathaitāḥ svāntāni śāntāparacintanāni ।।