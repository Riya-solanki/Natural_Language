--- source: gp01-11u-Cleaned.txt | block: 430 | label: hybrid | g:0.401 m:0.445 ---

kiṃ ca -
śubhrāṃśu-vaktraṃ taḍid-āli-locanaṃ
navābda-keśaṃ śarad-abhra-vigraham ।
bhānu-prabhāvaṃ tam asūta rohiṇī
tat tac ca yuktaṃ sa hi divya-bālakaḥ ।।
[] sa eṣa ca asita-varṣmā sita-varṣmā sad-anujaḥ sūdita-danujaḥ, pālita-dhenuko dalita-dhenukaḥ, pralamba-bāhuḥ pralamba-ghātayitā, svayaṃ rāma-nāmā rāma-ramita-dvivida-vidārayitā ca bhavitā iti jyotirvidbhir udbhāvitam ।