--- source: gp12-22u-Cleaned.txt | block: 473 | label: hybrid | g:0.222 m:0.379 ---

tad evaṃ sūtāṅga-prabhava-śiśu-yugme kathayati
sphurat-premāveśāt pratipada-vivikter nighaṭanāt ।
kathā kiṃ nāṭyaṃ kiṃ kim uta nija-līleti vividhaṃ
samajyāsau sārdhaṃ sphuraṇam ajitenāpy anuyayau ।। [śikhariṇī]
[] atha kathāyāṃ vṛttāyāṃ cirād eva ca dhīratāyāṃ pravṛttāyāṃ yathāsvaṃ sūta-suta-dvayāya vitīrṇa-sarvehitāḥ sarve śayanāya sadanaṃ viviśuḥ ।