--- source: ktv_2-1u-Cleaned.txt | block: 77 | label: hybrid | g:0.376 m:0.48 ---

yadi hi kevalaḥ karotir bhāvayatir vā prayogārhau syātām, tataḥ kokilaśabdaprayoge pikaśabdavat pratyayo na prayujyeta ।
na tu kevalāyāḥ prakṛteḥ prayogaḥ ।
apabhraṃśatvaprasaṅgāt ।
tena yasmin kasmiṃścit pratyaye prayoktavye yasyaivārthaḥ kathyate, sa evānuvādabhūtaḥ prakṛtyanugrahārthaṃ prayujyate, nānyaḥ ।
abhyadhikārthāntarāpattiprasaṅgāt ।