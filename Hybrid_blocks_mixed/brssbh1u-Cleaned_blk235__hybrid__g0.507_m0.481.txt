--- source: brssbh1u-Cleaned.txt | block: 235 | label: hybrid | g:0.507 m:0.481 ---

idamāmnāyate- asarvaṃ khalvidaṃ brahma tajjalāniti śānta upāsīta ।
atha khalu kratumayaḥ puruṣo yathākraturasmiṃlloke puruṣo bhavati tathetaḥ pretya bhavati sa kratuṃ kurvīta', amanomayaḥ prāṇaśarīro bhārūpaḥ' ityādi ।
tatra saṃśayaḥ- kimiha manomayatvādibhirdharmaiḥ śārīra ātmopāsyatvenopadiśyata āhosvitparaṃ brahmeti ।
kiṃ tāvatprāptam ।
śārīra iti ।
kutaḥ, tasya hi kāryakaraṇādhipateḥ prasiddho manaādibhiḥ saṃbandho na parasya brahmaṇaḥ, aaprāṇo hyamanāḥ śubhraḥ' ityādiśrutibhyaḥ ।