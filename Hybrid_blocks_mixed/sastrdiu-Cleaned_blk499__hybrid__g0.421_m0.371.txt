--- source: sastrdiu-Cleaned.txt | block: 499 | label: hybrid | g:0.421 m:0.371 ---

yattu pratyakṣaviruddhaṃ vacanamupanyastaṃ sa eṣa yajñāyudhī yajamāno añjasā svargaṃ lokaṃ yātītyetacchabdena pratyakṣaṃ śarīraṃ yajñāyudhasaṃyuktamupadiśatīti ।
tadabhidhīyate- arthavādatvādasyānyaparatvānna svārthe pramāṇāntaravirodho doṣaḥ ।
na ca virodho api vidyate ।
nahyanena śarīrasya svargagamanamucyate kintarhyātmano yasyaitaccharīraṃ, so api hi śarīraśarīriṇorabhedopacāreṇa śarīrasthena yajñāyudhitvena pratyakṣatvena ca vyapidiśyate ।
ātmano vā svargagamanaṃ śarīre upacaryata iti nāsti virodhaḥ ।।