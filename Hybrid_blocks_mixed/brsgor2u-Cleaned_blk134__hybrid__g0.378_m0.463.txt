--- source: brsgor2u-Cleaned.txt | block: 134 | label: hybrid | g:0.378 m:0.463 ---

vaiśeṣikaṃ nirasya vaināśikaṃ nirasyati- samudāya iti ।
parimāṇabhedena dehāderāśutaravināśāṅgīkārādardhavaināśiko vaiśeṣikastasya nirāsānantaraṃ sarvakṣaṇikavādī buddhistho nirasyata iti prasaṅgasaṃgatimāha- vaiśeṣiketi ।
anābhāva upalabdheḥ'iti nirasanīyasiddhāntādatra nirasyasiddhāntasya bhedaṃ vaktuṃ tatsiddhāntaṃ vibhajate- sa ceti ।
nanu sugataproktāgamasyaikyāt kuto bahuprakāratā, tatrāha- pratipattīti ।
ekasyaivāgamavyākhyātuḥ śiṣyasyāvasthābhedena vuddhibhedāt, mandamadhyamottamadhiyāṃ śiṣyāṇāṃ vā bhedādbahuprakāratetyarthaḥ ।