--- source: grasht_u-Cleaned.txt | block: 637 | label: hybrid | g:0.434 m:0.404 ---

taccāha kāntendusasyatāpyamiti ।।
kāntaṃ kāntapāṣāṇaṃ industāraṃ sasyaṃ capalā tāpyaṃ svarṇamākṣikaṃ ceti ।।
punaḥ kāntābhrakatīkṣṇamākṣikaṃ tathā hemābhraśulbatāpyaṃ punarhemābhrakaśulbamākṣikaṃ vā hema kanakaṃ abhrakaṃ gaganaṃ śulbaṃ tāmraṃ mākṣīkaṃ tāpyaṃ etaccatuṣṭayamapi mahābījaṃ jñeyam ।।
pratyekadravye bījasaṃjñā ceti dhvanyarthaḥ ।।