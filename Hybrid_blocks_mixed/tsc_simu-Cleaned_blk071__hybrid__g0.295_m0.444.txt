--- source: tsc_simu-Cleaned.txt | block: 71 | label: hybrid | g:0.295 m:0.444 ---

ata eva vastutastāttviko anyathābhāvaḥ pariṇāma ityeva lakṣaṇalakṣitaḥ pariṇāmo aṅgākṛtaḥ sa ca puruṣaḥ pratiśarīraṃ nānetyatrādi sma avikāritvāt ।
vastuto akarttā muktavat sākṣivadudāsīnaḥ ।
sattvarajastamāṃsi kartḥṇi karmāṇyapi bhavanti ।
akarttā api puruṣaḥ kartteva vyavahriyate ।
acoraścoraiḥ saha dhṛtaścora eva ।
guṇābhedāt prakṛtiḥ kartrī na puruṣaḥ ।
darśanaśaktimataḥ kriyāśaktirahitasya puruṣasya pradhānena saha saṃyogaḥ mahadādibhūtaparyantaṃ pradhānaṃ draṣṭum ।
darśanaśaktirahitasya kriyāśaktimataḥ pradhānasyāpi puruṣeṇa saṃyogaḥ mokṣārthaṃ puruṣasya bhinnatvena vyaktāvyaktapuruṣajñāne jāte pradhānasya mokṣo bhavati ।
nityasukhopalabdhirmokṣa iti cedupalabdherapi nityānityavivekagrastatvādasāram ।
na ca nityasukhagocarasyāvidyādiyatkiñcidāvaraṇabhaṅga eva puruṣārtho vācyaḥ sukhānubhavasyaiva puruṣārthatvāccaitanyanityatvenāvaraṇasyāpi asambhavācca ।
mokṣe paramānandaśrutismṛtayastu mokṣaśāstraparibhāṣāmātrā ।