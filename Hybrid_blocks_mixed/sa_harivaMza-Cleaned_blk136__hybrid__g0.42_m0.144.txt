--- source: sa_harivaMza-Cleaned.txt | block: 136 | label: hybrid | g:0.42 m:0.144 ---

dityāḥ putradvayaṃ jajñe kaśyapād iti naḥ śrutam 
kaśyapasyātmajāv etau sarvebhyaḥ pūrvajau matau । 
hiraṇyakaśipuś caiva hiraṇyākṣaś ca bhārata 
siṃhikā cābhavat kanyā vipracitteḥ parigrahaḥ ।। 
saiṃhikeyā iti khyātās tasyāḥ putrā mahābalāḥ । gaṇas teṣāṃ tu rājendra daśasāhasra ucyate । teṣāṃ putrāś ca pautrāś ca śataśo atha sahasraśaḥ । asaṃkhyātā mahābāho hiraṇyakaśipoḥ śṛṇu । 
hiraṇyakaśipoḥ putrāś catvāraḥ prathitaujasaḥ 
anuhrādaś ca hrādaś ca prahrādaś caiva vīryavān ।।