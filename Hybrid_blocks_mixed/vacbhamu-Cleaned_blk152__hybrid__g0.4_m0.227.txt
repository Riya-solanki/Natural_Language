--- source: vacbhamu-Cleaned.txt | block: 152 | label: hybrid | g:0.4 m:0.227 ---

brahmajijñāsāpadavyākhyānamāha- brahmaṇa iti ।
ṣaṣṭhīsamāsapradarśanena prācāṃ vṛttikṛtāṃ brahmaṇe jijñāsā brahmajijñāseti caturthīsamāsaḥ parāsto veditavyaḥ ।
atādarthyasamāse prakṛtivikṛtigrahaṇaṃ kartavyam' iti kātyāyanīyavacanena yūpadārvādiṣveva prakṛtivikārabhūteṣu caturthīsamāsaniyamāt aprakṛtivikārabhūte ityevamādau tanniṣedhāt, aaśvaghāsādayaḥ ṣaṣṭhīsamāsā bhaviṣyanti' ityaśvaghāsādiṣu ṣaṣṭhīsamāsapratividhānāt ।
ṣaṣṭhīsamāse api ca brahmaṇo vāstavaprādhānyopapatteriti ।