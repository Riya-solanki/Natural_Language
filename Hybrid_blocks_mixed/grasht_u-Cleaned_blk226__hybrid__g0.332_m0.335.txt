--- source: grasht_u-Cleaned.txt | block: 226 | label: hybrid | g:0.332 m:0.335 ---

patitasattvalakṣaṇam āha bahugambhīram ityādi ।।
megho ghano bahugambhīraṃ yathā syāttathā dhmātaḥ san suvarṇadhārābhiḥ śobhanavarṇadhārābhiḥ vā suvarṇavat kanakavat varṇo yāsāṃ tābhiḥ nirmalatvāt prakāśakatvācca varṣati dhārāpātaṃ vidadhāti ।।
kathaṃbhūtaṃ devamukhatulyaṃ vahninā tulyaṃ samaṃ amalaṃ nirmalaṃ haritapītaraktādidhūmarahitatvāt patitaṃ satvaṃ tathā vindyāt ghanasyetyarthaḥ ।।
tathā granthāntare ।
bhastrānalena tīvreṇa mahājvāle hutāśane ।
atidīpte bhavedbuddhā aṅgārāḥ kṣayamāgatāḥ ।।
punaranyā na cenmūrdhni dvistrirvārāṇi buddhimān ।
yadā dīpto bhavedvahniḥ śuddhajvālo mahābalaḥ ।।
patitaṃ tu tadā vindyāt tatsattvaṃ nātra saṃśayaḥ ।
patitaṃ tu pṛthakkāryaṃ kiṭṭāṅgāravivarjitam ।।
nirguṇaṃ lakṣayitvā tu punar dhāmyo yathāvatā ।
dvistrirevamaśeṣaṃ tu dhmātaḥ sattvaṃ vimuñcati ।।