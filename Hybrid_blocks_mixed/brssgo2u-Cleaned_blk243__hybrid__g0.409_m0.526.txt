--- source: brssgo2u-Cleaned.txt | block: 243 | label: hybrid | g:0.409 m:0.526 ---

na ।
ayaskāntavadrūpādivacca pravṛttirahitasyāpi pravartakatvopapatteḥ ।
yathāyaskānto maṇiḥ svayaṃ pravṛttirahito apyayasaḥ pravartako bhavati ।
yathā vā rūpādayo viṣayāḥ svayaṃ pravṛttirahitā api cakṣurādīnāṃ pravartakābhavanti ।
evaṃ pravṛttirahito apīśvaraḥ sarvagataḥ sarvātmā sarvajñaḥ sarvaśaktiśca san sarvaṃ pravartayedityupapannam ।