--- source: mamkpb_u-Cleaned.txt | block: 396 | label: hybrid | g:0.416 m:0.5 ---

anekamekasmin krameṇa bhavati kriyate vā so anyaḥ ।
krameṇodāharaṇam madhurimaruciraṃ vacaḥ khalānāmamṛtamaho prathamaṃ pṛthu vyanakti ।
atha kathayati mohahetumantargatamiva hālahalaṃ viṣaṃ tadeva ।।
tadgehaṃ natabhitti mandiramidaṃ labdhāvakāśaṃ divaḥ sā dhenurjaratī nadanti kariṇāmetā ghanābhā ghaṭāḥ ।
sa kṣudro mukaladhvaniḥ kalamidaṃ saṃgītakaṃ yoṣitām āśvaryaṃ divasairdvijo amiyatīṃ bhūmiṃ samāropitaḥ ।।
atra, ekasyaiva hānopādānayoravivakṣitatvāt na parivṛttiḥ ।।