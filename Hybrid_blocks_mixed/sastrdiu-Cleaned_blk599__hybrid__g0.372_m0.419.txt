--- source: sastrdiu-Cleaned.txt | block: 599 | label: hybrid | g:0.372 m:0.419 ---

vṛddhavyavahāraparamparayā svābhāvikaṃ pratyāyakatvaṃ śakyate gṛhītum, agṛhītamapicetsvabhāvataścakṣurādivatpratyāyayet prathamaśravaṇe api pratyāyayet, tasmādanityatve śabdasya devadattādiśabdavatpuruṣakṛtameva pratyāyakatvamāpadyate ।
kathaṃ punarityatvaṃ śabdasya, prayatnānabhivyaṅgyatve sati tadanantaramupalabdherghaṭādivattajjanyatvamadhyavasīyate ।
anyathā kimiti tadanantaramevopalabhyate na pūrvaṃ, upalabdhasya ca drāgeva tirobhāvādvināśitvamadhyavasīyateṣa nacāsiddhamanabhivyaṅgyatvam, abhivyaktyayogāt ।
sā hi pratibandhakanirāsena vā saṃskāraviśeṣānena vā ।
na tāvatpratibandhanirāsaḥ- pratibandhakānupalabdheḥ ।
stimitā vāyavaḥ śrotramācchādyāvasthitāḥ śabdopalabdhiṃ pratibadhnanti, teṣu prayatnotthāpitaiḥ kauṣṭhyairvāyubhirutsāriteṣūpalabhyate śabda iti cet ।
evaṃ tarhi sarve śabdāḥ śrotraṃ prāpyāvasthitāḥ pratibandhakeṣūtsariteṣu yugapacchrūyeran ।।