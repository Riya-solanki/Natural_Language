--- source: sa_harivaMza-Cleaned.txt | block: 1233 | label: hybrid | g:0.444 m:0.167 ---

akrūras tv andhakaiḥ sārdham apāyād bharatarṣabha 
hatvā satrājitaṃ yuddhe sahabandhuṃ mahābalī ।। 
śvaphalkatanayāyāṃ tu tārāyāṃ narasattamau । bhaṅgakārasya tanayau viśrutau ca mahābalau । jajñāte andhakamukhyasya śatrughno bandhumāṃś ca tau । varāt tu bhaṅgakārasya sa kṛṣṇapratimo abhavat । 
jñātibhedabhayāt kṛṣṇas tam upekṣitavān atha 
apayāte tadākrūre nāvarṣat pākaśāsanaḥ ।।