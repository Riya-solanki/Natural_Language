--- source: brsgor2u-Cleaned.txt | block: 71 | label: hybrid | g:0.42 m:0.464 ---

pūrvapakṣanyāyamanūdya dūṣayati- vikaraṇatvāditi ।
devādicetanānāṃ śaktānāmapi dehabhimāne satyeva kartṛtvaṃ dṛṣṭaṃ tadabhāve suṣupte tanna dṛṣṭaṃ, ato brahmaṇaḥ śaktatve apyadehatvānna kartṛtvam ।
nāpyadehasya śaktiḥ saṃbhavatīti śaṅkārthaḥ ।
vikaraṇasya jīvasya kartṛtvāsaṃbhave apīśvarasya saṃbhavatīti, adevādivadapi loke'ityatroktam ।
tatra śarīrasya kalpitasya māyāśrayatvāyogānnirviśeṣacinmātrasyaiva māyādhiṣṭhānatvaṃ yuktamiti samādhānārthaḥ ।।