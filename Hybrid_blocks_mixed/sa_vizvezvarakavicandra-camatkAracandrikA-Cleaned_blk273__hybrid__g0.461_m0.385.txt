--- source: sa_vizvezvarakavicandra-camatkAracandrikA-Cleaned.txt | block: 273 | label: hybrid | g:0.461 m:0.385 ---

atra vācāṃ khaḍgādapi hṛdayamarmabhedakathanā datimātratve api tādṛśānāṃ tādṛśāni vacanāni vajrādapi hṛdayamarmāṇi bhindanti । kimuta khaḍgādiriti lokasthiteranuvartanādvidarbhamārgānusāriṇāṃ dākṣiṇātyānāmatiguṇatvam ।
nātisphuṭacamatkāramanujjvalamitīritam ।।
yathā
kroḍān khananti vipine bhakṣayanti mṛgān kuśān ।
nidrānti pādapachāye kalyāṇanṛpavidviṣaḥ ।।