--- source: mamkpb_u-Cleaned.txt | block: 253 | label: hybrid | g:0.266 m:0.458 ---

tatheti śleṣavakroktiḥ kākuvakroktiśva ।
tatra padabhaṅgaśleṣeṇa yathā nārīṇāmanukūlamācarasi cejjānāsi kaśvetano vāmānāṃ priyamādadhāti hitakṛnnaivābalānāṃ bhavān ।
yuktaṃ kiṃ hitakartanaṃ nanu balābhāvaprasiddhātmanaḥ sāmarthyaṃ bhavataḥ purandaramatacchedaṃ vidhātuṃ kutaḥ ।।
abhaṅgaśleṣeṇa yathā aho kenedṛśī buddhirvāruṇā tava nirmitā ।
triguṇā śrūyate buddhirna tu dārumayī kvacit ।।
kākvā yathā gurujanaparatantratayā dūrataraṃ deśamudyato gantum ।
alikulakokilalalite naiṣyati sakhi surabhisamaye asau ।।