--- source: brssgo2u-Cleaned.txt | block: 196 | label: hybrid | g:0.43 m:0.54 ---

pūrvapakṣanyāyamanūdya dūṣayati-vikaraṇatvāditi ।
devādicetanānāṃ śaktānāmapi dehabhimāne satyeva kartṛtvaṃ dṛṣṭaṃ tadabhāve suṣupte tanna dṛṣṭaṃ, ato brahmaṇaḥ śaktatve apyadehatvānna kartṛtvam ।
nāpyadehasya śaktiḥ saṃbhavatīti śaṅkārthaḥ ।
vikaraṇasya jīvasya kartṛtvāsaṃbhave apīśvarasya saṃbhavatīti, adevādivadapi loke'ityatroktam ।
tatra śarīrasya kalpitasya māyāśrayatvāyogānnirviśeṣacinmātrasyaiva māyādhiṣṭhānatvaṃ yuktamiti samādhānārthaḥ ।।