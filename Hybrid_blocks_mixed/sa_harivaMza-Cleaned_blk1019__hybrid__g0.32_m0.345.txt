--- source: sa_harivaMza-Cleaned.txt | block: 1019 | label: hybrid | g:0.32 m:0.345 ---

somadattasya dāyādaḥ sahadevo mahāyaśāḥ 
sahadevasutaś cāpi somako nāma pārthivaḥ ।। 
ajamīḍhāt punar jātaḥ kṣīṇe vaṃśe tu somakaḥ । 
somakasya suto jantur yasya putraśataṃ babhau 
teṣāṃ yavīyān pṛṣato drupadasya pitā prabhuḥ ।। 
dhṛṣṭadyumnaḥ tudrupadād dhṛṣṭaketuś ca tatsutaḥ ।। ājamīḍhāḥ smṛtā hy ete mahātmānas tu somakāḥ । putrāṇām ajamīḍhasya somakatvaṃ mahātmanaḥ । 
mahiṣī tv ajamīḍhasya dhūminī putragṛddhinī 
tṛtīyā tava pūrveṣāṃ jananī pṛthivīpate ।।