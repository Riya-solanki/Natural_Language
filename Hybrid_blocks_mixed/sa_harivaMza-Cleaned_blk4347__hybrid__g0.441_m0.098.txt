--- source: sa_harivaMza-Cleaned.txt | block: 4347 | label: hybrid | g:0.441 m:0.098 ---

kauśikyāṃ sutasomāyāṃ yaudhiṣṭhiryāṃ yudhiṣṭhirau 
kāpālī garuḍaś caiva jajñāte citrayodhinau ।। 
evamādīni putrāṇāṃ sahastrāṇi nibodhata । ayutaṃ tu samākhyātaṃ vāsudevasya te sutāḥ ।। ayutāni tathā cāṣṭau śūrā raṇaviśāradāḥ । janārdanasya prasavaḥ kīrtito ayaṃ yathā tathā । 
pradyumnasya suto yas tu vaidarbhyāṃ rājasattamaḥ 
aniruddho raṇe yoddhā jajñe sa mṛgaketanaḥ ।।