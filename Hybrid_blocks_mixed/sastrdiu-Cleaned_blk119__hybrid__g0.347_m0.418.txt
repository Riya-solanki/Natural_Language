--- source: sastrdiu-Cleaned.txt | block: 119 | label: hybrid | g:0.347 m:0.418 ---

vikalpapaścāparokṣāvabhāsaśceti citram ।
aparokṣamiti hi svalakṣaṇamucyate tadviṣayo avabhāsato aparokṣāvabhāsaḥ ।
vikalpastvabhilāpasaṃyogyapratibhāsatvānna svalakṣaṇaṃ spṛśati, nahyabhilāpaḥ svalakṣaṇaṃ spṛśati, yadi spṛśedabhilāpamātreṇāpi vinākṣavyāpāramaparokṣāvabhāsaḥ syāt, nacāsāvasti, taduktam- anyathaivāgnisaṃyogāddāhaṃ dagdho hi manyate ।।
anyathā dāhaśabdena dāhārthaḥ saṃprakāśate iti ।
yastvayaṃ visphāritākṣasya- gaurayam- iti vikalpo viśadāvabhāsaḥ sa samānakālaviśadavabhāsanirvikalpakasaṃsargakṛtaḥ, tadabhāve abhilāpamātre anumāne ca vikalpākārapratibhāse vaiśādyābhāvāt ।
tasmānnirvikalpakameva pratyakṣam ।
tatraiva hi viśadasya svalakṣaṇasyāvabhāsaḥ ।