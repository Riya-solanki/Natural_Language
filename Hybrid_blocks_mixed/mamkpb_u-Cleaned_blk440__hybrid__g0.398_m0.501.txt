--- source: mamkpb_u-Cleaned.txt | block: 440 | label: hybrid | g:0.398 m:0.501 ---

prasiddhādhāraparihāreṇa yat ādheyasya viśiṣṭā sthitirabhidhīyate sa prathamo viśeṣaḥ ।
udāharaṇam divamapyupayātānāmākalpamanalpaguṇagaṇā yeṣām ।
ramayanti jaganti giraḥ kathamiha kavayo na te vandyāḥ ।।
ekamapi vastu yat ekenaiva svabhāvena yugapadanekatra vartate sa dvitīyaḥ ।
udāharaṇam sā vasai tujjha hiae sā ccia acchīsu sā a vaaṇeśu ।
ahnārisāṇa sundara osāso kattha pāvāṇaṃ ।।
yadapi kiṃcidrabhaseta, ārabhamāṇastenaiva yatnenāśakyapari kāryāntaramārabhate so aparo viśeṣaḥ ।
udāharaṇam sphuradadbhutarūpamutpratāpajvalanaṃ tvāṃ sṛjatānavadyavidyam ।
vidhinā sasṛje navo manobhūrbhuvi satyaṃ savitā bṛhaspatiśva ।।
yathā vā gṛhiṇī sacivaḥ sakhī mithaḥ priyaśiṣyā lalite kalāvidhau ।
karuṇāvimukhena mṛtyunā haratā tvāṃ bata kiṃ na me hṛnam ।।
sarvatra, evaṃvidhaviṣaye atiśayoktireva prāṇatvenāvatiṣṭhate tāṃ vinā prāyeṇālaṃkāratvāyogāt ।
ata evoktam "saiṣā sarvatra vakroktiranayārtho vibhāvyate ।
yatno asyāṃ kavinā kāryaḥ ko alaṃkāro anayā vinā" ।।
iti ।।