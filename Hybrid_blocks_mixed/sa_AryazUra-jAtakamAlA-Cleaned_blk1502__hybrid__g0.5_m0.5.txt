--- source: sa_AryazUra-jAtakamAlA-Cleaned.txt | block: 1502 | label: hybrid | g:0.5 m:0.5 ---

iti sa mahāsattvastaṃ puruṣamāśvāsya tataścāsmai tindukānyaparāṇi ca phalāni samupahṛtya taduddharaṇayogyayā puruṣabhāragurvyā śilayānyatra yogyāṃ cakāra । tataścātmano balapramāṇamavagamya śakto ahamenametasmātprapātādurddhartumiti niścitamatiravatīrya prapātaṃ karuṇayā paricodyamānastaṃ puruṣamuvāca -