--- source: sa_harivaMza-Cleaned.txt | block: 4811 | label: hybrid | g:0.41 m:0.225 ---

akṣudrāḥ satyavantaś ca nityaṃ bhaktānuyāyinaḥ 
na teṣu pāpaṃ vijñeyaṃ bāliśa tvaṃ prabhāṣase ।। 
kadācid iha puṃścalyā aniruddho hṛto bhavet । deveṣu samahendreṣu naitatkarma vidhīyate ।। evaṃ cintayamānasya kṛṣṇasyādbhutakarmaṇaḥ । na vaktavyam idaṃ pāpaṃ tvadvidhena yadūttama । 
kṛṣṇasya vacanaṃ śrutvā tadākrūro abravīd vacaḥ 
madhuraṃ ślakṣṇayā vācā arthavākyaviśāradaḥ ।।