--- source: tsc_simu-Cleaned.txt | block: 66 | label: hybrid | g:0.492 m:0.458 ---

atrocyate ।
evaṃ satyavayavyucchedaprasaṅgaḥ ।
asamavāyikāraṇasaṃyogaviśeṣāvacchinnānāmavayavānāmeva jalādyāharaṇahetutvakalpanāyāṃ lāghavāt taddhetoreva tadastviti nyāyasāmyāt eko ghaṭa ityādipratyayānāmapyekaṃ vanamityādipratyayavadupapatteḥ ।
atha paramāṇūnāṃ tatsaṃyogānāṃ cātīndriyatayā tadrūpatve avayavinaḥ pratyakṣānupapattirityādikamavayavisādhakamiti cet tulyaṃ sphoṭe api ānupūrvyāḥ kṣaṇādyatīndriyaghaṭitatayā ānupūrvīviśiṣṭacaramavarṇātmakatve padasya pratyakṣānupapattirityādikaṃ sphoṭasādhakamiti ।
api ca sphoṭaśabdo asmābhiḥ śrutipramāṇenaiva svargādivat kalpyate ityatastatra laukikapramāṇābhāve api na kṣatiḥ ।।