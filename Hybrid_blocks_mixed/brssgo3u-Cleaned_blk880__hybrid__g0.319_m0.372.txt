--- source: brssgo3u-Cleaned.txt | block: 880 | label: hybrid | g:0.319 m:0.372 ---

nacādhikārikam ।
avakīryeta vyabhicaredityarthaḥ ।
avakīrṇaṃ yonau niṣiktaṃ reto asyāstītyavakīrṇī ।
atra pracyutasya prāyaścittaṃ syānnaveti upapātakatvātpatanasmṛteśca saṃśayaḥ ।
pracyutasya yajñādikaṃ niṣphalamityuktaṃ tadvatprāyaścittamāpi niṣphalamiti pūrvapakṣayati-netyucyata iti ।
atra kṛtaprāyaścittasya karma jñānaheturna bhavatīti phalaṃ siddhānte tu bhavatītidaḥ ।
yathopanayanakāle homo laukikāgnāveva kāryaḥ ।
dārasaṃbandhottarakālavihitādhānasya saṃpratyaprāptakālatvenāhavanīyābhāvāttadvadavakīrṇino brahmacāriṇaḥ prāyaścittapaśurgardabho laukikāgnau hotavya ityadhikāralakṣaṇe ṣaṣṭhādhyāye nirṇītaṃ prāyaścittamādhikārikaṃ tadupakurvāṇasyaiva na naiṣṭhikasyeti prāpte siddhāntayati ।।