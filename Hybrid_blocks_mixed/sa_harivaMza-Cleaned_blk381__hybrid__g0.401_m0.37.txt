--- source: sa_harivaMza-Cleaned.txt | block: 381 | label: hybrid | g:0.401 m:0.37 ---

tasyāṃ tu vartamānāyām iṣṭyāṃ bharatasattama 
mitrāvaruṇayor aṃśe manur āhutim ājuhot ।। 
āhutyāṃ hūyamānāyāṃ devagandharvamānuṣāḥ । tuṣṭiṃ tu paramāṃ jagmur munayaś ca tapodhanāḥ । aho asya tapaso vīryam aho śrutam aho dhanam । 
tatra divyāmbaradharā divyābharaṇabhūṣitā 
divyasaṃhananā caiva iḍā jajña iti śrutiḥ ।।