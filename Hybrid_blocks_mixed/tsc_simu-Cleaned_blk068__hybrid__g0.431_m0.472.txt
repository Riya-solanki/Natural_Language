--- source: tsc_simu-Cleaned.txt | block: 68 | label: hybrid | g:0.431 m:0.472 ---

nanu syādevamarddhamātropapattiḥ ।
nādabindostu kiṃ svarūpam ucyate ।
praṇave uccāryamāṇe śaṅkhanādaveṇunādādivadyaḥ svaraviśeṣo bhavati sa nādaḥ yā ca nādasyoparamāvasthā atisūkṣmā sā śūnyatulyatayā bindurucyata iti ।
tasmādavayavebhyo avayavīva varṇebhyo atiriktaṃ padaṃ tadeva sphoṭa iti siddham ।
nanvevaṃ vākyamapi sphoṭaḥ syāditi cenna bādhakābhāve satīṣyatāmiti dik ।।