--- source: sa_garuDapurANa-Cleaned.txt | block: 11157 | label: hybrid | g:0.268 m:0.451 ---

tathaiva jānīhi khaga nānyathā tu kathañcana ।
ahaṃ vijānāmi mayi sthitān guṇānsarvairviśeṣaiśca khagendra saṃyutān ।।
susūkṣmarūpāṃśca sadā khagendra mayāpyadṛṣṭo nāsti nāstyeva kaścit ।।sarvāvatāreṣvapi vidyamānaṃ hariṃ vijānāti ramāpi devī ।।
harerguṇānsarvaviśeṣasaṃyutānakhaṇḍarūpānsā vijānāti devī ।
susūkṣmarūpānsā vijānāti devī brahmādibhyo matprasādādhikaṃ ca ।।