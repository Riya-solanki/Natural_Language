rupe na prajña iti rupi na asti prajñā vijñāna saṃjña api vedana cetanā ca 
na ca eti prajña iti teṣa na asti prajñā ākāśadhātusama tasya na cāsti bhedaḥ ।।

tailasya varti jvalitā prathame nipāte na ca dagdha varti asatā na vinā ya dagdhā 
na hi arci paścimanipāta sa varti dagdhā asatā pi paścima na dahyati dīpavarti ।।

bījātu stamba phala puṣpa samāgamanti so vāniruddha asato na hi tasya vṛkṣo 
emeva citta prathamaṃ tu nidāna bodheḥ so vā niruddha asato na hi tasya bodhiḥ ।।

abhyantare ya nagare nigame ca grāme kāmārtha vāṇiju yathā gami jānanāya 
no cāpi tatra sthihatī na ca ratnadvīpe na ca geha mārgi kuśalo puna bhoti vijño ।।

yatha māyakārapuruṣasya na eva bhoti te śiṣya māṃ janata so ca karoti kāryam 
paśyanti taṃ vividha kāryu nidarśayantaṃ na ca tasya kāyu na pi citta na nāmadheyam ।।