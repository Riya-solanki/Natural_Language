tadidaṃ kavermṛgarājalakṣmaṇo bhaṭṭanārāyaṇasya kṛtiṃ veṇīsaṃhāraṃ nāma nāṭakaṃ prayoktumudyatā vayam । tadatra kavipariśramānurodhādvodāttakathāvastugauravādvā navanāṭakadarśanakutūhalādvā bhavadbhiravadhānaṃ dīyamānamabhyarthaye ।

bhāva tvaryatāṃ tvaryatām । ete khalvāryavidurājñayā puruṣāḥ sakalameva śailūṣajanaṃ vyāharanti । pravartyantāmaparihīyamānamātodyavinyāsādikā vidhayaḥ । praveśakālaḥ kila tatrabhavataḥ pārāśaryanāradatumburujāmadagnyaprabhṛtibhirmunivṛndārakairanugamyamānasya bharatakulahitakāmyayā svayaṃ pratipannadautyasya devakīsūnoścakrapāṇermahārājaduryodhanaśibiraṃ prati prasthātukāmasyeti ।

SktCh samāśvasitu samāśvasitu bhaṭṭinī । apaneṣyati te manyuṃ nityānubaddhakuruvairaḥ kumāro bhīmasenaḥ ।

draupadī
{Pkt}hañje jai evvaṃ tā avahīraṇā bi esā maṃ assāsaadi । tā ettha ubaviṭṭhā bhavia suṇomi dāva ṇāhassa vavasidaṃ ।

SktCh hañje yadyevaṃ tadavadhīraṇāpyeṣā māmāśvāsayati । tadatropaviṣṭā bhūtvā śṛṇomi tāvannāthasya vyavasitam ।

SktCh nātha aśrutapūrvaṃ khalu ta īdṛśaṃ vacanam । tatpunarapi tāvadbhaṇa ।

SktCh hañje buddhimatike nivedaya tāvannāthasya । ko anyo mama parībhavena khidyate ।

SktCh śṛṇotu kamāraḥ । adya khalu devyambāsahitā subhadrāpramukheṇa sapatnīvargeṇa parivṛtāryāyā gāndhāryāḥ pādavandanaṃ kartuṃ gatāsīt ।

SktCh ayi yājñaseni pañcagrāmāḥ prārthyanta iti śrūyate । kasmādidānīmapi te keśā na saṃyamyante ।

SktCh mayā evaṃ bhaṇitam । ayi bhānumati yuṣmākamamukteṣu keśeṣu kathamasmākaṃ devyāḥ keśāḥ saṃyamyanta iti ।

SktCh kiṃ nātha duṣkaraṃ tvayā parikupitena । anugṛhṇantvetadvyavasitaṃ te bhrātaraḥ ।

SktCh nātha mā khalu mā khalu yājñasenīparibhavoddīpitakopānalā anapekṣitaśarīrāḥ saṃcariṣyatha । yato apramattasaṃcaraṇīyāni ripubalāni śrūyante ।

kañcukī
ādiṣṭo asmi mahārājaduryodhanena । vinayaṃdhara satvaraṃ gaccha tvam । anviṣyatāṃ devī bhānumatī । api nivṛttāmbāyāḥ pādavandanasamayānna veti । yatastāṃ vilokya nihatābhimanyavo rādheyajayadrathaprabhṛtayo asmatsenāpatayaḥ samarabhūmiṃ gatvā sabhājayitavyā iti । tanmayā drutataraṃ gantavyam । aho prabhaviṣṇutā mahārājasya yanmama jarasābhibhūtasya maryādāmātramevāvarodhavyāpāraḥ । atha vā kimiti jarāmupālabheya yataḥ sarvāntaḥpurikāṇāmeva vyāvahāriko veṣaśceṣṭā ca । tathā hi

SktCh sakhi bhānumati kasmādidānīṃ tvaṃ svapnadarśanamātrasya kṛte abhimānino mahārājaduryodhanasya mahiṣī bhūtvaivaṃ vigalitadhīrabhāvātimātraṃ saṃtapyase ।

SktCh bhaṭṭini śobhanaṃ vadati suvadanā । svapañjanaḥ kiṃ na khalu pralapati ।

SktCh hañje evametat । kiṃ tvayaṃ svapno atimātramakuśaladarśano me pratibhāti ।

SktCh priyasakhi yadyevaṃ tatkathaya svapnaṃ yenāvāmapi pratiṣṭhāpayantyau dharmapraśaṃsayā devatāsaṃkīrtanena dūrvādiparigraheṇa ca parihariṣyāvaḥ ।

SktCh śobhanaṃ khalu bhaṇati suvadanā । akuśaladarśanāḥ svapnā devatānāṃ praśaṃsayā kuśalapariṇāmā bhavantīti śrūyate ।

SktCh sakhi smṛtam । adya kila pramadavana āsīnāyā mamāgrataḥ kenāpyatiśayitadivyarūpiṇā nakulenāhiśataṃ vyāpāditam ।

rājā
kiṃ nu khalvasyāḥ saṃtāpakāraṇam । atha vānāmantrya māmiyamadya vāsabhavanānniṣkrānteti samarthita evāsyā mayā kopaḥ । ayi bhānumati aviṣayaḥ khalu duryodhano bhavatyāḥ kopasya ।

SktCh tata ujjhitvā tadāsanasthānaṃ latāmaṇḍapaṃ praviṣṭā । tataḥ so api māmanusaranneva latāmaṇḍapaṃ praviṣṭaḥ ।

suvadanā
{Pkt}jaṃ kiṃ bi ettha accāhidaṃ taṃ bhāīrahīppamuhāṇaṃ ṇaīṇaṃ salileṇa avaharīadu । bhaavadāṇaṃ bamhaṇāṇaṃ bi āsīsāe āhudihudeṇa pajjalideṇa bhaavadā hudāsaṇeṇa a ṇassadu ।

SktCh yatkimapyatrātyāhitaṃ tadbhāgīrathīpramukhāṇāṃ nadīnāṃ salilenāpahriyatām । bhagavatāṃ brāhmaṇānāmapyāśiṣāhutihutena prajvalitena bhagavatā hutāśanena ca naśyatu ।

SktCh atra nāsti stokamapi śubhasūcakam । yadyatrālīkaṃ kathayiṣye tatpriyasakhyā aparādhinī bhaviṣyāmi । sa eva snigdho jano yaḥ pṛṣṭaḥ paruṣamapi hitaṃ bhaṇati । sakhi sarvamevaitadaśubhanivedanam । taddevatānāṃ praṇāmena dvijātijanapratigraheṇa cāntaryatām । na khalu daṃṣṭriṇo nakulasya vā darśanamahiśatavadhaṃ ca svapne praśaṃsanti vicakṣaṇāḥ ।

SktCh sakhi roṣāṇitakanakapatrasadṛśena latājālāntaropahitakiraṇanivahena piñjaritodyānabhūmibhāgo duḥprekṣaṇīyo bhagavānsahasraraśmiḥ saṃvṛttaḥ । tatsamayaste lohitacandanakusumagarbheṇārgheṇa paryupasthātum ।

SktCh hañje taralike upanaya me arghyabhājanaṃ yāvadbhagavataḥ sahasraraśmeḥ saparyāṃ nirvartayāmi ।

SktCh bhagavannambaramahāsaraekasahasrapatra pūrvadiśāvadhūmukhamaṇḍalakuṅkumaviśeṣaka sakalabhuvanaikaratnapradīpa yadatra svapnadarśane kimapyatyāhitaṃ tadbhagavataḥ praṇāmena sabhrātṛkasyāryaputrasya kuśalapariṇāmi bhavatu । hañje taralike upanaya me kusumāni । aparāsāmapi devatānāṃ saparyāṃ nirvartayāmi ।

SktCh āryaputra na khalu kimapi me śaṅkākāraṇaṃ yuṣmāsu saṃnihiteṣu । kiṃ tvāryaputrasyaiva manorathasaṃpattimabhinandāmi ।

SktCh mahārāja ārohaṇasaṃbhramaniḥsahaṃ priyasakhyā ūruyugalam । tatkasmādidānīṃ mahārāja āsanavedīṃ na bhūṣayati ।

SktCh jayatu jayatu mahārājaḥ । mahārāja eṣā khalu jāmātuḥ sindhurājasya mātā duḥśalā ca pratīhārabhūmau tiṣṭhati ।

kaḥ ko atra bhoḥ । jaitraṃ me rathamupakalpaya tāvat । yāvadahamapi tasya pragalbhapāṇḍavasya jayadrathaparirakṣaṇenaiva mithyāpratijñāvailakṣyasaṃpāditamaśastrapūtaṃ maraṇamupadiśāmi ।

SktCh hatamānuṣamāṃsabhārake kumbhasahasravasābhiḥ saṃcite । aniśaṃ ca pibāmi śoṇitaṃ varṣaśataṃ samaro bhavatu ।।

SktCh yadi sindhurājavadhadivasa iva divase divase samarakarma pratipadyate arjunastadā paryāptabhṛtakoṣṭhāgāraṃ māṃsaśoṇitairme gṛhaṃ bhaviṣyati । atha kva nu khalu rudhirapriyo bhaviṣyati । tadyāvadetasminsamare priyabhartāraṃ rudhirapriyamanveṣyāmi । bhavatu śabdāyiṣye tāvat । are rudhirapriya rudhirapriya ita ehīta ehi ।

SktCh pratyagrahatānāṃ māṃsaṃ yadyuṣṇaṃ rudhiraṃ ca labhyeta । tadeṣa mama pariśramaḥ kṣaṇamātrameva laghu naśyet ।।

SktCh are kaiṣā māṃ śabdāyate । kathaṃ priyā me vasāgandhā । vasāgandhe kasmānmāṃ śabdāyase ।

SktCh rudhirāsavapānamattike raṇahiṇḍanaskhaladgātrike । śabdāyase kasmānmāṃ priye puruṣasahasraṃ hataṃ śrūyate ।।

rākṣasī
{Pkt}ale luhilappiā edaṃ kkhu mae tuha kālaṇādo paccaggahadaśśa kaśśa bi lāeśiṇo pahūdavaśāśiṇehacikkaṇaṃ koṇhaṃ ṇavaluhilaṃ aggamaṃśaṃ a āṇīdaṃ ।

SktCh are rudhirapriya idaṃ khalu mayā tava kāraṇātpratyagrahatasya kasyāpi rājarṣeḥ prabhūtavasāsnehacikkaṇaṃ koṣṇaṃ navarudhiramagramāṃsaṃ cānītam ।

SktCh sādhu vasāgandhe sādhu । śobhanaṃ tvayā kṛtam । balavadasmi pipāsitaḥ ।

SktCh ayi susthite nanu putraśokasaṃtaptahṛdayāṃ svāminīṃ hiḍimbādevīṃ prekṣituṃ gato asmi ।

SktCh vasāgandhe kuto asyā upaśamaḥ । kevalamabhimanyuvadhaśokasamānaduḥkhayā subhadrādevyā yājñasenyā ca kathaṃ kathamapi samāśvāsyate ।

rākṣasī
{Pkt}ale luhilappiā puvvaśaṃciaṃ jāṇāśi jevva tumaṃ । ṇavaśaṃciaṃ śiṇu dāva । bhaadattaśoṇiakumbhe śindhulāavaśākumbhe duve dubadamacchāhibabhūliśśavaśomadattabalhīappamuhāṇaṃ ṇalindāṇaṃ aṇṇāṇaṃ bi pākidapuliśāṇaṃ luhilavaśāmaṃśaśśa ghaḍā abiṇaddhamuhā śahaśśaśaṃkkhā śanti me gehe ।

SktCh are rudhirapriya pūrvasaṃcitaṃ jānāsyeva tvam । navasaṃcitaṃ śṛṇu tāvat । bhagadattaśoṇitakumbhaḥ sindhurājavasākumbhau dvau drupadamatsyādhipabhūriśravaḥsomadattabālhīkapramukhāṇāṃ narendrāṇāmanyeṣāmapi prākṛtapuruṣāṇāṃ rudhiravasāmāṃsasya ghaṭā apinaddhamukhāḥ sahasrasaṃkhyāḥ santi me gehe ।

SktCh sādhu sugṛhiṇi sādhu । anena te sugṛhiṇītvenādya punaḥ svāminyā hiḍimbādevyāḥ saṃvidhānena ca pranaṣṭaṃ me janmadāridryam ।

rākṣasaḥ
{Pkt}vaśāgandhe ajja kkhu ahaṃ śāmiṇīe hiḍimbādevīe śavahumāṇaṃ śaddābia āṇatte jaha luhilappiā ajja pahudi tue ajjauttaśśa bhīmaśeṇaśśa piṭṭhadoṇupiṭṭhaṃ śamale āhiṇḍidavvaṃ tti । tā taśśa aṇumaggagāmiṇo hadamāṇuśaśoṇiaṇaīdaṃśaṇappaṇaṭṭhabubhukkhāpibāśaśśa iha evva me śaggaloo huvīadi । tumaṃ bi viśśaddhā bhavia luhilavaśāhiṃ kumbhaśahaśśaṃ śaṃcehi ।

SktCh vasāgandhe adya khalvahaṃ svāminyā hiḍimbādevyā sabahumānaṃ śabdāyyājñapto yathā rudhirapriya adya prabhṛti tvayāryaputrasya bhīmasenasya pṛṣṭhato anupṛṣṭhaṃ samara āhiṇḍitavyamiti । tattasyānumārgagāmino hatamānuṣaśoṇitanadīdarśanapranaṣṭabubhukṣāpipāsasyehaiva me svargaloko bhaviṣyati । tvamapi visrabdhā bhūtvā rudhiravasābhiḥ kumbhasahasraṃ saṃcinu ।

rākṣasaḥ
{Pkt}vaśāgandhe teṇa hi śāmiṇā viodaleṇa duśśāśaṇaśśa luhilaṃ pāduṃ paḍiṇṇādaṃ । taṃ ca amhehiṃ lakkhaśehiṃ aṇuppaviśia pādavvaṃ tti ।

SktCh vasāgandhe tena hi svāminā vṛkodareṇa duḥśāsanasya rudhiraṃ pātuṃ pratijñātam । taccāsmābhī rākṣasairanupraviśya pātavyamiti ।

SktCh sādhu svāmini sādhu । susaṃvidhāno me bhartā tvayā kṛtaḥ ।

rākṣasaḥ
{Pkt}vaśāgandhe eśe kkhu aśśatthāme ākiṭṭhidāśibatte ido evva āacchadi । kadā bi dubadasudalośeṇa amhe bi vābādaiśśadi । tā ehi ।

SktCh vasāgandhe eṣa khalvaśvatthāmākṛṣṭāsipatra ita evāgacchati । kadāciddrupadasutaroṣeṇāvāmapi vyāpādayiṣyati । tadehi ।

bho bho rājānaḥ kathamiha bhavantaḥ sarve gurorbhāradvājasya paribhavamamunā nṛśaṃsena prayuktamupekṣante ।

kṛtaparikarasya bhavādṛśasya trailokyamapi na kṣamaṃ paripanthībhavituṃ kiṃ punaryudhiṣṭhirabalam । tadevaṃ manye parikalpitābhiṣekopakaraṇaḥ kauravarājo na cirāttvāmevābhyapekṣamāṇastiṣṭhatīti ।

atha vā sūktamidamabhiyuktaiḥ prakṛtirdustyajeti । yataḥ śokāndhamanasā tena vimucya kṣātradharmakārkaśyaṃ dvijātidharmasulabho mārdavaparigrahaḥ kṛtaḥ ।

yo yaḥ śastraṃ bibharti svabhujagurumadaḥ pāṇḍavīnāṃ camūnāṃ yo yaḥ pāñcālagotre śiśuradhikavayā garbhaśayyāṃ gato vā
yo yastatkarmasākṣī carati mayi raṇe yaśca yaśca pratīpaḥ ē̃ krodhāndhastasya tasya svayamapi jagatāmantakasyāntako aham ।।

aśvatthāmā
rājanmuñca muñcainam । āsādayatu madbhujāntaraniṣpeṣasulabhamasūnāmavasādanam । anyacca rājan । snehena kāryeṇa vā yattvamenaṃ tātādhikṣepakāriṇaṃ durātmānaṃ mattaḥ parirakṣitumicchasi tadubhayamapi vṛthaiva । paśya ।

āḥ durātmandraupadīkeśāmbarākarṣaṇamahāpātakindhārtarāṣṭrāpasada cirasya khalu kālasya matsaṃmukhamāgato asi । kṣudrapaśo kvedānīṃ gamyate । api ca bho bho rādheyaduryodhanasaubalaprabhṛtayaḥ pāṇḍavavidveṣaṇaścāpapāṇayo mānadhanāḥ śṛṇvantu bhavantaḥ ।

aśvatthāmā
kathamiyamamānuṣī vāgnānumanute saṃgrāmāvataraṇaṃ mama । āḥ pakṣapātino devā api pāṇḍavānām । sarvathā pītaṃ duḥśāsanaśoṇitaṃ bhīmena । bhoḥ kaṣṭaṃ kaṣṭam ।

bho bho bāhubalāvalepapravartitamahāsamaradohadāḥ kauravapakṣapātapaṇīkṛtaprāṇadraviṇasaṃcayā narapatayaḥ saṃstabhyantāṃ saṃstabhyantāṃ nihataduḥśāsanapītāvaśeṣaśoṇitasnapitabībhatsaveṣavṛkodaradarśanabhayapariskhalatpraharaṇāni raṇātdravanti balāni ।

bho bhoḥ asmaddarśanabhayaskhalitakārmukakṛpāṇatomaraśaktayaḥ kauravacamūbhaṭāḥ pāṇḍavapakṣapātinaśca yodhāḥ na bhetavyaṃ na bhetavyam । ayamahaṃ nihataduḥśāsanapīvaroraḥsthalakṣatajāsavapānamadoddhato rabhasagāmī stokāvaśiṣṭapratijñāmahotsavaḥ kauravarājasya dyūtanirjito dāsaḥ pārthamadhyamo bhīmasenaḥ sarvānbhavataḥ sākṣīkaromi । śrūyatām ।

SktCh āryāḥ api nāmāsmindeśe sārathidvitīyo dṛṣṭo yuṣmābhirmahārājaduryodhano na veti । kathaṃ na ko api mantrayate । bhavatu । eteṣāṃ baddhaparikarāṇāṃ puruṣāṇāṃ samūho dṛśyate । atra gatvā prakṣyāmi । kathamete khalu svasvāmino gāḍhaprahārahatasya ghanasaṃnāhajāladurbhedyamukhaiḥ kaṅkavadanairhṛdayācchalyānyuddharanti । tanna khalvete jānanti । anyato viceṣyāmi । ime khalvapare prabhūtatarāḥ saṃgatā vīramanuṣyā dṛśyante । tadatra gatvā prakṣyāmi । haṃho jānītha yūyaṃ kasminnuddeśe kurunātho vartata iti । kathamete api māṃ prekṣyādhikataraṃ rudanti । tanna khalvete api jānanti । hā atikaruṇaṃ khalvatra vartate । eṣā vīramātā samaravinihataṃ putrakaṃ śrutvā raktāṃśukanivasanayā samagrabhuṣaṇayā vadhvā sahānumriyate । sādhu vīramātaḥ sādhu । anyasminnapi janmāntare anihataputrakā bhaviṣyasi । bhavatu । ayamaparo bahuprahāranihatakāyo akṛtavraṇabandha eva yodhasamūha imaṃ śūnyāsanaṃ turaṃgamamupālabhya roditi । nūnameteṣāmatraiva svāmī vyāpāditaḥ । tanna khalvete api jānanti । anyato gatvā prakṣyāmi । kathaṃ sarva evāvasthānurūpaṃ vyasanamanubhavanbhāgadheyavimukhatayā paryākulo janaḥ । tatkamatra prakṣyāmi । bhavatu । svayamevātra viceṣyāmi । bhavatu । daivamidānīmupālapsye । haṃho daiva ekādaśānāmakṣauhiṇīnāṃ nātho jyeṣṭho bhrātṛśatasya bhartā gāṅgeyadroṇāṅgarājaśalyakṛpakṛtavarmāśvatthāmapramukhasya rājacakrasya sakalapṛthvīmaṇḍalaikanātho mahārājaduryodhano apyanviṣyate । anviṣyamāṇo api na jñāyate kasminnuddeśe vartata iti । atha vā kimatra daivamupālabhe । tasya khalvidaṃ
nirbhartsitaviduravacanabījasyāvadhīritapitāmahahitopadeśāṅkurasya śakuniprotsāhanādivirūḍhamūlasya jatugṛhadyūtaviṣaśākhinaḥ saṃbhūtacirakālasaṃbaddhavairālavālasya pāñcālīkeśagrahaṇakusumasya phalaṃ pariṇamati । yathātraiva vividharatnaprabhāsaṃvalitasūryakiraṇaprasūtaśakracāpasahasrasaṃpūritadaśadiśāmukho lūnaketavaṃśo ratho dṛśyate tathāhaṃ tarkayāmyavaśyametena mahārājaduryodhanasya viśrāmoddeśena bhavitavyamiti । yāvannirūpayāmi । kathamekādaśānāmakṣauhiṇīnāṃ nāyako bhūtvā mahārājo duryodhanaḥ prākṛtapuruṣa ivāślāghanīyāyāṃ bhūmāvupavaṣṭastiṣṭhati । atha vā tasya khalvidaṃ pāñcālīkeśagrahakusumasya phalaṃ pariṇamati ।

SktCh yaddeva ājñāpayati । aye devasya mukuṭamaṇiprabhāveṇāpanītā me raṇaprahāravedanā । śṛṇotu devaḥ । astīdānīṃ kumāraduḥśāsanavadha ।

SktCh śṛṇotu devaḥ । adya tāvatkumāraduḥśāsanavadhāmarṣitena svāmināṅgarājena kuṭilabhrukuṭībhaṅgabhīṣaṇaniṭalapaṭṭenāvijñātasaṃdhānamokṣaśilīmukhasaṃghātavarṣiṇābhiyuktaḥ sa durācāro madhyamapāṇḍavo bhīmasenahatakaḥ ।

SktCh tato deva ubhayabalamiladdīpyamānakarituragapadātisamudbhūtadhūlinikareṇa paryastagajaghaṭāsaṃghātena ca vistīrṇamānenāndhakāreṇāndhīkṛtamubhayabalam । na khalu gaganatalaṃ lakṣyate ।

SktCh tato deva dvayorapi tayoranyo anyasiṃhanādagarjitapiśunaṃ vividhaparimuktapraharaṇāhatakavacasaṃgalitajvalanavidyucchaṭābhāsuraṃ gambhīrastanitacāpajaladharaṃ prasaraccharadhārāsahasravarṣi jātaṃ samaradurdinam ।

SktCh tataśca deva etasminnantare jyeṣṭhasya bhrātuḥ parābhavaśaṅkinā dhanaṃjayena vajranirghātanirghoṣaviṣamarasitadhvajāgrasthitamahāvānarasturaṃgamasaṃvāhanavyāpṛtavāsudevaśaṅkhacakrāsigadālāñchitacaturbāhudaṇḍadurdarśana āpūritapāñcajanyadevadattatārarasitapratiravabharitadaśadiśāmukhakuharo dhāvitastamuddeśaṃ rathavaraḥ ।

SktCh tato bhīmasenadhanaṃjayābhyāmabhiyuktaṃ pitaraṃ prekṣya sasaṃbhramaṃ vigalitamavadhūya ratnaśīrṣakamākarṇākṛṣṭakaṭhinakodaṇḍajīvaḥ dakṣiṇahastotkṣiptaśarapuṅkhavighaṭṭanatvaritasārathistaṃ deśamupagataḥ kumāravṛṣasenaḥ ।

sundarakaḥ
{Pkt}tado a deva teṇa āacchanteṇa evva kumālavisaseṇeṇa vidalidāsiladāsāmalasiṇiddhapuṅkhehiṃ kaṭhiṇakaṅkabattehiṃ kisaṇavaṇṇehiṃ sāṇasilāṇisidasāmalasallabandhehiṃ kusumido via tarū muhuttaeṇa silīmuhehiṃ pacchādido dhaṇaṃjaassa rahavaro ।

SktCh tataśca deva tenāgacchataiva kumāravṛṣasenena vidalitāsilatāśyāmalasnigdhapuṅkhaiḥ kaṭhinakaṅkapatraiḥ kṛṣṇavarṇaiḥ śāṇaśilāniśitaśyāmalaśalyabandhaiḥ kusumita iva tarurmuhūrtena śilīmukhaiḥ pracchādito dhanaṃjayasya rathavaraḥ ।

sundarakaḥ
{Pkt}tado deva tikkhavikkhittaṇisidabhallabāṇavarisiṇā dhaṇaṃjaeṇa īsi vihasia bhaṇidaṃ । are re visaseṇa piduṇo bi dāva de ṇa juttaṃ maha kubidassa abhimuhaṃ ṭhāduṃ । kiṃ uṇa bhavado bālassa । abarehiṃ kumārehiṃ saha āodhehi tti । evvaṃ vāaṃ ṇisamia guraaṇāhikkhebeṇa uddībiakobobarattamuhamaṇḍalaviambhiabhiuḍībhaṅgabhīsaṇeṇa cābadhāriṇā kumālavisaseṇeṇa bi mammabhedaehiṃ parusavisamehiṃ sudivahakidappaṇaehiṃ ṇibbhacchido gaṇḍīvī bāṇehiṃ ṇa uṇa duṭṭhavaaṇehiṃ ।

SktCh tato deva tīkṣṇavikṣiptaniśitabhallabāṇavarṣiṇā dhanaṃjayeneṣadvihasya bhaṇitam । are re vṛṣasena piturapi tāvatte na yuktaṃ mama kupitasyābhimukhaṃ sthātum । kiṃ punarbhavato bālasya । aparaiḥ kumāraiḥ sahāyudhyasveti । evaṃ vācaṃ niśamya gurujanādhikṣepeṇoddīpitakopoparaktamukhamaṇḍalavijṛmbhitabhrukuṭībhaṅgabhīṣaṇena cāpadhāriṇā kumāravṛṣasenenāpi marmabhedakaiḥ paruṣaviṣamaiḥ śrutipathakṛtapraṇayairnirbhartsito gāṇḍīvī bāṇairna punarduṣṭavacanaiḥ ।

SktCh tato deva niśitaśarābhighātavedanopajātamanyunā kirīṭinā caṇḍagāṇḍīvajīvāśabdanirjitavajranirghātaghoṣeṇa bāṇanipatanapratiṣiddhadarśanaprasareṇa prastutaṃ śikṣābalānurūpaṃ kimapyāścaryam ।

SktCh tataśca deva tattādṛśaṃ prekṣya śatroḥ samaravyāpāracaturatvamavibhāvitatūṇīramukhadhanurguṇagamanāgamanaśarasaṃdhānamokṣacaṭulakaratalena kumāravṛṣasenenāpi saviśeṣaṃ prastutaṃ samarakarma ।

SktCh tato deva atrāntare vimuktasamaravyāpāro muhūrtaviśramitavairānubandho dvayorapi kururājapāṇḍavabalayoḥ sādhu kumāravṛṣasena sādhviti kṛtakalakalo vīraloko avalokayituṃ pravṛttaḥ ।

sundarakaḥ
{Pkt}tado a deva avahīridasaaladhāṇukkacakkaparakkamasāliṇo sudassa tahāviheṇa samalakammālambheṇa harisarosakaruṇāsaṃkaḍe vaṭṭamāṇassa sāmiṇo aṅgarāassa ṇipaḍiā sarapaddhaī bhīmaseṇe bapphapajjāulā diṭṭhī kumālavisaseṇe ।

SktCh tataśca deva avadhīritasakaladhānuṣkacakraparākramaśālinaḥ sutasya tathāvidhena samarakarmārambheṇa harṣaroṣakaruṇāsaṃkaṭe vartamānasya svāmino aṅgarājasya nipatitā śarapaddhatirbhīmasene bāṣpaparyākulā dṛṣṭiḥ kumāravṛṣasene ।

sundarakaḥ
{Pkt}tado a deva uhaabalappauttasāhukārāmarisideṇa saravarisappajjalideṇa gaṇḍīviṇā turaesu sārahiṃ pi rahavare dhaṇuṃ pi jīāiṃ pi ṇalindalañchaṇe sidādabatte bi a vābārido samaṃ silīmuhāsāro ।

SktCh tataśca deva ubhayabalapravṛttasādhukārāmarṣitena śaravarṣaprajvalitena gāṇḍīvinā turageṣu sārathāvapi rathavare dhanuṣyapi jīvāyāmapi narendralāñchane sitātapatre api ca vyāpāritaḥ samaṃ śilīmukhāsāraḥ ।

sundarakaḥ
{Pkt}tado deva sudarahaviddhaṃsaṇāmarisuddībideṇa sāmiṇā aṅgarāeṇa agaṇiabhīmaseṇābhijoeṇa parimukko dhaṇaṃjaassa ubari silīmuhāsāro । kumālo bi parijaṇobaṇīdaṃ aṇṇaṃ rahaṃ āruhia puṇo bi pautto dhaṇaṃjaeṇa saha āodheduṃ ।

SktCh tato deva sutarathavidhvaṃsanāmarṣoddīpitena svāmināṅgarājenāgaṇitabhīmasenābhiyogena parimukto dhanaṃjayasyopari śilīmukhāsāraḥ । kumāro api parijanopanītamanyaṃ rathamāruhya punarapi pravṛtto dhanaṃjayena sahāyoddhum ।

sundarakaḥ
{Pkt}tado deva bhaṇidaṃ a kumāleṇa re re tādāhikkhebamuhala majjhamapaṇḍava maha sarā tuha sarīraṃ ujjhia aṇṇassiṃ ṇa ṇibaḍanti । tti bhaṇia sarasahassehiṃ paṇḍavasarīraṃ pacchādia siṃhaṇādeṇa gajjiduṃ pautto ।

SktCh tato deva bhaṇitaṃ ca kumāreṇa re re tātādhikṣepamukhara madhyamapāṇḍava mama śarāstava śarīramujjhitvānyasminna nipatanti । iti bhaṇitvā śarasahasraiḥ pāṇḍavaśarīraṃ pracchādya siṃhanādena garjituṃ pravṛttaḥ ।

sundarakaḥ
{Pkt}tado a deva taṃ sarasaṃpādaṃ samavadhūṇia ṇisidasarābhighādajādamaṇṇuṇā kirīṭiṇā gahidā rahucchaṅgādo kaṇantakaṇaakiṅkiṇījālajhaṃkāravirāiṇī mehobarohavimukkaṇahatthalaṇimmalā ṇisidasāmalasiṇiddhamuhī viviharaaṇappahābhāsurabhīsaṇaramaṇīadaṃsaṇā sattī sobahāsaṃ vimukkā a kumālāhimuhī ।

SktCh tataśca deva taṃ śarasaṃpātaṃ samavadhūya niśitaśarābhighātajātamanyunā kirīṭinā gṛhītā rathotsaṅgātkvaṇatkanakakiṅkiṇījālajhaṃkāravirāviṇī meghoparodhavimuktanabhastalanirmalā niśitaśyāmalasnigdhamukhī vividharatnaprabhābhāsurabhīṣaṇaramaṇīyadarśanā śaktiḥ sopahāsaṃ vimuktā ca kumārābhimukhī ।

sundarakaḥ
{Pkt}tado a deva pajjalantiṃ sattiṃ pekkhia vialiaṃ aṅgarāassa hatthādo sasaraṃ dhaṇuṃ hiaādo vīrasulaho ucchāho ṇaaṇādo bāpphasalilaṃ vaaṇādo rasidaṃ । hasidaṃ a dhaṇaṃjaeṇa siṃhaṇādaṃ viṇādidaṃ viodaleṇa dukkalaṃ dukkalaṃ tti ākkandidaṃ kurubaleṇa ।

SktCh tataśca deva prajvalantīṃ śaktiṃ prekṣya vigalitamaṅgarājasya hastātsaśaraṃ dhanurhṛdayādvīrasulabha utsāho nayanādbāṣpasalilaṃ vadanādrasitam । hasitaṃ ca dhanaṃjayena siṃhanādaṃ vināditaṃ vṛkodareṇa duṣkaraṃ duṣkaramityākranditaṃ kurubalena ।

SktCh tato deva kumāravṛṣasenenākarṇākṛṣṭaniśitakṣurapraiściraṃ nidhyāyārdhapatha eva bhāgīrathīva bhagavatā viṣamalocanena tridhā kṛtā śaktiḥ ।

SktCh tataśca deva etasminnantare kṛtakalakalamukhareṇa vīralokasādhuvādenāntaritaḥ samaratūryaravaḥ । siddhacāraṇagaṇavimuktakusumaprakareṇa pracchāditaṃ samarāṅgaṇam ।

sundarakaḥ
{Pkt}tado a deva bhaṇiaṃ sāmiṇā aṅgarāeṇa । bho viodala asamatto tuha maha bi samalavvābāro । tā aṇumaṇṇa maṃ muhuttaaṃ । pekkhāma dāva vacchassa tuha bhāduṇo a dhaṇuvvedasikkhāṇiuṇattaṇaṃ । tuha bi edaṃ pekkhaṇīaṃ tti ।

SktCh tataśca deva bhaṇitaṃ svāmināṅgarājena । bho vṛkodara asamāptastava mamāpi samaravyāpāraḥ । tadanumanyasva māṃ muhūrtam । prekṣāvahe tāvadvatsasya tava bhrātuśca dhanurvedaśikṣānipuṇatvam । tavāpyetatprekṣaṇīyamiti ।

SktCh tato deva viratau raṇavyāpāranirbandhānmuhūrtaṃ praśamitavairau dvāvapi prekṣakau jātau bhīmasenāṅgarājau ।

SktCh tataśca deva etasminnantare śaktikhaṇḍanāmarṣitena gāṇḍīvinā bhaṇitam । are re duryodhanapramukhāḥ ।

sundarakaḥ
{Pkt}suṇādu devo । are dujjohaṇappamuhā kurubalaseṇāpahuṇaā are aviṇaaṇokaṇṇadhāra kaṇṇa tumhehiṃ maha parokkhaṃ bahuhiṃ mahorahehiṃ parivāria eāī maha puttao ahimaṇṇū vābādido । ahaṃ uṇa tumhāṇaṃ pekkhantāṇaṃ evva edaṃ kumālavisaseṇaṃ sumaridavvasesaṃ karomi । tti bhaṇia sagavvaṃ āpphālidaṃ ṇeṇa vajjaṇigghādaṇigghosabhīsaṇajīāravaṃ gaṇḍīvaṃ । sāmiṇā bi sajjīkidaṃ kālapuṭṭhaṃ ।

SktCh śṛṇotu devaḥ । are duryodhanapramukhāḥ kurubalasenāprabhavaḥ are avinayanaukarṇadhāra karṇa yuṣmābhirmama parokṣaṃ bahubhirmahārathaiḥ parivṛtyaikākī mama putrako abhimanyurvyāpāditaḥ । ahaṃ punaryuṣmākaṃ prekṣamāṇānāmevaitaṃ kumāravṛṣasenaṃ smartavyaśeṣaṃ karomi । iti bhaṇitvā sagarvamāsphālitamanena vajranirghātanirghoṣabhīṣaṇajīvāravaṃ gāṇḍīvam । svāmināpi sajjīkṛtaṃ kālapṛṣṭham ।

sundarakaḥ
{Pkt}tado a deva paḍisiddhabhīmaseṇasamalakammālambheṇa gaṇḍīviṇā viraidā aṅgarāavisaseṇarahakūlaṃkasāo duve bāṇaṇaīo । tehiṃ bi duvehiṃ aṇṇoṇṇasiṇehadaṃsidasikkhāvisesehiṃ ahijutto so durāāro majjhamapaṇḍao ।

SktCh tataśca deva pratiṣiddhabhīmasenasamarakarmārambheṇa gāṇḍīvinā viracite aṅgarājavṛṣasenarathakūlaṃkaṣe dve bāṇanadyau । tābhyāmapi dvābhyāmanyo anyasnehadarśitaśikṣāviśeṣābhyāmabhiyuktaḥ sa durācāro madhyamapāṇḍavaḥ ।

sundarakaḥ
{Pkt}tado a deva gaṇḍīviṇā tārarasidajīāṇigghosamettaviṇṇādabāṇavariseṇa taha āaridaṃ pattihiṃ jaha ṇa ṇahatthalaṃ ṇa sāmī ṇa raho ṇa dharaṇī ṇa kumālo ṇa keduvaṃso ṇa balāiṃ ṇa sārahī ṇa tulaṃgamā ṇa disāo ṇa vīraloo a lakkhīadi ।

SktCh tataśca deva gāṇḍīvinā tārarasitajīvānirghoṣamātravijñātabāṇavarṣeṇa tathācaritaṃ patribhiryathā na nabhastalaṃ na svāmī na ratho na dharaṇī na kumāro na ketuvaṃśo na balāni na sārathirna turaṃgamā na diśo na vīralokaśca lakṣyate ।

sundarakaḥ
{Pkt}tado a deva adikkante saravarise khaṇamettaṃ evva saharisasiṃhaṇāde paṇḍavaseṇṇe savisādamukkakkande koravabale samutthido mahanto kalaalo hā hado kumālavisaseṇo tti ।

SktCh tataśca deva atikrānte śaravarṣe kṣaṇamātrameva saharṣasiṃhanāde pāṇḍavasainye saviṣādamuktākrande kauravabale samutthito mahānkalakalo hā hataḥ kumāravṛṣasena iti ।

SktCh tato deva prekṣe kumāraṃ hatasārathituraṃgaṃ lūnātapatracāpacāmaraketuvaṃśaṃ svargabhraṣṭamiva surakumāramekenaiva hṛdayamarmabhedinā śilīmukhena bhinnadehaṃ rathamadhye paryastam ।

sundarakaḥ
{Pkt}tado a deva tahāvidhassa puttassa daṃsaṇeṇa saṃgalidaṃ assujalaṃ ujjhia aṇabekkhidaparappaharaṇābhioeṇa sāmiṇā aṅgarāeṇa abhijutto dhaṇaṃjao । taṃ a sudavahāmarisuddībidaparakkamaṃ vimukkajīvidāsaṃ taha parakkamantaṃ pekkhia bhīmaṇaulasahadevapañcālappamuhehiṃ antarido dhaṇaṃjaassa rahavaro ।

SktCh tataśca deva tathāvidhasya putrasya darśanena saṃgalitamaśrujalamujjhitvānavekṣitaparapraharaṇābhiyogena svāmināṅgarājenābhiyukto dhanaṃjayaḥ । taṃ ca sutavadhāmarṣoddīpitaparākramaṃ vimuktajīvitāśaṃ tathā parākramantaṃ prekṣya bhīmanakulasahadevapāñcālapramukhairantarito dhanaṃjayasya rathavaraḥ ।

sundarakaḥ
{Pkt}tado deva sallena bhaṇidaṃ । aṅgarāa kkhalidatulaṃgamo mathidacakkaṇemikūbaro de raho । tā ṇa juttaṃ bhīmajjuṇehiṃ saha ājujjiduṃ । tti bhaṇia ṇivattido raho odārido sāmī sandaṇādo bahuppaāraṃ a samassāsido ।

SktCh tato deva śalyena bhaṇitam । aṅgarāja skhalitaturaṃgamo mathitacakranemikūbaraste rathaḥ । tanna yuktaṃ bhīmārjunābhyāṃ sahāyoddhum । iti bhaṇitvā nirvartito ratho avatāritaḥ svāmī syandanādbahuprakāraṃ ca samāśvāsitaḥ ।

sundarakaḥ
{Pkt}tado a sāmiṇā suiraṃ vilabia pariaṇobaṇīdaṃ aṇṇaṃ rahaṃ pekkhia dīhaṃ ṇissasia mai diṭṭhī viṇikkhittā । sundaraa ehi tti bhaṇidaṃ a । tado ahaṃ ubagado sāmisamībaṃ । tado abaṇīa sīsaṭṭhāṇādo paṭṭiaṃ sarīrasaṃgalidehiṃ soṇiabindūhiṃ littamuhaṃ bāṇaṃ kadua avalihia pesido devassa saṃdeso ।iti paṭṭakāmarpayati

SktCh tataśca svāminā suciraṃ vilapya parijanopanītamanyaṃ rathaṃ prekṣya dīrghaṃ niḥśvasya mayi dṛṣṭirvinikṣiptā । sundaraka ehīti bhaṇitaṃ ca । tato ahamupagataḥ svāmisamīpam । tato apanīya śīrṣasthānātpaṭṭikāṃ śarīrasaṃgalitaiḥ śoṇitabindubhirliptamukhaṃ bāṇaṃ kṛtvābhilikhya preṣito devasya saṃdeśaḥ ।

vayasya karṇa kimidaṃ bhrātṛśatavadhaduḥkhitaṃ māmapareṇa vākśalyena ghaṭṭayasi । bhadra sundaraka athedānīṃ kimārambho aṅgarājaḥ ।

duryodhanaḥ
kiṃ nāma tāto ambā ca saṃprāptau । kaṣṭamatibībhatsamācaritaṃ daivena । sūta gaccha tvaṃ syandanaṃ tūrṇamupahara । ahamapi tātadarśanaṃ pariharannekānte tiṣṭhāmi ।

SktCh jāta ekākīti bhaṇasi । kiṃ nu khalu sāṃprataṃ bhrātṛśatamasya pārśve bhaviṣyati ।

SktCh vatsa yadi tvamapyasmānnālapasi tatkiṃ sāṃprataṃ vatso duḥśāsana ālapatu durmarṣaṇo vāthānyo vā ।

gāndhārī
{Pkt}jāda alaṃ paridevideṇa । tumaṃ bi dāva ekko imassa andhajualassa maggobadesao । tā ciraṃ jīva । kiṃ me rajjeṇa jaeṇa vā ।

SktCh jāta alaṃ paridevitena । tvamapi tāvadeko asyāndhayugalasya mārgopadeśakaḥ । tacciraṃ jīva । kiṃ me rājyena jayena vā ।

gāndhārī
{Pkt}jāda edaṃ evva saṃpadaṃ pabhūdaṃ jaṃ tumaṃ bi dāva ekko jīvasi । tā jāda akālo de samarassa । pasīda । ṇivattīadu samaravvābārādo । apacchimaṃ karehi me vaaṇaṃ ।

SktCh jāta etadeva sāṃprataṃ prabhūtaṃ yattvamapi tāvadeko jīvasi । tajjāta akālaste samarasya । prasīda । eṣa te śīrṣāñjaliḥ । nivartyatāṃ samaravyāpārāt । apaścimaṃ kuru me vacanam ।

gāndhārī
{Pkt}hā jāda dussāsaṇa hā madaṅkadullalita hā juarāa assudapuvvā kkhu kassa bi loe īdisī vipattī । hā vīrasadappasaviṇi hadagandhāri dukkhasadaṃ pasūdāsi ṇa uṇa sudasadaṃ ।

SktCh hā jāta duḥśāsana hā madaṅkadurlalita hā yuvarāja aśrutapūrvā khalu kasyāpi loka īdṛśī vipattiḥ । hā vīraśataprasavini hatagāndhāri duḥkhaśataṃ prasūtāsi na punaḥ sutaśatam ।

eko ahaṃ bhavatīsutakṣayakaro mātaḥ kiyanto arayaḥ ē̃ sāmyaṃ kevalametu daivamadhunā niṣpāṇḍavā medinī ।।

sūta alamidānīṃ kālātipātena । sajjaṃ me rathamupāhara । bhayaṃ cetpāṇḍavebhyastiṣṭha । gadāmātrasahāya eva samarabhuvamavatarāmi ।

bho bhoḥ kauravabalapradhānayodhā alamasmānavalokya bhayāditastato gamanena । kathayantu bhavantaḥ kasminnuddeśe suyodhanastiṣṭhati ।

kṛṣṭā keśeṣu kṛṣṇā tava sadasi puraḥ pāṇḍavānāṃ nṛpairyaiḥ sarve te krodhavahnau kṛtaśalabhakulāvajñayā yena dagdhāḥ
etasmācchrāvaye ahaṃ na khalu bhujabalaślāghayā nāpi darpā- ē̃ tputraiḥ pautraiśca karmaṇyatiguruṇi kṛte tāta sākṣī tvameva ।।

bho bho bhīmasenārjunau eṣa khalu nihatāśeṣārāticakra ākrāntaparaśurāmābhirāmayaśāḥ pratāpatāpitadiṅmaṇḍalasthāpitasvajanaḥ śrīmānajātaśatrurdevo yudhiṣṭhiraḥ samājñāpayati ।

pāñcālaka kathaya kathaya kathamupalabdhaḥ sa durātmā kasminnuddeśe kiṃ vādhunā pravṛttamiti ।

pāñcālakaḥ
śṛṇotu devo devī ca । astīha devena hate madrādhipatau śalye gāndhārarājakulaśalabhe sahadevaśastrānalaṃ praviṣṭe senāpatinidhananirākrandaviralayodhojjhitāsu samarabhūmiṣu ripubalaparājayoddhatavalgitavicitraparākramāsāditavimukhārāticakrāsu dhṛṣṭadyumnādhiṣṭhitāsu ca yuṣmatsenāsu pranaṣṭeṣu kṛpakṛtavarmāśvatthāmasu tathā dāruṇāmaparyuṣitāṃ pratijñāmupalabhya kumāravṛkodarasya na jñāyate kvāpi pralīnaḥ sa durātmā kauravādhamaḥ ।

pāñcālakaḥ
avadhattāṃ devo devī ca । tataśca bhagavatā vāsudevenādhiṣṭhitamekarathamārūḍhau kumārabhīmārjunau samantātsamantapañcakaṃ paryaṭitumārabdhau tamanāsāditavantau ca । anantaraṃ daivamanuśocati mādṛśe bhṛtyavarge dīrghamuṣṇaṃ ca niśvasati kumāre bībhatsau jaladharasamayaniśāsaṃcāritataḍitprakarapiṅgalaiḥ kaṭākṣairādīpayati gadāṃ vṛkodare yatkiṃcanakāritāmadhikṣipati vidherbhagavati nārāyaṇe kaścitsaṃviditaḥ kumārasya māruterujjhitamāṃsabhāraḥ pratyagraviśasitamṛgalohitacaraṇanivasanastvaramāṇo antikamupetya puruṣaḥ paruṣaśvāsagrastārdhaśrutavarṇānumeyapadayā vācā kathitavān । kumāra asminmahato asya sarasastīre dve padapaddhatī samavatīrṇapratibimbe । tayorekā sthalamuttīrṇā na dvitīyā । paratra kumāraḥ pramāṇamiti । tataḥ sasaṃbhramaṃ prasthitāḥ sarve vayaṃ tameva puraskṛtya । gatvā ca sarastīraṃ parijñāyamānasuyodhanapadalāñchanāṃ padavīmāsādya bhagavatā vāsudevenoktam । bho vīra vṛkodara jānāti kila suyodhanaḥ salilastambhanīṃ vidyām । tannūnaṃ tena tvadbhayātsarasīmenāmadhiśayitena bhavitavyam । etacca vacanamupaśrutya rāmānujasya sakaladiṅnikuñjapūritātiriktamudbhrāntasalilacaraśakuntakulaṃ trāsoddhatanakragrāhamāloḍya saraḥsalilaṃ bhairavaṃ ca garjitvā kumāravṛkodareṇābhihitam । are re vṛthāprakhyāpitālīkapauruṣābhimāninpāñcālarājatanayākeśāmbarākarṣaṇamahāpātakindhārtarāṣṭrāpasada

pāñcālakaḥ
utthāya ca tasmātsalilāśayātkarayugalottambhitatoraṇīkṛtabhīmagadaḥ kathayati sma । are re mārute kiṃ bhayena pralīnaṃ duryodhanaṃ manyate bhavān । mūḍha anihatapāṇḍuputraḥ prakāśaṃ lajjamāno viśramitumadhyavasitavānasmi pātālam । evaṃ cokte vāsudevakirīṭibhyāṃ dvāvapyantaḥsalilaṃ niṣiddhasamarasamārambhau sthalamuttāritau bhīmasuyodhanau । āsīnaśca kauravarājaḥ kṣititale gadāṃ nikṣipya viśīrṇarathasahasraṃ nihatakuruśatagajavājinarasahasrakalevarasaṃmardasaṃpatadgṛdhrakaṅkajambūkamutsannasuyodhamasmadvīramuktasiṃhanādamapamitrabāndhavamakauravaṃ raṇasthānamavalokyāyatamuṣṇaṃ ca niḥśvasitavān । tataśca vṛkodareṇābhihitam । ayi bhoḥ kauravarāja kṛtaṃ bandhunāśadarśanamanyunā । maivaṃ viṣādaṃ kṛthāḥ paryāptāḥ pāṇḍavāḥ samarāyāhamasahāya iti ।

ityutthāya parasparakrodhādhikṣepaparuṣavākkalahaprastāvitaghorasaṃgrāmau vicitravibhramabhramitagadāparibhāsurabhujadaṇḍau maṇḍalairvicaritumārabdhau bhīmaduryodhanau । ahaṃ ca devena cakrapāṇinā devasakāśamanupreṣitaḥ । āha ca devo devakīnandanaḥ । aparyuṣitapratijñe ca mārutau pranaṣṭe kauravarāje mahānāsīnno viṣādaḥ । saṃprati punarbhīmasenenāsādite suyodhane niṣkaṇṭakībhūtaṃ bhuvanatalaṃ parikalayatu bhavān । abhyudayocitāścānavarataṃ pravartyantāṃ maṅgalasamārambhāḥ । kṛtaṃ saṃdehena ।

draupadī
{Pkt}mahārāa kiṃṇimittaṃ uṇa ṇāhabhīmaseṇeṇa so durāāro bhaṇido । pañcāṇaṃ bi amhāṇaṃ majjhe jeṇa de roadi teṇa saha de saṃgāmo hodu tti । jai maddīsudāṇaṃ ekadareṇa saha saṃgāmo teṇa patthido bhave tado accāhidaṃ bhave ।

SktCh mahārāja kiṃnimittaṃ punarnāthabhīmasenena sa durācāro bhaṇitaḥ । pañcānāmapyasmākaṃ madhye yena te rocate tena saha te saṃgrāmo bhavatviti । yadi mādrīsutayorekatareṇa saha saṃgrāmastena prārthito bhavettato atyāhitaṃ bhavet ।

yudhiṣṭhiraḥ
kṛṣṇe evaṃ manyate jarāsaṃdhaghātī । hatasakalasuhṛdbandhuvīrānujarājanyāsu kṛpakṛtavarmāśvatthāmaśeṣāsvekādaśasvakṣauhiṇīṣvabāndhavaḥ śarīramātravibhavaḥ kadācidutsṛṣṭanijābhimāno dhārtarāṣṭraḥ parityajedāyudhaṃ tapovanaṃ vā vrajetsaṃdhiṃ vā pitṛmukhena yāceta । evaṃ sati sudūramatikrāntaḥ pratijñābhāro bhavetsakalaripujayasyeti । samaraṃ pratipattuṃ pañcānāmapi pāṇḍavānāmekasyāpi naiva kṣamaḥ suyodhanaḥ । śaṅke cāhaṃ gadāyuddhaṃ vṛkodarasyaivānena । ayi sukṣatriye paśya ।

SktCh hā nātha bhīmasena hā mama paribhavapratīkāraparityaktajīvita jaṭāsurabakahiḍimbakirmīrakīcakajarāsaṃdhaniṣūdana saugandhikāharaṇacāṭukāra dehi me prativacanam ।

rākṣasaḥ
tataśca hate tasminsukṣatriye vīrasulabhāṃ gatimupagate samagrasaṃgalitaṃ bhrātṛvadhaśokajaṃ bāṣpaṃ pramṛjya bhrātṛvadhaśokādapahāya gāṇḍīvaṃ pratyagrakṣatajacchaṭācarcitāṃ tāmeva gadāṃ bhrātṛhastādākṛṣya nivāryamāṇo api saṃdhitsunā vāsudevenāgacchāgaccheti sopahāsaṃ bhramitagadājhaṃkāramūrcchitagambhīravacanadhvanināhūyamānaḥ kauravarājena tṛtīyo anujaste kirīṭī yoddhumārabdhaḥ । akṛtinastasya gadāghātānnidhanamutprekṣamāṇena kāmapālenārjunapakṣapātī devakīsūnuratiprayatnātsvarathamāropya dvārakāṃ nītaḥ ।

SktCh hā nātha bhīmasena na yuktamidānīṃ te kanīyāṃsaṃ bhrātaramaśikṣitaṃ gadāyāṃ dāruṇasya śatrorabhimukhaṃ gacchantamupekṣitum ।

SktCh nātha bhīmasena tvayā kila me keśāḥ saṃyamitavyāḥ । na yuktaṃ vīrasya kṣatriyasya pratijñātaṃ śithilayitum । tatpratipālaya māṃ yāvadupasarpāmi ।

dattvā me karadīkṛtākhilanṛpāṃ yanmedinīṃ lajjase dyūte yacca paṇīkṛto api hi mayā na krudhyasi prīyase
sthityarthaṃ mama matsyarājabhavane prāpto asi yatsūdatāṃ ē̃ vatsaitāni vinaśvarasya sahasā dṛṣṭāni cihnāni ।।

draupadī
{Pkt}labdhasaṃjñā
bandhedu ṇāho dujjohaṇarudhilāddeṇa hattheṇa dussāsaṇamukkaṃ me kesahatthaṃ । hañje buddhimadie tava paccakkhaṃ evva ṇāheṇa paḍiṇṇādaṃ ।kañcukinamupetya
ajja kiṃ saṃdiṭṭhaṃ dāva me deveṇa devaīṇandaṇeṇa puṇo bi kesaraaṇā ārambhīadu tti । tā ubaṇehi me pupphadāmāiṃ । viraehi dāva kavariṃ । karehi bhaavado ṇārāaṇassa vaaṇaṃ । ṇa hu so alīaṃ saṃdisadi । aha vā kiṃ mae saṃtattāe bhaṇidaṃ । aciragadaṃ ajjauttaṃ aṇugamissaṃ ।yudhiṣṭhiramupagamya
mahārāa ādībaa me cidaṃ । tumaṃ bi khattadhammaṃ aṇuvaṭṭanto evva ṇāhassa jīviaharassa ahimuho hohi ।

SktCh badhnātu nātho duryodhanarudhirārdreṇa hastena duḥśāsanamuktaṃ me keśahastam । hañje buddhimatike tava pratyakṣameva nāthena pratijñātam । ārya kiṃ saṃdiṣṭaṃ tāvanme devena devakīnandanena punarapi keśaracanārabhyatāmiti । tadupanaya me puṣpadāmāni । viracaya tāvatkabarīm । kuru bhagavato nārāyaṇasya vacanam । na khalu so alīkaṃ saṃdiśati । atha vā kiṃ mayā saṃtaptayā bhaṇitam । aciragatamāryaputramanugamiṣyāmi । mahārāja ādīpaya me citām । tvamapi kṣatradharmamanuvartamāna eva nāthasya jīvitaharasyābhimukho bhava ।

SktCh ārya kuru dārusaṃcayam । tvarate me hṛdayaṃ nāthaṃ prekṣitum । kathaṃ na ko api mahārājasya vacanaṃ karoti । hā nātha bhīmasena tadevedaṃ rājakulaṃ tvayā virahitaṃ parijano api sāṃprataṃ pariharati ।

SktCh mahārāja kasyāpyeṣa baladarpitasya viṣamaḥ śaṅkhanirghoṣaḥ śrūyate । aparamapyapriyaṃ śrotumasti nirbandhastato vilambyate ।

draupadī
{Pkt}mahārāa ambāe evvaṃ saṃdisissaṃ । jo so baahiḍimbakimmīrajaḍāsurajarāsaṃdhavijaamallo de majjhamaputto so mama hadāsāe pakkhabādeṇa paraloaṃ gado tti ।

SktCh mahārāja ambāyā evaṃ saṃdekṣyāmi । yaḥ sa bakahiḍimbakirmīrajaṭāsurajarāsaṃdhavijayamallaste madhyamaputraḥ sa mama hatāśāyāḥ pakṣapātena paralokaṃ gata iti ।

ārya jayaṃdhara tvayāpi sahadevasakāśaṃ gantavyam । vaktavyaśca tatrabhavānpāṇḍukulabṛhaspatirmādreyaḥ kanīyānasmākam । sakalakurukulakamalākaradāvānalo yudhiṣṭhiraḥ paralokamabhiprasthitaḥ priyānujamapratikūlaṃ satatamāśaṃsanīyamasaṃmūḍhaṃ vyasane abhyudaye ca dhṛtimantaṃ bhavantamaviralamāliṅgya śirasi cāghrāyedaṃ prārthayate ।

draupadī
{Pkt}halā buddhimadie bhaṇāhi mama vaaṇeṇa piasahiṃ subhaddaṃ । ajja vacchāe uttarāe cauttho māso paḍibaṇṇassa gabbhassa । tumaṃ evva edaṃ kulapaḍiṭṭhābaaṃ sāvahāṇaṃ rakkha । kadā bi ido paraloagadassa sasuraulassa amhāṇaṃ bi salilabindudo bhavissadi tti ।

SktCh halā buddhimatike bhaṇa mama vacanena priyasakhīṃ subhadrām । adya vatsāyā uttarāyāścaturtho māsaḥ pratipannasya garbhasya । tvamevaitaṃ kulapratiṣṭhāpakaṃ sāvadhānaṃ rakṣa । kadāpītaḥ paralokagatasya śvaśurakulasyāsmākamapi salilabindudo bhaviṣyatīti ।

halī hetuḥ satyaṃ bhavati mama vatsasya nidhane tathāpyeṣa bhrātā sahajasuhṛdaste madhuripoḥ
ataḥ krodhaḥ kāryo na khalu yadi ca prāṇiṣi tato ē̃ vanaṃ gacchermā gāḥ punarakaruṇāṃ kṣātrapadavīm ।।

SktCh prasīdatu prasīdatu mahārājo mamānenāpaścimena praṇayena । ahaṃ tāvadagrataḥ praviśāmi ।

ceṭī
{Pkt}hā bhaavanto loabālā parittāaha parittāaha । eso kkhu somavaṃsarāesī rāasūasaṃtappidahavvavāho khaṇḍavasaṃtappidahudavahassa kirīḍiṇo jeṭṭho bhādā sugihīdaṇāmaheo mahārāajuhiṭṭhiro । esā bi pañcālarāataṇaā devī jaṇṇavedimajjhasaṃbhavā jaṇṇaseṇī । duve bi ṇikkaruṇajalaṇassa ppaveseṇa indhaṇīhonti । tā parittāaha ajjā parittāaha । kadhaṃ ṇa ko bi parittāadi ।tayoragrataḥ patitvā
kiṃ vavasidaṃ devīe deveṇa a ।

SktCh hā bhagavanto lokapālāḥ paritrāyadhvaṃ paritrāyadhvam । eṣa khalu somavaṃśarājarṣī rājasūyasaṃtarpitahavyavāhaḥ khāṇḍavasaṃtarpitahutavahasya kirīṭino jyeṣṭho bhrātā sugṛhītanāmadheyo mahārājayudhiṣṭhiraḥ । eṣāpi pāñcālarājatanayā devī yajñavedimadhyasaṃbhavā yājñasenī । dvāvapi niṣkaruṇajvalanasya praveśenendhanībhavataḥ । tatparitrāyadhvamāryāḥ paritrāyadhvam । kathaṃ na ko api paritrāyate । kiṃ vyavasitaṃ devyā devena ca ।

kañcukī
paritrāyatāṃ paritrāyatāṃ mahārājaḥ । eṣa khalu durātmā kauravāpasadaḥ kṣatajābhiṣekapāṭalitāmbaraśarīraḥ samucchritadigdhabhīṣaṇagadāpāṇirudyatakāladaṇḍa iva kṛtānto atrabhavatīṃ pāñcālarājatanayāmitastataḥ parimārgamāṇa ita evābhivartate ।

SktCh hā āryaputra hā mama svayaṃvarasvayaṃgrāhadurlalita priyaṃ bhrātaramanugato asi na punarmahārājamimaṃ dāsajanaṃ ca ।

bho bhoḥ samantapañcakasaṃcāriṇaḥ kṣatajāsavamattayakṣarākṣasapiśācabhūtavetālakaṅkagṛdhrajambukolūkavāyasabhūyiṣṭhā viralayodhapuruṣāḥ kṛtamasmaddarśanatrāsena । kathayata kasminnuddeśe yājñasenī saṃnihiteti । kathayāmyupalakṣaṇaṃ tasyāḥ ।

SktCh devi nivṛtyatāṃ nivṛtyatām । eṣa khalu pūritapratijñābhāro nāthaste veṇīsaṃhāraṃ kartuṃ tvāmevānviṣyati ।

buddhimatike kva sā saṃprati bhānumatī yopahasati pāṇḍavadārān । bhavati yajñavedisaṃbhave yājñaseni ।

SktCh nātha na kevalaṃ smarāmi । anubhavāmi ca nāthasya prasādena ।

yudhiṣṭhiraḥ
evaṃ puṇḍarīkākṣa na kiṃcinna dadāti bhagavānprasannaḥ । ahaṃ tu puruṣasādhāraṇayā buddhyā saṃtuṣyāmi । na khalvataḥ paramabhyarthayituṃ kṣamaḥ ।