kāvyaṃ khalu grāhyamupādeyaṃ bhavati, alaṅkārāt । kāvyaśabdo'yaṃ guṇālaṅkārasaṃskṛtayoḥ śabdārthayorvartate । bhaktyā tu śabdārthamātravacano'tra gṛhyate ।।

iha khalu dvaye kavayaḥ sambhavanti । arocakinaḥ, satṛṇābhyavahāriṇaśceti । arocakisatṛṇābhyavahāriśabdau gauṇārthau । vivekitvamavivekitvaṃ ceti ।।

itare satṛṇābhyavahāriṇo na śiṣyāḥ । avivecanaśīlatvāt । na ca śīlamapākartuṃ śakyam ।।

śabdasmṛtervyākaraṇācchabdānāṃ śuddhiḥ sādhutvaniścayaḥ kartavyaḥ । śuddhāni hi padāni niḥśaṅkaiḥ kavibhiḥ prayujyante ।।

kāvyābhyāsādvṛttasaṃkrāntirbhavatyeva । kiṃ tu mātrāvṛttādiṣu kvacitsaṃśayaḥ syāt । ato vṛttasaṃśayacchedaśchandovicitervidheya iti ।।

kalā gītanṛtyacitrādikāstāsāmabhidhāyakāni śāstrāṇi viśākhilādipraṇītāni kalāśāstrāṇi, tebhyaḥ kalātattvasya saṃvit saṃvedanam । na hi kalātattvānupalabdhau kalāvastu samyaṅnibandhuṃ śakyamiti ।।

saṃvit ityanuvartate । kāmopacārasya saṃvit kāmaśāstrata iti । kāmopacārabahulaṃ hi vastu kāvyasyeti ।।

daṇḍanīterarthaśāstrānnayasyāpanayasya ca saṃviditi । tatra ṣāḍguṇyasya yathāvatorayogo nayaḥ । tadviparīto'panayaḥ । na hi tāvavijñāya nāyakapratināyakayorvṛttaṃ śakyaṃ kāvye nibandhumiti ।।

itihāsādiritivṛttaṃ kāvyaśarīram, tasya kuṭilatvaṃ tato daṇḍanīterbalīvastvābalīyastvādiprayogo vyutpattimūlatvāttasyāḥ । evamanyāsāmapi vidyānāṃ yathāsvamupayogo varṇanīya iti ।।

bandhanaṃ bandhaḥ, kāvyasya bandho racanā kāvyabandhaḥ । tatrodyamo'bhiyogaḥ । sa hi kavitvaprakarṣamādadhāti ।।

kāvyopadeśe gurava upadeṣṭāraḥ । teṣāṃ śuśrūṣaṇaṃ vṛddhasevā । tataḥ kāvyavidyāyāḥ saṃkrāntirbhavati ।।

kavitvasya bījaṃ kavitvabījaṃ janmāntarāgatasaṃskāraviśeṣaḥ kaścit, yasmādvinā kāvyaṃ na niṣpadyate, niṣpannaṃ vāvahāsāyatanaṃ syāt ।।

rātreryāmo rātriyāmaḥ praharaḥ turīyaścaturthaḥ kāla iti । tadvaśādviṣayoparataṃ cittaṃ prasannamavadhatte ।।

gadyasya pūrvaṃ nirdeśo durlakṣyaviṣayatvena durbandhatvāt । yathāhuḥ gadyaṃ kavīnāṃ nikaṣaṃ vadanti iti ।।

tayorityanibaddhaṃ nibaddhaṃ ca parāmṛśyate । krameṇa siddhiḥ kramasiddhiḥ । anibaddhasiddhau nibaddhasiddhaiḥ sraguttaṃsavat । yathā sraji mālāyā siddhāyāmuttaṃsaḥ śekharaḥ sidhyati ।।

tato daśarūpakādanyeṣāṃ bhedānāṃ kḷptiḥ kalpanamiti । daśarūpakasyaiva hīdaṃ sarvaṃ vilasitam, yacca kathākhyāyike mahākāvyamiti । tallakṣaṇaṃ ca nātīva hṛdayaṅgamamityupekṣitamasmābhiḥ ।।

saukaryārthaḥ prapañco vistaro doṣānām । uddiṣṭā lakṣaṇalakṣitā hi doṣāḥ sujñānā bhavanti ।।

śabdasmṛtyā vyākaraṇena viruddhaṃ padamasādhu । yathā anyakārakavaiyarthyam iti । atra hi aṣaṣṭhyatṛtīyāsthasyānyasya dugāśīrāśāsthāsthitotsukotikārakarāgaccheṣu iti dukā bhavitavyamiti ।।

loka eva yasprayuktaṃ padaṃ, na śāstre; tadgrāmyam । yathā kaṣṭaṃ kathaṃ roditi phūtkṛteyam । anyadapi tallagallādikaṃ draṣṭavyam ।।

duṣṭaṃ padam ityanuvartate । arthataśca vacanavipariṇāmaḥ । anyārthādīni padāni duṣṭānīti sūtrārthaḥ ।।

atra vihaṅgamaścakravāko abhipretaḥ । tannāmāni cakrāṇi, tāni bibhratīti vihaṅgamanāmabhṛto rathāḥ । paṅktiriti daśasaṃkhyā lakṣyate । paṅktirdaśa vihaṅgamanāmabhṛto rathā yasya sa paṅktivihaṅgamanāmabhṛddaśarathaḥ । tasya tanayābhyāṃ rāmalakṣmaṇābhyāṃ saṃvalitaṃ plavagasainyaṃ jitam । ulūkajitā indrajitā । {kauśika}śabdendrplūkayorabhidhānamiti {kauśika}śabdavācyatvenendra ulūka uktaḥ । nanu caivaṃ rathāṅganāmādīnāmapi prayogo'nupapannaḥ, na; teṣāṃ nirūḍhalakṣaṇatvāt ।।

sahasraṃ gāvo akṣīṇi yasya sa sahasragurindraḥ । tasyeveti gośabdasyākṣivācitvaṃ kaviṣvaprasiddhamiti ।।

yasya padasyānekārthasyaiko artho'sabhyaḥ syāt, tadasabhyārthāntaram । yathā varcaḥ iti padaṃ tejasi viṣṭhāyāṃ ca ।
yattu padaṃ sabhyārthavācakamapyekadeśadvāreṇāsabhyārthaṃ smārayati, tadasabhyasmṛtihetuḥ । yathā kṛkāṭikā iti ।।

aprasiddhāsabhyārthāntaraṃ padamaprasiddhāsabhyaṃ yat tadguptam । yathā saṃbādhaḥ iti padam । taddhi saṃkaṭārthaṃ prasiddham, na guhyārthamiti ।।

tadevāsabhyārthāntaraṃ lakṣaṇikenāsabhyenārthenānvitaṃ padaṃ lakṣitam । yathā janmabhūḥ iti । taddhi lakṣaṇayā guṇātham, na svaśaktyeti ।।

tasyāślīlasya traividhyaṃ bhavati, vrīḍājugupsāmaṅgalātaṅkadāyināṃ bhedāt । kiñcit vrīḍādāyi bhavati । yathā vākkāṭavamhiraṇyaretāḥ iti । kiñcit jugupsādāyi bhavati । yathā kapardakaḥ iti । kiñcit amaṅgalātaṅgadāyi bhavati । yathā saṃsthitaḥ iti ।।

dakṣātmajāstārāḥ । tāsāṃ dayito dakṣātmajādayitaścandraḥ । tasya vallabhāścandrakāntāḥ । atra hi vyavadhānenārthapratyayaḥ ।।

nāyaṃ doṣaḥ lakṣaṇo lakṣaṇasya pṛthaktvāt । anyaddhi lakṣaṇaṃ vṛttasyānyacca yateḥ । gurulaghuniyamātmakaṃ vṛttam । virāmātmikā ca yatiriti ।।

padānāṃ sandhiḥ padasandhiḥ । sa ca svarasamavāyarūpaḥ pratyāsattimātrārūpo vā । sa virūpo yasminniti vigrahaḥ ।।

mugdhāyāḥ kathaṃ smaracaturāṇi ceṣṭitāni । tāni cet kathaṃ mugdhā ? atra pūrvottarayorarthayorvirodhād vyarthamiti ।।

anaṅgaḥ śṛṅgāraḥ । tasya cintāmohātmakatvāccintāmohaśabdau prayuktāvuktārthau bhavataḥ । ekārthapadatvād vākyamekārthamityuktam ।।

nanu mālāśabdo'nyatrāpi dṛśyate । yathā, ratnamālā, śabdamāleti । satyam । sa tāvadupacaritasya prayogaḥ । nirupapado hi mālāśabdaḥ puṣparacanāviśeṣamevābhidhatta iti ।।

ye khalu śabdārthayordharmāḥ kāvyaśobhāṃ kurvanti te guṇāḥ । te caujaḥprasādayaḥ । na yamakopamādayaḥ । kauvalyena teṣāmakāvyaśobhākaratvāt । ojaḥprasādādīnāṃ tu kevalānāmasti kāvyaśobhākaratvamiti ।।

pṛthakkaraṇamiti । pāṭhadharmatvaṃ ca na sambhavatīti na pāṭhadharmāḥ sarvatrādṛṣṭeḥ ityatra vakṣyāmaḥ ।।

bandhasya pṛthakpadatvaṃ yat tanmādhuryam pṛthakpadāni yasya sa pṛthakpadaḥ । tasya bhāvaḥ pṛthakpadatvam । samāsadairdhyanivṛttiparaṃ caitat ।

yatra jhaṭityarthapratipattihetutvaṃ sa guṇo'rhavyaktiriti pūrvoktamudāharaṇam । pratyudāharaṇaṃ tu bhūyaḥ sulabhaṃ ca ।।

naite guṇāḥ pāṭhadharmāḥ । yadi pāṭhadharmāḥ syustarhi viśeṣānapekṣāḥ santaḥ sarvatra dṛśyeran । na ca sarvatra dṛśyante । viśeṣāpekṣayā viśeṣāṇāṃ guṇatvād guṇābhyupagama eveti ।।

arthasya darśanaṃ dṛṣṭiḥ । samādhikāraṇatvāt samādhiḥ । avahitaṃ hi cittamarthān paśyati ityuktaṃ purastāt ।।

yasyārthasya darśanaṃ samādhiriti, sa dvedhā vyaktaḥ sūkṣmaśca । vyaktaḥ sphuṭa udāhṛta eva ।।

puruṣe'rthe apāruṣyaṃ saukumāryamiti । yathā mṛtaṃ, yaśaḥśeṣamityāhuḥ । ekākinaṃ devatādvitīyamiti । gacchati sādhayeti ca ।।

padamenekārthaṃ bhinnārthamekamanekaṃ vā tadvadakṣaranāvṛttaṃ sthānaniyame sati yamakam । svavṛttyā sajātīyena vā kārtsnyaikadeśābhyāmanekapādavyāptiḥ sthānaniyama iti । yāni tvekapādabhāgavṛttīni yamakāni dṛśyante teṣu ślokāntarasthasaṃsthānayamakāpekṣayaiva sthānaniyama iti ।।

varṇānāṃ vicchedo varṇavicchedaḥ । tasya calanaṃ yat sā śṛṅkhalā । yathā kālikāmadhuśabde kāmaśabdavicchede madhuśabdavicchede ca tasya calanam । li-ma-varṇayorvicchedāt ।।

kalikāmadhu garhitam । ityatrārhitamiti padaṃ gakārasya vyañjanasya saṅgād garhitamityanyasya rūpamāpannam । tatra vyañjanasaṅge vinivṛtte svarūpamāpadyate arhitamiti । anyavarṇasaṃkrameṇa bhinnarūpasya padasya tādrūpyavidhirayamiti tātparyārthaḥ । etenetarāvapi vyākhyātau ।।

padamekārthamanekārtha ca sthānāniyataṃ tadvidhamakṣaraṃ ca śeṣaḥ । sarūpo'nyena prayuktena tulyarūpo'nuprāsaḥ । nanu śeṣo'nuprāsa ityetāvadeva sūtraṃ kasmānna kṛtam । āvṛttiśeṣo'nuprāsa ityeva hi vyākhyāsyate । satyam । siddhyatyevāvṛttiśeṣe, kintvavyāptiprasaṅgaḥ । viśeṣārtha ca sarūpagrahaṇam । kārtsnyenaivāvṛttiḥ । kārtsnyaikadeśābhyāṃ tu sārūpyamiti ।।

upamīyate sādṛśyamānīyate yenotkṛṣṭaguṇenānyattadupamānam । yadupamīyate nyūnaguṇaṃ tadupameyam । upamānenopameyasya guṇaleśataḥ sāmyaṃ yadasāvupameti । nanūpamānamityupameyamiti ca sambandhiśabdāvetau, tayorekataropādānenaivānyatarasiddhiriti । yathā uoamitaṃ vyāghrādibhiḥ sāmānyāprayoge ityatropamitagrahaṇameva kṛtaṃ, nopamānagrahaṇamiti । tadvadatrobhayagrahaṇaṃ na kartavyam । satyam । tat kṛtaṃ lokaprasiddhiparigrahārtham । yadevopameyamupamānañca lokaprasiddhaṃ tadeva parigṛhyate, netarat । na hi yathā mukhaṃ kamalamiva iti, tathā kumudamiva ityapi bhavati ।।

guṇādiśabdānāṃ vaikalye lope luptā । guṇaśabdalope yathā śaśīva rājā iti । dyotakaśabdalope yathā dūrvāśyāmeyam । ubhayalope yathā śaśīmukhī iti । upamānopameyalopastūpamāprapañce draṣṭavyaḥ ।।

atra mauñjīprativastu taḍinnāstyupamāna iti hīnatvam । na ca kṛṣṇājinapaṭamātrasyopameyatvaṃ yuktam । mauñjyā vyarthatvaprasaṅgāt । nanu nīlajīmūtagrahaṇenaiva taḍitpratipādyate । tanna ।।

atra bahutvamupameyadharmāṇāmupamānāt । na, viśiṣṭānāmeva mukhānāmupameyatvāt । tādṛśeṣveva kekāvināśasya sambhavāt ।।

savāḍavāgnirityasya upameye'bhāvād dharmādhikyamiti । anayordoṣayorviparyayākhyasya doṣasyāntarbhāvānna pṛthagupādānam । ata evāsmākaṃ mate ṣaḍ doṣā iti ।।

punnapuṃsakayorupamānopameyayorliṅgabhedaḥ prāyeṇa bāhulyeneṣṭaḥ । yathā candramiva mukhaṃ paśyati iti, induriva mukhaṃ bhāti evamprāyaṃ tu necchanti ।।

kāvyasya śaśinā saha yat sādṛśyaṃ tadapratītaireva guṇairiti । nanu ca arthānāṃ raśmitulyatve sati kāvyasya śaśitulyatvaṃ bhaviṣyati । naivam । kāvyasya śaśitulyatve siddhe'rthānāṃ raśmitulyatvaṃ siddhyati । na hyarthānāṃ ca kaścit sādṛśyahetuḥ pratīto guṇo'sti । tadevamitaretarāśrayadoṣo duruttara iti ।।

upamānādhikyāt tadapoha iti yuktaṃ, tanna । ekasminnupamāne prayukte upamānāntaraprayogo na kañcidarthaviśeṣaṃ puṣṇāti । tena balasindhuḥ sindhuriva kṣubhitaḥ iti prayuktam । nanu sindhuśabdasya dviḥprayogātpaunaruktyam । arthaviśeṣāt balaṃ sindhuriva vaipulyād balasindhuḥ sindhuriva kṣubhita iti kṣobhasārūpyāt । tasmādarthabhedānna paunaruktyam । arthapuṣṭistu nāsti । sindhuriva kṣubhita ityanenaiva vaipulyaṃ pratipatsyate । uktaṃ hi dharmayorekanirdeśe'nyasya saṃvitsāhacaryāt ।।

viruddhasyātiśayasya saṃgraho na kartavya iti asya sūtrasya tātparyārthaḥ । tānetān ṣaḍupamādoṣān jñātvā kaviḥ parityajet ।।

patatīti kriyā । tasyāḥ svaṃ patanam । tadarthe'tyuccayadādhyāsaḥ patanāyeti śaṃsanam । tasya khyāyanamarthaśālināṃ śaṃsaditi ।।

uktasiddhyai uktasyārthasya siddhyartha vastuno vākyārthāntarasyaiva nyasanamarthāntaranyāsaḥ । vastugrahaṇādarthasya hetornyasanannārthāntaranyāsaḥ । yathā 
iha nātidūragocaramasti saraḥ kamalasaugandhyāt iti । arthāntarasyaiveti vacanam, yatra heturvyāptigūḍhatvāt kathañcit pratīyate tatra yathā syāt । yadyat kṛtakaṃ tattadanityamityevamprāyeṣu māṃ bhūditi ।

nityaṃ saṃhitāpādeṣvekapadavadekasminniva pade । tatra hi nityāsaṃhitetyānnāyaḥ । yathā sa,nhitaikapade nityā dhātūpasargayoḥiti । ardhāntavarjamardhāntaṃ varjayitvā ।।

gadye samāptaprāyaṃ vṛttaṃ na vidheyam । anyatrodgatādibhyo viṣamavṛttebhyaḥ saṃvādād gadyeneti ।।

pādādau khalvādayaḥ śabdā na prayojyāḥ । ādiśabdaḥ prakārārthaḥ । yeṣāmādau prayogo na śloṣyati te gṛhyante । na punarvatahetaprabhṛtayaḥ ।।

sambandhena sanbandhaḥ sambandhasambandhastasmin ṣaṣṭhī prayojyā kvacit, na sarvatreti । yathā kamalasya kandaḥ iti । kamalena saṃbaddhā kamalinī tasyā kandaḥ iti sambandhaḥ । tena kadalīkāṇḍādayo vyākhyātāḥ ।।

lakṣaṇāśabdāścātiprayuktāḥ prayojyāḥ । yathā dvirepharodaraśabdau bhramaracakravākārthau lakṣaṇāparau । anatiprayuktāśca na prayojyāḥ । yathā dvikaḥ kāka iti ।।

teṣāṃ lakṣaṇāśabdānāṃ bāhulyamekasmin vākye na prayojyam । śakyate hyekasyāvācakasya vācakavadbhāvaḥ kartuṃ, na bahūnāmiti ।।

stanādīnāṃ dvitvāviṣṭā dvitvādhyāsitā jātiḥ prāyeṇa bāhulyene ti । yathā strīṇāṃ cakṣuḥ iti ।

atha kathaṃ dvitvāviṣṭatvaṃ jāteḥ ? । taddhi dravye, na jātau । atadrūpatvājjāteḥ । na doṣaḥ; tadatadrūpatvājjāteḥ । kathaṃ tadatadrūpatvaṃ jāteḥ ? । taddhi jaiminīyā jānanti । vayaṃ tu lakṣyasiddhau siddhaparamatāmuvādinaḥ । na caivamatiprasaṅgaḥ । lakṣyānusāritvānnyāyasyeti । evamanyāpi vyavasthohyā ।।

rudau ityatra prayoge ekaśeṣoveṣyo'nveṣaṇīyaḥ । rudraśca rudrāṇī ceti pumānstriyā ityekaśeṣaḥ । sa ca na prāpnoti । tatra hi, tallakṣaṇaścedeva viśeṣaḥ ityanuvartata iti tatraivakārakaraṇāt strīpuṃsakṛta eva viśeṣo bhavatīti vyavasthitam । atra tu puṃyogādākhyāyām iti viśeṣāntaramapyastīti । etena indrau bhavau śarvau ityādayaḥ prayogāḥ pratyuktāḥ ।।

milati viklavati kṣapayatītyādayaḥ prayogāḥ । tatra, mili-klabi-kṣapi-prabhṛtīnāṃ kathaṃ dhātutvam ? । gaṇapāṭhād guṇapaṭhitānāmeva dhātusaṃjñāvidhānāt । tratrāha dhātugaṇasyāparisamāpteḥ । vardhate dhātugaṇaḥ iti hi śabdavida ācakṣate । tenaiṣāṃ gaṇapāṭho'numataḥ । śiṣṭaprayogāditi ।।

valeranudāttettvādātmanepade yat tadanityaṃ dṛśyate lajjālolaṃ valantī ityādiorayogeṣu । tat lathamityāha jñāyakāt ।।

etena, vedi-bhartsi-tarji-prabhṛtayo vyākhyātāḥ । āvedayati-bhartsayati- tarjayatītyādīnāṃ prayogāṇāṃ darśanāt । anyatrāpyanudāttanibandhanasyātmanepadasyānityatyaṃ jñāpakena draṣṭavyamiti ।।

khidyata iti ca prayogo dṛśyate, so'karmakartaryeva draṣṭavyā, na kartari । adaivādikatvāt khideḥ ।।

ityādiṣu naikaśabdo dṛśyate, sa ca na siddhyati । nañsamāse hi nalopo nañ iti nalope, tasmānnuḍaci iti nuḍāgame satyanekamiti rūpaṃ syāt । niranubandhasya naśabdasya samāse lakṣaṇaṃ nāsti । tat kathaṃ naikaśabda ityāha supsupeti samātāt ।।

ityādiṣu madhupipāsuprabhṛtīnāṃ samāso gamigāmyādiṣu pipāsuprabhṛtīnāṃ pāṭhāt । śritādiṣu gamigāmyādīnām iti dvitīyāsamāsalakṣaṇaṃ darśayati ।।

trivalīśabdaḥ siddho yadi saṃjñā । diksakhye sañjñāyām iti saṃjñāyāmeva samāsavidhānāt ।।

bimbādharaḥ pīyate iti prayogo dṛśyate, sa ca na yuktaḥ । adharabimba iti bhavitavyam । upamitaṃ vyāghrādibhiḥ iti samāse sati । tatkathaṃ bimbādhara ityatrāha vṛttau madhyamapadalopinyāṃ śākapārthivāditvātsamāse madhyamapadalopini samāse sati bimbākāro'dharo bimbādhara iti । tena bimboṣṭhaśabdo'pi vyākhyātaḥ । atrāpi pūrvavadvṛttiḥ । śiṣṭaprayogeṣu caiṣa vidhiḥ । tena nātiprasaṅgaḥ ।।

dhānyapaṣṭam, tānyucchaṣaṣṭāṅkitasaikatāni ityādiṣu na ṣaṣṭīsamāsapratiṣedhaḥ । pūraṇena pūraṇapratyayāntenānyataddhitāntatvāt । ṣaṣṭo bhāgaḥ ṣaṣṭa iti । pūraṇādbhāge tīyādan, ṣaṣṭāṣaṣṭamābhyāṃ ityanvidhānāt ।।

hastāgram agrahastaḥ, puṣpāgram, agrapuṣpamityādayaḥ prayogāḥ katham ? āhitāgnyādiṣvapāṭhāt । pāṭhe vā tadaniyamaḥ syāt । āha guṇaguṇinorbhedābhedāt । tatra bhedād, hastāgrādayaḥ । abhedādagrahastādayaḥ ।।

kāṣṭhatṛṇaṃ tṛṇakāṣṭhamiti yadṛcchayā pūrvanipātaṃ kurvanti । tatrāpabhraṃśo lakṣyaḥ pariharaṇīyaḥ । anityatvajñāpanantu na sarvaviṣayamiti ।।

yenāṅgavikāraḥ ityatra sūtre yathāṅgānāṃ hānistathādhikyamapi vikāraḥ । yathā akṣṇāḥ kāṇaḥ iti bhavati, tathā mukhena vilocanaḥ ityapi bhavati ।।

āyuṣaḥ kṛmikīṭānāmalaṅkaraṇamalpatā ityatra kṛmikīṭānāmiti prayogo na yuktaḥ । kṣudrajantavaḥ ityekavadbhāvaprasaṅgāt । na ca madhyamapadalopī samāso yuktaḥ । tasyāsarvaviṣayatvāt ।।

kharoṣṭrau vāhanaṃ yeṣāṃ ityatra kharoṣṭrāviti prayogo na yuktaḥ । gavāśvaprabhṛtiṣu uṣṭrakharam iti pāṭhāt ।।

lāvaṇyamutyādya ivāsa yatnaḥ ityatrāsetyasaterdhātoḥ, asa gatidīptyādāneṣu ityasya prayogaḥ, nāsteḥ; bhūbhāvavidhānāt ।।

iti prayogaḥ । yudherātmanepaditvāt । tat kathaṃ yuddhyedityāha yudhaḥ kyaci yudhamātmana icched yuddhyediti ।।

dhātayitvā daśāsyam ityatrāhetau ṇic dṛśyate । curādipāṭāt । curādiṣu sphuṭa bhede, ghaṭa saṃghāte, hantyarthāśca iti pāṭhāt ।।

ityatrānucarīti na yuktaḥ । ikāralakṣaṇābhāvāt । tat katham ? । āha careṣṭitvāt । pacādiṣu caraḍiti paṭhyate ।।

kesarālaṃ śilīndhraṃ ityatra kesarālamiti katham ? । āha alateraṇi । alabhūṣaṇaparyāptivāraṇeṣu ityasmāddhātoḥ kesaraśabde karmaṇyupapade, karmaṇyaṇ ityanenāṇi sati kesarālamiti siddhyati ।।

patralaṃ vanamidaṃ virājate ityatra patralamiti katham ? । lā ādāne ityetasmāddhātorādānārthāt patraśabde karmaṇyupapade, āto'nupasarge kaḥ iti kapratyaye satīti ।।

mahīdhra-dharaṇīdhrādayaḥ śabdāḥ mūlavibhujādidarśanāt kapratyaye satīti । garhīṃ dharatīti mahīdhra iti । evamādayo'nye'pi draṣṭavyāḥ ।।

brahmādiṣūpapadeṣu hanteḥ kvibvidhau brahmabhrūṇavṛtreṣu ityatrārihāripuhā ityevamādīnāmasiddhiḥ । brahmādiṣveva, hantereva, kvibeva, bhūtakāla eveti caturvidhaścātra niyamaḥ iti niyamānyataraviṣayo nirūpyaḥ ।।

brahmādiṣūpapadeṣu hanteḥ kvibvidhau brahmabhrūṇavṛtreṣu iti niyamāt brahmādiṣveva, hantereva, kvibeva, bhūtakāla eveti caturvidhaścātra niyamaḥ iti niyamāt arihā, ripuhā, ityevamādīnāmasiddhiḥ ।।

brahmavit, bṛtrabhidityādayaḥ prayogā na yuktāḥ । brahmabhrūṇa ityādiṣu hantereva iti niyamāt । āha kṛdantavṛttyā । bhinattīti bhit । tataḥ kṛdantairvidādibhiḥ saha brahmādīnāṃ ṣaṣṭhīsamāsa iti ।

tairvidādibhirhīdharādayo vyākhyātāḥ । mahyā dharo mahīdharaḥ । evaṃ gaṅgādharādayo vyākhyātāḥ ।।

bhiduraṃ kāṣṭham bhiduraṃ tamaḥtimirabhiduraṃ vyomnaḥ śṛṅgam iti, chidurātapo divasaḥmatsaracchiduraṃ premabhaṅgurā prītiḥmātaṅgaṃ mānabhaṅguram ityādayo'pi prayogā dṛśyante । te kathamity āha te karmakartari kartari ca bhavanti । karmakartari cāyamiṣyate ityatra, cakāraḥ kartari cetyasya samuccayārthaḥ ।।

avataraśabdasyāpacāyaśabdasya ca dīrghatvahrasvatvavyatyāso bālānāṃ bāliśānāṃ prayogeṣviti । te hyavataraṇamavatāra iti prayuñjate । mārutāvatāra iti । bhāve tarateravvidhānāt । apacāyamapacaya iti prayuñjate puṣpāpacaya iti । atra hastādāne cerasteye iti ghañprāpta iti ।।

śobhetyayaṃ śabdaḥ sādhuḥ । śubha śumbha śobhārthau iti śubherbhidāderākṛtigaṇatvādaṅ siddha eva । guṇapratiṣedhābhāvastu nipātyata iti । śobhārthāvityatraikadeśe, kiṃ śobhā, āhosvicchobha iti viśeṣāvagatirācaryaparamparopadeśāditi ।।

avidhāvavavidhāne gurośca halaḥ iti striyāṃ bahulaṃ vivakṣā । kvicidvivakṣā, kvacidavivakṣā, kvacidubhayamiti ।
vivakṣā yathā īhā lajjeti । avivakṣā yathā ātaṅka iti । vivakṣāvivakṣe yathā bādhā bādhaḥ, ūhā ūhaḥ, vrīḍā vrīḍaḥ, iti ।।

vyavasitaḥ, pratipanna ityādiṣu bhāvakarmavihito'pi ktaḥ kartari । gatyādisūtre cakārasyānuktasamuccayārthatvāt । bhāvakarmānukarṣaṇārthatvaṃ cakārasyeti ced, āvṛttiḥ kartavyā ।।

bruvaḥ pañcānāṃ ityādinā āheti laṭ vyutpāditaḥ । sa bhūte prayuktaḥ ityāha bhagavān prabhuḥ iti । anyasya bhūtakālābhidhāyino ṇalantasya liṭi bhramāt । nipuṇāścaivaṃ prayujyate । āha sma smitamadhumadhurākṣarāṃ giram iti । anukaroti bhagavato nārāyaṇasya ityatrāpi manyesmaśabdaḥ kavinā prayukto lekhakaistu pramādānna likhita iti ।।

ityādiṣu striyāṃ ṭāpo aprāptiḥ । anyato ṇīṣ iti ṇīṣvidhānāt । tena śabalī, kalmāṣīti bhavati ।।

kuvalayadalanīlā kokilā vālacūte ityādiṣu nīteti cintyam । kokilā nīlīti bhavitavyam । nīlaśabdāt jānapada ityādisūtreṇa prāṇini ca iti ḍīṣvidhānāt ।।

atra manuṣyajātervivakṣāyāṃ ito manuṣya jāteḥ iti ṅīṣi sati, ambārthanadyorhrasvaḥ iti saṃbuddhau hrasvatvaṃ siddhyati । nābhiśabdāt punaḥ, itaśca prāṇyaṅgāt itīkāre kṛte, nimbanāmīke iti syāt ।

atra nimagnanābheḥ iti manuṣyajātervivakṣeti ṅīṣ na kṛtaḥ । sutanu jahihi maunaṃ paśya pādānataṃ mām ityatra manuṣyajāteravivakṣeti sutanuśabdāt ūṅutaḥ ityūṅi sati hrasvatve sutanu iti siddhyati । varatanurathavāsau naiva dṛṣṭā tvayā me । atra manuṣyajāteravivakṣetyūṅ na kṛtaḥ ।।

uta ūṅ vihita ūkārāntādapi kvacid bhavati । kvāsau pravṛttiḥ ? । aprāṇijāteścārajjvādīnām iti alābūḥ, karkandhūrityudāharaṇam । tena, subhru ! kiṃ saṃbhrameṇa । atar subhruśabda ūṅi siddho bhavati । ūṅi tvasati subhrūriti syāt ।।

kārtikīyo nabhasvān ityatra kālāṭṭhañ iti ṭhañ durdharaḥ । ṭhañ bhavan duḥkhena dhriyata iti ।।

śāśvataṃ jyotiḥ ityatra śāśvatamiti na siddhyati kālaṭṭhañ iti ṭhañprasaṅgāt । yeṣāṃ ca virodhaḥ śāśvatikaḥ iti sūtrakārasyāpi prayogaḥ । āha prayukteḥ । śāśvate pratiṣedhaḥ iti prayogāt śāśvatamiti bhavati ।।

rājavaṃśyāḥ, sūryavaṃśyā ityādayaḥ śabdāḥ, tatra sādhuḥ ityanena sādhyarye yati pratyaye sati sādhayo bhavanti । bhāvārthe punardigādipāṭhe'pi vaṃśaśabdasya vaṃśaśabdāntānna yat pratyayaḥ । tadantavidheḥ pratiṣedhāt ।।

dāravaṃ pātram iti dāravaśabdo duṣprayuktaḥ । nityaṃ vṛddhaśarādibhyaḥ iti mayaṭā bhavitavyam । nanu vikārāvayavayorarthayormayaṅ vidhīyate । atra tu dāruṇa idam iti vivakṣāyāṃ dāravamiti bhaviṣyati ? naitadevamapi syāt । vṛddhācchaḥ iti chavidhānāt ।।

guṇavacanabrāhmaṇādibhyaḥ iti yaḥ ṣyañ tasya ṣitkaraṇādīkāro bhavati । brāhmaṇyam ityādiṣu na bhavati । sāmagryam ityādiṣu vikalpitaḥ । sāmagryaṃ sāmagrī, vaidagdhyaṃ vaidagdhīti ।।

ityatra caturasraśobhi iti na yuktam । vrīhyādiṣu śobhāśabdasya pāṭhe'pi । iniratra na siddhyati । grahaṇavatā prātipadikena tadantavidhipratiṣedhāt । bhavatu vā tadantavidhiḥ । karmadhārayānmatvarthīyānupapattiḥ । laghutvāt prakramasyeti bahuvrīhiṇaiva bhavitavyam । tatkathamiti matvarthīyasyāprāptau caturasraśobhīti prayogaḥ ? । āha ṇinau । caturasraṃ śobhata iti tācchīlike ṇināvayaṃ prayogaḥ । atha, anumeyaśobhi iti katham ? । na hyatra pūrvavad vṛttiḥ śakyā kartumiti । śubheḥ sādhukāriṇyāvaśyake vā ṇiniṃ kṛtvā tadantācca bhāvapratyaye paścād bahuvrīhiḥ kartavyaḥ । anumeyaṃ śobhitvaṃ yasyeti । bhāvapratyayastu gatārthatvānna prayuktaḥ । yathā nirākulaṃ tiṣṭhati, sadhīramuvāca iti ।।

jīvanti rājamahiṣīmanu kañcukīyāḥ iti katham ? । matvarthīyasya cchapratyayasyābhāvāt । ata āha kyaci । kyaci pratyaye sati kañcukīyā iti bhavati । kañcukamātmana icchanti kañcukīyāḥ ।।

kauśilaḥ, vāsila ityādayaḥ katham ? । āha kauśikavāsiṣṭhādibhyaḥ śabdebhyo nītāvanukampāyāṃ vā, dhanilacau ca iti-ilaci kṛte, ṭhājādāvūrdhvaṃ dvitīyādacaḥ iti varṇalopātsidhyati ।।

muktaiva mauktikamiti vinayādipāṭhāt draṣṭavyam । svārthikāśca prakṛtito liṅgavacanānyativartante iti napuṃsakatvam ।।

prātibhādayaḥ śabdāḥ prajñādiṣu draṣṭavyāḥ । pratibhāvikṛtidvitādibhyaḥ śabdebhyaḥ prajñādipāṭhādaṇi svārthike kṛte, prātibhaṃ, vaikṛtaṃ, dvaitamityādayaḥ prayogāḥ siddhyantīti ।।

ityādiṣu sarajasamiti na yuktaḥ prayogaḥ anavyayībhāve । bhāva eva sarajasaśabdasyeṣṭatvāt ।।

ityatra dhṛtadhanuṣi ityasaṃjñāyāṃ na yuktaḥ prayogaḥ । dhanuṣaśca ityaṅvidhānāt । saṃjñāyāṃ hyanaṅ vikalpitaḥ ।।

durgandhiḥ kāyaḥ ityādiṣu durgandhipade it samānānto durlabhaḥ । utpūtyādiṣu duḥśabdasyāpāṭhāt ।।

ityādiṣu sudatyādayaḥ śabdāḥ pratividheyāḥ । datrādeśalakṣaṇābhāvāt । tatra pratividhānam । agrānta ādisūtre cakārasyānuktasamuccayārthatvāt sudatyādiṣu datrādeśaḥ ityeke । anye tu varṇayanti । sudatyādayaḥ stryabhidhāyino yogarūḍhaśabdāḥ । teṣu striyāṃ saṃjñāyām iti datrādeśo vikalpena siddha eva iti ।।

ityatra dṛḍhoraḥśabdād, uraḥprabhṛtibhyaḥ kap iti kap na kṛtaḥ । grahaṇavatā prātipadikena iti tadantavidheḥ pratiṣedhāt । samāsavākyaṃ tvevaṃ kartavyam kṣataṃ dṛḍhoro yeṣāmiti ।।

apāṅge netraṃ yasyāḥ seyampāṅganetretyatra lugalabhyaḥ । amūrdhamastakāt svāṅgādakāme iti saptamyā alugvidhānāt ।।

śliṣṭapriyaḥ, viśliṣṭakānta ityādayo neṣṭāḥ । striyāḥ puṃvat iti puṃvadbhāvasya priyādiṣu niṣedhāt ।।

jambulatādayaḥ prayogāḥ katham ? । āha hrasvavidheḥ । iko hrasvo'ṅjo gālavasya iti hrasvavidhānāt ।।

tilakādayaḥ śabdā ajirādiṣu draṣṭavyāḥ । anyathā, tilakavatī kanakavatī ityādiṣu matupi, matau bahvaco'najirādīnām iti dīrghatvaṃ syāt । kecittu varṇayanti nadyāṃ matup iti yo matup tatrāyaṃ vidhiḥ । teṣāṃ matenāmarāvatītyādīnāmasiddhiḥ ।।

niśamya niśamayyetyetau śabdau śrutvetyetasminnarthe । śameḥ lyapi lyapi laghupūrvāt ityayādeśe sati niśamayyeti bhavitavyam, na niśamyeti । āha prakṛtibhedāt । śamerdaivādikasya niśamyeti rūpam । śamo darśane iti curādau ṇici mitsaṃjñakasya niśamayyeti rūpam ।।

kathaṃ saṃyamyaniyamyaśabdau ? । lyapi laghupūrvāt iti ṇerayādeśena bhavitavyam । āha aṇijantatvāt । gatārthatvāt । yathā vācaṃ niyacchati iti । ṇijarthānayagatau ṇic prayujyata eva । yathā saṃyamayitumārabdhaḥ iti ।।

prapīyetyayaṃ śabdaḥ, pīṅ pāne ityetasya । pivaterhi, na lyapi itītvapratiṣedhātprapāyeti bhavati ।।

dūrayatyavanate vivasvati ityatra dūrayatīti katham ? । ṇāviṣṭhavadbhāve sthūladūra ityādinā guṇalopayoḥ kṛtayordavayatīti bhavitavyam । āha bahulagrahaṇāt । pratipadikāddhātvarthe bahulamiṣṭhavacca ityatra bahulagrahaṇāt sthūladūra ādisūtreṇa yadvihitaṃ tanna bhaviṣyatīti ।।

harati hi vanarājirgacchatī śyāmabhāvamityādiṣu gacchatīprabhṛtiṣu śabdeṣu, śapśyanornityam iti numaniṣedhyo niṣeddhumaśakyaḥ ।।

mitreṇa goptrā iti katham ? । goptṛṇā bhavitavyam । iko'ci vibhaktau iti numvidhānāt । āha puṃvadbhāvāt । tṛtīyādiṣu bhāṣitapuṃskaṃ puṃvadgālavasya iti puṃvadbhāvena goptreti bhavati ।।

suhṛdayadurhṛdayaśabdābhyāṃ yuvādipāṭhādaṇi kṛte, hṛdayasya hṛdbhāvaḥ । ādivṛddhau sauhṛdadaurhṛdaśabdau bhavataḥ । suhṛddurhṛcchabdābhyāṃ yuvādipāṭhādevāṇi kṛte, hṛdbhagasindhvante iti hṛdantasya taddhite'ṇi kṛte satyubhayapadavṛddhau satyāṃ sauhārdaṃ dauhārdamiti bhavati ।।

rameranudāttopadeśatvāt, nodāttopadeśasya ityādinā vṛddhapratiṣedhasyābhāvāt kathaṃ virama iti । āha nipātanāt । etattu yama umarame ityatroparama iti । atantraṃ copasarga iti ।।

ityatra mandaṃ mandam ityaprakārārthe bhavati । prakārārthatve tu prakāre guṇavacanasya iti dvirvacane kṛte karmadhārayavadbhāve ca mandamandamiti prayogaḥ । mandaṃ mandamityatra tu nityavīpsayoḥ iti dvirvacanam । anekabhāgātmakasya nuderyadā sarve bhāvā mandatvena vyāptuymiṣṭā bhavanti tadā vīpseti ।।

ityatra nidrādruk iti na yuktaḥ । ekāco baśo bhaṣ iti bhaṣabhāvaprāpteḥ । anuprāsapriyaistatvapabhraṃśaḥ kṛtaḥ ।।

ityatra aṅgulisaṅgaḥ iti na yuktaḥ । samāse'ṅguleḥ saṅgaḥ iti mūrdhanyavidhānāt ।।

tena aṅgulisaṅge ityanena avantisenaḥindusenaḥ evamādayaḥ śabdaḥ pratyuktāḥ pratyākhyātāḥ । suṣāmādiṣu ca eti saṃjñāyāmagāt iti mūrdhanyavidhānāt ।।

kuthena nāgendramivendravāhanam ityatra indravāhanaśabde vāhanamāhitāt iti ṇatvaṃ na bhavati । āhitatvasyāvivakṣitatvāt । svasvāmibhāvamātraṃ hyatra vivakṣitam । tena siddham indravāhanam iti ।।