prāṇān vā eṣo anucarān kṛtvā carati yo agnīn ādhāya pravasatīti ।

yadi manasi kurvītābhayam vo abhayaṃ me astv ity abhayaṃ haivāsya bhavaty evam upatiṣṭhamānasya ।।

vācā tvā hotrā prāṇenādhvaryuṇā cakṣuṣodgātrā manasā brahmaṇā śrotreṇāgnīdhreṇaitais tvā pañcabhir ṛtvigbhir daivyair abhyuddharāmy ।

uddhriyamāṇa uddhara pāpmano mā yad avidvān yac ca vidvāṃś cakāra ।

ahnā yad enaḥ kṛtam asti pāpaṃ sarvasmād enasa uddhṛto muñca tasmād iti sāyaṃ ।

atha yasya sāyam ahutam agnihotraṃ prātar ādityo abhyudiyāt kā tatra prāyaścittir ।

nityāḥ purastāddhomāḥ saṃsthitahomeṣu mitraḥ pṛthivyā adhyakṣa iti madhyata opya saṃsrāvabhāgaiḥ saṃsthāpayet ।

atha yasya prātar akṛtam agnihotraṃ sāyam ādityo abhyastamiyāt kā tatra prāyaścittir ।

atha yasya prātar ahutam agnihotram ādityo abhyudiyāt kā tatra prāyaścittir ।

atha yatraivāvaskannaṃ bhavati taṃ deśam abhivimṛjya vimṛgvarīṃ pṛthivīm ā vadāmi iti prāṅmukho paviśyaagnir bhūmyām iti tisṛbhir ālabhyābhimantrayeta ।

atha cet sarvam eva skannaṃ syād yac carusthālyām atiśiṣṭaṃ syāt taj juhuyāt ।

yan me skannaṃ manaso jātavedo yad vā askandad dhaviṣo yatra-yatra utpruṣo viprusaḥ saṃjuhomi satyāḥ santu yajamānasya kāmāḥ svāhā ity ।

atha yasyāhavanīyagārhapatyāv antareṇa yāno vā ratho vā nivarteta śvā vānyo vābhidhāvet kā tatra prāyaścittir ।

mantravanti ca kāryāṇi sarvāṇy adhyayanaṃ ca yat । nāntarāgamanaṃ teṣāṃ sādhu vichedanād bhayam ।।

tantuṃ tanvan rajaso bhānum anv ihi jyotiṣmataḥ patho rakṣa dhiyā kṛtān ।। anulbaṇaṃ vayata joguvām apo ।। manur bhava janayā daivyaṃ janam ।।

vasūnāṃ rudrāṇām ādityānāṃ marutām ṛṣīṇāṃ bhṛgūṇām a"ngirasām atharvaṇāṃ brahmaṇaḥ saṃtatir asi brahmaṇas tvā samtatyā saṃtanomi ।

yan me chidraṃ manaso yac ca vācaḥ sarasvatī manyumantam jagāma viśvais tad devaiḥ saha saṃvidānaḥ saṃ dadhātu bṛhaspatiḥ ।।

mā na āpo medhāṃ mā brahma pramathiṣṭana । śuṣyadā yūyaṃ syandadhvam upahūto ahaṃ sumedhā varcasvī ।

mā no medhāṃ mā no dīkṣāṃ mā no hiṃsiṣṭaṃ yat tapaḥ śivā naḥ saṃsvaṃta āyuṣe śivā bhavantu mātaraḥ ।

namas te pathyā revati svasti mā parā-yaṇaḥ । svasti mā punarāyaṇaḥ ।

note mantra from ps and relevance for stanza division in ps!

yat prā~ncam udvartayati tenāyatanā cyavate yat pratyañcam asuravad yajñaṃ tanoti ।

sabhasmakam āhavanīyaṃ dakṣiṇena dakṣiṇāgniṃ parihṛtya gārhapatyasyāyatane pratiṣṭhāpya tata āhavanīyaṃ praṇayet ।

bhadrād abhi śreyaḥ prehi ity etayarca@@ gārhapatya ājyaṃ vilāyotpūya caturgṛhītaṃ gṛhītvāhavanīyagārhapatyāv antareṇa vyavetya juhuyāt ।

ayaṃ no agnir adhyakṣa iti dvābhyām etena u vā asya saṃtvaramāṇasyāhavanīyagārhapatyau janitāv ayaṃ mā loko anusaṃtanutām ity ।

pṛthivīṃ turīyaṃ manuṣyān yajño agāt । tato mā draviṇam āṣṭa ।

trātāram indram । yayor ojasā iti caitā viṣṇuvaruṇadevatyā ṛco japati ।

ājyenābhighārya apsv antar iti sakṛd evāpsu hutvāthāhavanīya ājyāhutī juhuyād asapatnaṃ purastād ity etābhyām ṛgbhyām ।

saṃsthitahomeṣu tvam agne saprathā asi juṣṭo hotā vareṇyaḥ । tvayā yajñaṃ vi tanvate iti madhyata opya saṃsrāvabhāgaiḥ samsthāpayet ।

atha sa yo anyo brūyād adarśaṃ cādya purastād iti taṃ tu kim iti brūyāt ।

athānyad dhavir nirvaped agnaye dātre puroḍāśam indrāya pradātre puroḍāśaṃ viṣnave śipiviṣṭāya puroḍāśam ।

saṃsthitahomeṣv agniṃ vayaṃ trātāraṃ havāmahe ya imaṃ trāyatām asmād yakṣmād asmād āmayata ।

atha sa yo anyo brūyād adarśaṃ cādya paścād iti taṃ tu kim iti brūyāt ।

yena pathā vaivasvato yamo rājā no yayau agnir nas tena nayatu prajān vaiśvānaraḥ pathikṛd viśvagṛṣṭiḥ ।

asau ya udayāt puro vasāno nīlalohito atha dṛṣṭam adṛṣṭaṃ no duṣkṛtaṃ tat svāhā ity ।

asau ya udayāt paścād vasāno nīlalohito atha dṛṣṭam adṛṣṭaṃ no duṣkṛtaṃ karat svāhā iti ।

sa ya evam etena tejasājyena yaśasā prīṇāti so asyaiṣa dṛṣṭaḥ prāṇān yaśasā prīṇāti ।।

atha yo ahutvā navaṃ prāśnīyād agnau vāgamayet kā tatra prāyaścittiḥ ।

vanvan havir yathā devebhyo yajamānaṃ ca varddhaya agniś ca deva savitas ।

tvam agne vratapā asi । idāvatsarāya iti madhyata opya saṃsrāvabhāgaiḥ saṃsthāpayet ।

yady anugatam agniṃ śaṅkamānā mantheyur mathite agnim adhigacheyur bhadrād adhi śreyaḥ prehi iti vyāhṛtibhiś ca mathitaṃ samāropyāthetarasmin punas tvā prāṇaḥ iti pañcabhir ājyāhutīr hutvā yathoktaṃ prākṛtā vṛttir ।

aśanāpipāse evaiṣā yajamānasya saṃprakhyāya vāśyatīti tāṃ tṛṇam apy ādayet sūyavasād bhagavatī ity etayarcā ।

athāhavanīya ājyāhutīr juhuyād dhātā dadhātu naḥ pūrṇā darva iti dvābhyām ṛgbhyām ।

tām anumantrayate yasmād bhītā niṣīdasi tato no abhayaṃ kṛdhi paśūn naḥ sarvān gopāya namo rudrāya mīḍhuṣe ity ।

athainām utthāpayaty ut tisṭha devy adite devān yajñena bodhaya । indrāya kṛṇvatī bhāgaṃ mitrāya varuṇāya ca ity ।

utthitām anumantrayate ud asthād devy adite devān yajñena bodhaya । āyuś ca tasya bhūtiṃ ca yajamānaṃ ca vardhaya ity ।

athāhavanīya ājyāhutīr juhuyān mā no vidan ity etair abhayai raudraiś ca ।।

atha yasya vapām āhutiṃ vā gṛhītāṃ śyenaḥ śakuniḥ śvā vānyo vāhared vāto vā vivamet kā tatra prāyaścittir ।

divaṃ pṛthivīm ity abhimantryāthāhavanīya ājyāhutīr juhuyād vāta ā vātu bheṣajam iti sūktena ।

drapsaś caskanda ity abhimantryāthāhavanīya ājyāhutīr juhuyān manase cetase dhiye iti sūktena ।

yathāmuṃ sā garbham abhyaścotayad yathāmuṃ garbhaṃ sadarbham iva sahiraṇyaṃ tam uddhṛtya prakṣālyānupadaṃ śrapayitvā prākśirasam udakpādyaṃ kāmasūktena juhuyād anaṃgan dhītī vā ity aṣṭabhir nabhasvatībhir hiraṇyagarbheṇa vā ।

yaṃ tvam agne punas tvādityā rudrā vasavaḥ ity anyaṃ praṇīya prajvālya mamāgne varcaḥ iti sūktenopasamādhāya karmaśeṣam samāpnuyur ।

atha yasyāsamāpte karmaṇi barhir ādīpyeta tatra tan nirvāpya juhuyād yad agnir barhir adahad vedyā vāso apoṃ bhata tvam eva no jātavedo duritāt pāhi tasmāt ।।

nirdagdhā no amitrā yathedaṃ barhis tathā । amitrāṇāṃ śriyaṃ bhūtiṃ tām eṣāṃ parinirjahi ।

yatkāmās te juhumas tan no astu viśāmpate । ye devā yajñam āyānti te no rakṣantu sarvataḥ ।

avadagdhaṃ duḥsvapnyam avadagdhā arātayaḥ sarvāś ca yātudhānyaḥ । mā tvā dabhyan yātudhānāḥ ।

mā bradhnaḥ śarmabhiḥ ṣṭuhi darbho rājā samudriyaḥ । pari naḥ pātu viśvataḥ ।

tad vai purāṇam abhinavaṃ stṛṇīṣva vāsaḥ praśastaṃ prati me gṛhāṇa iti ।

bhasmālabhyābhimantrayed dviṣantam agne dviṣatāṃ ca vittaṃ । prajāṃ dviṣadbhyo naya dakṣiṇena । pitrye praṇīta upaśāmyamānaḥ pāpmānam agne tam ito nudasva ।

dviṣantam agne dviṣatāṃ ca vittaṃ gaccha tvam ādāya parāvato anyān pitrye praṇīta upaśāmyamāna iha prajāṃ dīrgham āyuś ca dhehi । yas tvam agne pramattānāṃ praṇīta upaśāmyasi sukalpam agne ta tvayā punas tvoddīpayāmasi ity ucyamāne agniṃ praṇīya prajvālyaindrasya kukṣir asi iti dvābhyāṃ samidhāv abhyādadhyāt ।।

atha yasya yūpo virohed asamāpte karmaṇi tatra juhuyāt yūpo virohañ chataśākho adhvaraḥ samāvṛto mohayiṣyan yajamānasya loke । vedābhigupto brahmaṇā parivṛto atharvabhiḥ śāntaḥ sukṛtām etu lokam ।। yūpo hy arukṣad dviṣatāṃ vadhāya na me yajño yajamānaś ca riṣyāt । saptarṣīṇāṃ sukṛtāṃ yatra lokas tatremaṃ yajñaṃ yajamānaṃ ca dhehi ।।

yo vanaspatīnām upatāpo babhūva yad vā gṛhān ghoram utājagāma tan nirjagāmo haviṣā ghṛtena śaṃ no astu dvipade śaṃ catuṣpade ।।

yo vanaspatīnām upatāpo na āgād yad vā yajñaṃ no adbhutam ājagāma । sarvaṃ tad agne hutam astu bhāgaśaḥ śivān vayam uttaremābhi vājān । tvaṣṭre svāhā iti hutvā ।

ya indreṇa sṛṣṭo yadi vā marudbhir yūpaḥ papāta dviṣatāṃ vadhāya । taṃ nirjagāmo haviṣā ghṛtena śaṃ no astu dvipade śaṃ catuṣpade ।। tvaṣṭre svāhā iti hutvā tvaṣṭā me daivyaṃ vacaḥ iti tvāṣṭraṃ sarvarūpam ālabheta ।

atha yasyāsamāpte karmaṇi yūpe dhvāṅkṣo nipatet tatra juhuyāt ā pavasva hiraṇyavad aśvāvat soma vīravat । vājaṃ gomantam ā bhara svāhā iti madhyata opya saṃsrāvabhāgaiḥ saṃsthāpayet ।

yadi duṣṭaṃ haviḥ syāt kīṭāvapannaṃ vā tat tasmin bhasmany upavaped apsu vety eke ।

bhuvāya svāhā । bhuvanāya svāhā । bhuvanapataye svāhā । bhuvāṃ pataye svāhā । viṣṇave svāheti ।

yat prayājeṣv ahuteṣu prāg aṅgāraḥ skanded adhvaryave ca yajamānāya ca paśubhyaś cāghaṃ syād yadi dakṣiṇā brahmaṇe ca yajamānāya ca ।

saṃsthitahomeṣv agna āyāhi vītaye gṛṇāno havyadātaye ni hotā satsi barhiṣi iti madhyata opya saṃsrāvabhāgaiḥ saṃsthāpayet ।

saṃsthitahomeṣv agnim ī;le purohitaṃ viviciṃ ratnadhātamaṃ pra ṇa āyūṃṣi tāriṣat । iti madhyata opya saṃsrāvabhāgaiḥ saṃsthāpayet ।

saṃsthitahomeṣv । agniḥ śucivratatamaḥ śucir vipraḥ śuciḥ kaviḥ । śucī rocata āhutaḥ ।। ud agne śucayas tava śukrā bhrājanta īrate । tava jyotīṃṣy arcayaḥ svāheti madhyata opya saṃsrāvabhāgaiḥ saṃsthāpayet ।

annādyaṃ vā eṣa yajamānasya saṃvṛjyāvṛta upa to araṇyād grāmam adhy abhyupaiti ।

saṃsthitahomeṣv । apaścādaghvānnasya bhūyāsam । iti madhyata opya saṃsrāvabhāgaiḥ saṃsthāpayet ।

saṃsthitahomeṣu । vidyotate dyotate । vidyuto agnir jihvā । vidyutā bhrājanti dyotata ā ca dyotata । iti madhyata opya saṃsrāvabhāgaiḥ saṃsthāpayet ।

saṃsthitahomeṣv apām agnis tanūbhiḥ । iti madhyata opya saṃsrāvabhāgaiḥ saṃsthāpayet ।

saṃsthitahomeṣu । śivau bhavatam adya naḥ । agnināgniḥ saṃsṛjyate kavir gṛhapatir yuvā havyavāḍ juhvāsyaḥ । tvaṃ hy agne agninā vipro vipreṇa san satā sakhā sakhyā samidhyase ।। sa no rāsva suvīryam iti madhyata opyātha saṃsrāvabhāgaiḥ saṃsthāpayet ।। ।।

atha ya āhitāgnis tantre pravāse mṛtaḥ syāt kathaṃ tatra kuryāt ।

asarvaṃ vā etat payo yad anyavatsāyā goḥ śūdradugdhāyā vāsarvaṃ vā etad agnihotraṃ yan mṛtasyāgnihotraṃ ।

so agnaye tantumate pathikṛte vratabhṛte puroḍāśaṃ nirvaped ekakapālaṃ saptakapālaṃ navakapālaṃ ।

saṃsthitahomeṣu । tvam agne saprathā asi yena pathā vaivasvataḥ tvam agne vratapā asi iti madhyata opya saṃsrāvabhāgaiḥ saṃsthāpayet ।

atha naṣṭe araṇī syātām anyayor araṇyor vihṛtya taṃ mathitvaitābhir eva hutvāthainaṃ samāpnuyuḥ ।।

agneṣ ṭe vācaṃ spṛṇomi svāhā । vātāt te prāṇaṃ spṛṇomi svāhā । sūryāt te cakṣu spṛṇomi svāhā । candrāt te mana spṛṇomi svāhā । digbhyas te jyoti spṛṇomi svāhā । adbhyas te rasaṃ spṛṇomi svāhā । asthibhyas te majjānaṃ spṛṇomi svāhā । snehebhyas te snāvānaṃ spṛṇomi svāhā । oṣadhībhyas te lomāni spṛṇomi svāhā । pṛthivyās te śarīraṃ spṛṇomi svāhā । antarikṣāt ta ākāśaṃ spṛṇomi svāhā । mānuṣāt ta ākāśād divyam ākāśaṃ spṛṇomi svāhā । indrāt te balaṃ spṛṇomi svāhā । somāt te rājñaḥ kīrttiṃ yaśaś ca spṛṇomi svāhā ।

yo vā eṣa prapatito bhavati tad yad enam adhigacheyur atha tena yajeta ।

atha yāv etau śīrṇamṛtau bhavatas tayoḥ prajñātāny avadānāny avadāyetarasya vā paśoḥ saṃpraiṣaṃ kṛtvā brāhmaṇān paricareyur apo vābhyupahareyuḥ spṛtibhir ।

yadi vānyaḥ syā chāmitram enaṃ prāpayeyusṣpṛtibhir eva hutvā śāmitram evainaṃ prāpayeyur ।

tasya tad eva brāhmaṇaṃ yad adaḥpuraḥ savane pitṛmedha āśiṣo vyākhyātās ।

taṃ yadi purastāt tiṣṭhantam upavadet taṃ brūyād vasūnāṃ tvā devānāṃ vyātte api dadhāmi । gāyatrīṃ parṣām adhaḥśirāvapadyasva iti ।

taṃ yadi dakṣiṇatas tiṣṭhantam upavadet taṃ brūyād rudrāṇāṃ tvā devānāṃ vyātte api dadhāmi । traiṣṭubhīṃ parṣām adhaḥśirāvapadyasva iti ।

taṃ yadi paścāt tiṣṭhantam upavadet taṃ brūyād ādityānāṃ tvā devānāṃ vyātte api dadhāmi । jāgatīṃ parṣām adhaḥśirāvapadyasva iti ।

taṃ yady uttaratas tiṣṭhantam upavadet taṃ brūyād viśvesāṃ tvā devānāṃ vyātte api dadhāmi । ānuṣṭubhīṃ parṣām adhaḥśirāvapadyasva iti ।

taṃ yadi jighāṃsed yayoḥ sarvam iti sūktena bādhakīḥ samidho abhyādadhyāt ।

atha yo hotārddhahuta ucchiṣṭaḥ syāt sahaiva tenācamyaagnir mā pātu vasubhiḥ purastāt ity etāṃ japtvā yathārthaṃ kuryād yathārthaṃ kuryāt ।। iti yajñaprāyāścitte dvitīyo adhyāyah samāptaḥ ।।

yasyā yasyāntataḥ somo vyāpadyeta tasyai tasyai devatāyā iṣṭiṃ nirvaped ājyahomān vā ।

vanaspate antataḥ syānuṣṭubhaṃ chandaso yaṃ tam abhyukta etena saṃdadhāmīti saṃdhāya yan me skannam iti skanne ।

yad asmṛti iti ca karmaviparyāseti ca tad yad ṛkta oṃ bhūr janad iti gārhapatye juhuyāt ।

yady atharvata oṃ bhūr bhuvaḥ svar janad om ity āhavanīya eva juhuyāt ।

atha yad avocāmāpattau somaṃ ceti yajamānaṃ ced rājānaṃ stena ha vā prathamaś cāhareyuś cittavyāpatyur vā bhavet । ity āhāśmarathyaḥ ।

yadaiva karmābhyadhvaryur vihitas tadaiva sarvakratūn praty āpado vihitāḥ । ity āhur ācāryāḥ ।

atra yajamānāsane mārjālīye vā camasau nidhāya tatrāsya bhakṣakāle bhakṣāṇy upasthāpayeyur ā samiṣṭayajuṣo homāt ।

prāk samiṣṭayajur homāc ced yajamāna āgacchet samastān eva bhakṣajapān japtvā bhakṣayec cheṣaṃ ।

atha ha yaṃ jīvan na śrutipathaṃ gachet kiyantam asya kālam agnihotraṃ juhuyur ।

yady eva hitam āyus tasyāśeṣaṃ prasaṃkhyā tāvantaṃ kālaṃ tad asyāgnihotraṃ hutvāthāsya prāyaṇīyena pracareyur ।

sa cej jīvann āgachet kathaṃ vā proṣyāgatāya yathākāryaṃ karmāṇi kuryāt ।

sa cet punar anuttha syāt tathā saṃsthitam evāsya tad agnihotraṃ bhavati ।

atha ya āhitāgnir vipravasann agnibhiḥ pramīyeta kathaṃ tatra pātraviniyogaṃ pratīyāt । ity āhāśmarathyaḥ ।

yady anyāni pātrāṇi yajñāyudhānīty upasādya vihṛtyāgnim āhṛtya prajvālya vihareyur nirmathyam vā prajvālya viharet ।

tayā me hy āroha tayā me hy āviśety aśmamayāni vā lohamayāni vā brāhmaṇebhyaḥ pradadyāt ।

adbhutāni prāyaścittāni vācākāṃ japam iti hutvā mārjayitvā tato yathāsukhacāriṇo bhavanti ।।

atha yady enam anāhitāgnim iva vṛthāgninā daheyur evam asyaiṣa mṛtpātraviniyogeti patnya bhavatīty āhāśmarathyaḥ ।

yadaiva kārmābhy adhvaryur vihitas tadaiva sarvakratūn praty āpado vihitāḥ । ity āhur ācāryāḥ ।

atha katham asyām āpattau yathaiva śarīrādarśane vā samāmnātānām āpadāṃ kathaṃ tatra pātraviniyogaṃ pratīyād ity āhāśmarathyaḥ ।

araṇyor agnīn samāropya śarīrāṇām ardham eṣā tūṣṇīṃ nirmathya prajvālya vihṛtya madhye agnīnām edhāṃś citvā darbhān saṃstīrya tatrāsya śarīrāṇi nidadhyuḥ ।

śarīrādarśane pālāśatsarūṇy āhṛtyāthaitāni puruṣākṛtīni kṛtvā ghṛtābhyajya māṃsatvagasthy asya ghṛtaṃ ca bhavatīti ha vijñāyate ।

tasmād yugapad eva sarvāṃt sādayitvātha yady enam anālabheta punar dahet ।

yat kiṃ cāvidhivihitaṃ karma kriyate tasyaiṣaiva sarvasya k;lptiḥ sarvasya prāyaścittiś ceti hi śrutir bhavati ।

yat kiṃcid yajñe viriṣṭam āpadyeta tasyaiṣaiva sarvasya k;lptiḥ sārvasya prāyaścittiś ca । iti hi śrutir bhavati ।।

pravṛtte tantre antastantre vā gṛhapatir upatāpaḥ yasyāyur gṛhīvānugacheḥ kāmaṃ tasya putraṃ bhrātaraṃ vopadīkṣya samāpnuyur ।

savanāni nānātantrāṇi ced api bhavanti durgāpattau ca samāse veṣṭīnāṃ samāveśa vakṣyakāmaḥ ।

yāḥ kāś caikatantrā iṣṭaya syur avyavahitāḥ kāmaṃ tā ekatantre samāveśya haviṣām ānupūrvyeṇa pracaret ।

yadi sauviṣtakṛtyā pracaranti khalu vai yadi bahūni vā sruveṇa yathāvadānenātikrāmet ।।

ya eṣāmā vāsyāyām āgneyaḥ puroḍāśas taṃ pāthikṛtaṃ karoti prakṛtyetaraṃ vinā ।

etad yajñaś chidyate ya etām antareṣṭiṃ tanvīta । iti hi śrutir bhavati ।

yad udagān mahato mahimā asya māno asya jagataḥ pārthivasya mā naḥ prāpad duchunā kācid anyā ।

pari yajñasya bhojyasya bhojyavatkā mo ye kecit tatrasthāḥ paśavaḥ somakāriṇā teṣāṃ bhakṣabhakṣaṇaṃ ।

varāha-mārjā-māhiṣāṃ śakuno anyo avadānāni māṃsāni jāṃgalāni ca yady aśiṣaḥ syān māsi māsi ṣaḍḍhotāraṃ juhuyāt ।

sūryaṃ te cakṣur gacchatu vāto ātmānaṃ prāṇo dyāṃ pṛṣṭham antarikṣam ātmāṅgair yajñaṃ pṛthivīṃ śarīraiḥ vācaspate achidrayā vācāchidrayā juhvā devāvṛdhaṃ divi hotrām airayat svāheti ṣaḍḍhotāraṃ hutvā prajāpatiḥ sarvam evedam utsṛjet । iti hi śrutir bhavati ।।

sāyaṃ dohaṃ ced apahareyuḥ prātardohaṃ dvaidhaṃ kṛtvānyatarat sāyaṃdohasthāne kṛtvobhābhyāṃ yajeta ।

ubhau ced duṣyeyātām aindraṃ pañcaśarāvam odanaṃ nirupyāgneyena pracaryaindreṇānupracared uttarām upoṣya v obhābhyāṃ yajeta ।

bhūtaṃ ced ājyaṃ skanded bhūpataye svāheti tribhir prādeśair diśo mimāya tad yajamāno devāñ janam agann ity anuṣaṅgaḥ ।

tathotpūtam utpūyamānaṃ ced ghṛtaṃ dadyād athotpūtam utpūyamānaṃ ced ghṛtaṃ prāṇaṃ dadyād devatāntare ced ghṛtam ।

tvaṃ no agne । sa tvaṃ na । iti sarvaprāyaścittaṃ juhuyāt ।

tvaṃ no agne varuṇasya vidvān devasya heḍo avayāsisīṣṭhāḥ । yajiṣṭho vahnitamaḥ śośucāno viśvā dveṣāṃsi pramumugdhy asmat ।।

sa tvaṃ no agne avamo bhavotī nediṣṭho asyā uṣaṣo vyuṣṭau । ava yakṣva no varuṇaṃ rarāṇo vīhi mṛḍīkaṃ suhavo na edhi svāhā iti ।

devatāvadāne yājyānuvākyāvyatyāse anāmnātaprāyaścittānāṃ vā yady ṛkto abhy ābādhaḥ syād bhūr janad iti gārhapatye juhuyāt ।

yady anājñātā brahmata om bhūr bhuvaḥ svar janad om ity āhavanīya eva juhuyād ājyabhāgānte sve devatām āvāhayiṣyan yasyai havir niruptaṃ syāt tatontayā yajetājyasyaitāni nirupya ।

dhātā dadhātu pituḥ pitānaṣṭo gharmo viśvāyur yato jātas tato apy avāṃ svāhā iti juhuyāt ।

kapāle bhinne gāyatryā tvā śatākṣarayā saṃdadhāmi iti saṃdhāya dhātā dadhātu ity eva juhuyāt ।

naṣṭe bhinne ca bhārgavo hotā kīṭāvapannaṃ sānnāyyaṃ madhyamena parṇena mahī dyauḥ ity antaḥparidhideśe ninayet ।

mahī dyauḥ pṛthivī ca na imaṃ yajñaṃ mimikṣatāṃ । piprtāṃ no bharīmabhiḥ svāhā iti ।

prāk prayājebhyo aṅgāraṃ barhisy adhiṣkanden namas te astv āyate namo astu parāyate । namo yatra niṣīdasi ity abhimantryaāhaṃ yajñaṃ dadhe nirṛter upasthāt taṃ deveṣu paridadāmi vidvān । suprajās tvaṃ śataṃ hi māmadanta iha no devā mahi śarma yachataity ādāya sahasraśṛṅgaḥ ity anuprahṛtya ।

ud uttamaṃ mumugdhi no vi pāśaṃ madhyamaṃ cṛta avādhamāni bādhata ।

samāpyāmo aham asmi sā tvam iti tasyā dakṣiṇaṃ hastam anvālabhyopāhvayīta ।

puroḍāśaś ced adhiśrita udvijed utpated vā tam udvāsya barhiṣy āsādayet kim utpatasi kim utproṣṭhāḥ śāntaḥ śānter ihāgahi ।

mā hiṃsīr deva preṣita ājyena tejasājyasva mā naḥ kiṃcana rīriṣo । yogakṣemasya śāntyā asmin āsīda barhir iti ।

samāpte ced duṣṭo na kṛtām antarāṃ vā vidyāt punariṣṭir abhyāvarteta ।

yadi prayāyād anugached vā saṃvatsaraṃ saṃvatsarābhiprāyo vā yadi tvared brahmaudanaṃ paktvā punaḥ samidham abhyādadhyāt ।

adhiśriyamāṇaṃ ce skanded adhiśritam unnīyamānam unnītaṃ punar eva sannam ahutaṃ skandet punar ānīyānyāṃ dohayitvādhiśrityonnīya juhuyāt ।

dohanaprabhṛtyā homa skandet samudraṃ tvā prahiṇomi ity apo ninīyaud uttamam ity abhimantryaud uttamaṃ mumugdhi naḥ ud uttamam varuṇa iti vāruṇy ājyāhutīr juhuyāt ।

ced abhivarṣen mitro janān yātayati iti samidham ādhāyānyā dugdhvā punar juhuyāt ।

mitro janān yātayati bruvāṇo mitro dādhāra pṛthivīm uta dyāṃ । mitraḥ kṛṣṭīr animiṣābhicaṣṭe mitrāya havyaṃ ghṛtavaj juhota svāhā iti mantrasaṃskṛtaṃ ।

agnihotraṃ ced anabhyuddhṛtaṃ sūryo abhyudiyād ihaiva kṣemya edhi mā prahāsīr mām amum āmuṣyāyaṇam iti śamayitvā praṇīya pravṛttātipattau maitraṃ caruṃ nirvapet sauryam ekakapālaṃ ।

yadi hy ayaṃ divā prajāsu hi manyeta sajūr jātavedo divā pṛthivyā haviṣo vīhi svāhā iti sajūruho vā syāt sajūr agnaye divā pṛthivyā haviṣo vīhi svāhā iti dvādaśarātram agnihotraṃ juhuyāt ।

yadi na viramayed agnaye suśīryatamo juṣasva svāhā ity aparaṃ dvādaśarātraṃ niśāyāḥ sāyamāhuter atipattir prātarāśe prātarāhuter āsādyāgnihotram ā tamitor āsīta ।

yasyobhāv anugatau sūryo abhinimloced abhyudiyād vāraṇiṃ gatā vā naśyeyur asamārūḍhā vā prakṛtyaiva punar ādadhīta ।। iti yajnaprāyaścitte caturtho adhyāyaḥ samāptaḥ ।।

ita eva prathamaṃ jājñe agnir ābhyo yonibhyo adhi jātavedāḥ । sa gāyatryā triṣṭubhā jagatyānuṣṭubhā devo devebhyo havyaṃ vahatu prajānan iti paścād gārhapatyalakṣaṇasyāraṇī nidhāya mathitvā ।

iṣe rāyyai ramasva sahase dyumna ūrje apatyāya । saṃrāḍ asi svarāḍ asi sārasvatau tvotsau prāvatām iti ।

āyāhi tapasā janiṣv agne pāvako arciṣā । upemāṃ suṣṭutiṃ mama । ā no yāhi tapasā janeṣv āgne pāvaka dīdyat । havyā deveṣu no dadhat iti havīṃṣi dadyāt ।

ahute cet prātar aparo vānugacched anugamayitvā pūrvaṃ mathitvāparam uddhṛtya juhuyāt ।

uparuddhe cen mathyamāno na jāyeta yatra dīpyamānaṃ parāpaśyet tata āhṛtyāgnihotraṃ juhuyāt ।

agnihotre ced anabhyuddhṛte haviṣi vā nirupte śakuniḥ śyenaḥ śvā vāntareṇa vyaveyād idaṃ viṣṇur iti ।

idaṃ viṣṇur vicakrame tredhā nidadhe padaṃ । samūḍham asya pāṃsure ।

ano rathāsya puruṣo vyaveyād yad agne pūrvaṃ nihitaṃ padaṃ hi te sūryasya raśmīn anvātatāna । tatra rayiṣṭhām anusaṃbharaitāṃ saṃ naḥ sṛja sumatyā vājavatyā ity ādadhyāt ।।

anvāhitāgniś cet prayāyāt tubhyaṃ tā aṅgirasastama viśvāḥ sukṣitayaḥ pṛthag agne kāmāya yemire iti hutvā prayāyāt ।

anvāhitaś ced anugached anv agnir ity anyaṃ praṇīyāgnyanvādhānavratopāyanābhyāṃ manasopasthāya bhūr iti vyāharet ।

agnīnāṃ cet kaś cid upavakṣ et sa śamyā prāg vāsaṃ pāthikṛtī syāt ।

śamyāḥ parā parās āc ced idaṃ ta ekam iti tānt saṃbharet para ū ta ekam iti dvitīyaṃ dvitiyena ।

yasya havir niruptaṃ purastāc candramā abhyudiyāt tāṃs tredhā taṇḍulān vibhajet ।

agnaye kṣāmavate aṣṭākapālaṃ puroḍāśaṃ nirvaped yasyāhitāgner agnigṛhān agnir dahed anagnir gṛhān vā ।

agnaye vratapataye aṣṭākapālaṃ puroḍāśaṃ nivaped ya āhitāgnir ārtijam aśru kuryāt tataḥ pravaset ।

agnaye vratabhṛte aṣṭākapālaṃ puroḍāśaṃ nirvaped parvaṇi yo vratavelāyām avratyaṃ cared agnaye tantumate aṣṭākapālaṃ puroḍāṣaṃ nirvaped yasya saṃtatam agnihotraṃ juhuyuḥ ।।

vrātapatīm antataḥ kṣāmavatīṃ parivarttayed yasyāgniṣv anyaṃ yājayed yo vā yajet ।

mārutaṃ trayodaśakapālaṃ puroḍāśaṃ nirvaped yasya yamau putrau jāyeyātāṃ gāvo vā ।

skannā dyauḥ skannā pṛthivī skannaṃ viśvam idaṃ jagat skannādo viśve devāḥ prā skannā prāyatāṃ havir ity abhimantryaiha gāvaḥ prajāyadhvam ity anyasya pṛṣadājyasya juhuyāt paśugavā cet sruvair hutvāsrāvaṃ yāty avadānam akarmety anyasyāṃ dṛḍhatarāyāṃ śrapayeyur ।

upākṛtaś cet paśuḥ prapated vāyavyāṃ yavāgūṃ nirupyānyaṃ tadrūpaṃ tadvarṇam iti samānaṃ ।।

atha yasyāhargaṇe visamāpte yūpo virohet pravṛhya yūpavirūḍhāny avalopya tapo hy agne antarām amitrāṃ tapa śaṃsam araruṣaḥ parasya tapo vaso cikitāno acittān vi te tiṣṭhantām ajarā ayāsaḥ ।

yo naḥ sanutyo abhidāsad agne yo antaro mitramaho vanuṣyāt । tam ajarebhir vṛṣabhis tava svais tapā tapiṣṭha tapasā tapasvān ।

yasmāt kṛṇoti ketum ā naktaṃ cid dūra ā sate । pāvako yad vanaspatīn yasmān minoty ajaro iti dve ।

pañcabhir aparaṃ paryukṣya suparṇā vācam iti virūḍhāni hutvā punaḥsamāyāt tasmiṃs tvāṣṭram ajaṃ piṅgalaṃ paśuṃ bahurūpam ālabheta ।

brāhmaṇena vācam iti brahmā pūrṇāhutiṃ juhuyāt ।। iti yajñaprāyaścitte pañcamo adhyāyaḥ samāptaḥ ।

adhvaryur upastabhnuyād yathāprakṛti stambhānopamānau sam aśvinor avasā nūtanena mayobhuvā supraṇītī gamema । ā no rayiṃ vahatam ota vīrān ā viśvāny amṛtā saubhagāni ।

dyubhir aktubhiḥ paripātam asmān ariṣṭebhir aśvinā saubhagebhiḥ । tan no mitro varuṇo māmahantām aditiḥ sindhuḥ pṛthivī uta dyaur ity āgnīdhrīye juhuyāt ।

audumbarīṃ ced apahareyur yam eva kāṃ cit prachidyāvadadhyād adhvaryur udgātā yajamānaḥ ।

ūrg asy ūrjaṃ mayi dhehi । śriyāṃ tiṣṭha pratiṣṭhitā । divaṃ stabdhvāntarikṣaṃ ca pṛthivyāṃ ca dṛḍhā bhava iti ।

dīkṣitasya gārhapatyo ante gārhapatyo anugacched agniṃ naro dīdhitibhir araṇyor hastacyutī janayanta praśastaṃ । dūredṛśaṃ gṛhapatim atharyum iti mathitvāvadadhyāt ।

śālāmukhīyaś ced anugacched gārhapatyāt praṇīya bhadraṃ karṇebhir iti catasro japet ।

bhadraṃ karṇebhiḥ śṛṇuyāma devā bhadraṃ paśyemākṣabhir yajatrāḥ । sthirair aṅgais tuṣṭuvāṃsas tanūbhir vyaśema devahitaṃ yad āyuḥ ।

svasti na indro vṛddhaśravāḥ svasti naḥ pūṣā viśvavedāḥ । svasti nas tārkṣyo ariṣṭanemiḥ svasti no bṛhaspatir dadhātu ।

pṛṣadaśvā marutaḥ pṛśnimātaraḥ śubhaṃyāvāno vidatheṣu jagmayaḥ । agnijihvā manavaḥ sūracakṣaso viśve no devā avasā gamann iha ।

śatam in nu śarado anti devā yatra naś cakrā jarasaṃ tanūnāṃ । putrāso yatra pitaro bhavanti mā no madhyā rīriṣatāyur gantoḥ । iti ।

preddho agne dīdihi puro no jasrayā sūrmyā yaviṣṭha । tvāṃ śaśvanta upa yanti vājāḥ ।

sapta te agne samidhaḥ sapta jihvāḥ sapta rṣayaḥ sapta dhāma priyāṇi । sapta hotrāḥ saptadhā tvā yajanti sapta yonīr āpṛṇasva ghṛtena svāhā ।

yan me manasaś chidraṃ yad vāco yac ca me hṛdaḥ । ayaṃ devo bṛhaspatiḥ saṃ tat siñcatu rādhasā ।

ekāgnidhrīyaś ced anugacched gārhapatyāt praṇīya mamāgne varcaḥ iti ṣaḍbhir juhuyāt ।

imo agne vītatamāni havyājasro vakṣi devatātim achā prati na īṃ surabhīṇi vyantu ।

sapta te agne samidhaḥ । yan me manasaś chidraṃ । mamāgne varca iti juhuyāt ।

paśuśrapaṇaś ced anugacched auttaravedikāt praṇīya tvaṃ no agne sa tvaṃ na iti sarvaprāyaścittaṃ hutvā ।

kāyamāno vanā tvaṃ yan mātṝr ajagann apaḥ । na tat te agne pramṛṣe nivartanaṃ yad dūre saṇn ihābhavaḥ ।

yās te agna ārdrā yonayo yāḥ kulāyinīḥ । ye te agna indavo yā u nābhayaḥ । yās te agne tanva ūrjo nāma tābhiṣ ṭvam ubhayībhiḥ saṃvidānaḥ śataṃ cinvānas tanvā niṣīdata ।

sākaṃ hi śucinā śuciḥ praśastā kratunājani । vidvā"n asya vratā dhruvā vayā ivānu rohate ity ādhāya samidhaṃ kṛṣṇāṃ dadyāt ।

yady ukhā vā bhidyeta tair eva kapālaiḥ saṃcityānyāṃ kṛtvā syūtā devebhir amṛtenāgāḥ ukhāṃ svasāram adhi vedim asthāt satyaṃ pūrvair ṛṣibhiś cākupāno agniḥ pravidvān iha tat karotu ।

vasatīvarīś cet skandeyuḥ pṛthivī vibhūvarī sinīvāly uruṃdhety āvṛtte । namas te bhuvo viśva tad gṛhītvā māndā vāśā iti catasṛbhir āgnīdhrīye juhuyāt ।

māndā vāśāḥ śundhyūr ajirāḥ । undatīḥ suphenāḥ jyotiṣmatīs tamasvatīr । mitrabhṛtaḥ kṣatrabhṛtaḥ svarāṣṭrā iha māvata ।

devā vasavā agne indra sūrya । devā udno dattodadhiṃ bhintta divas parjanyād antarikṣāt samudrāt tato no vṛṣṭyāvata ।

devā yujo mitrāvaruṇāryamā yuktaṃ devāḥ sapītayo apāṃ napāt tanūnapān narāśaṃsa udno datto adadhiṃ bhintta divas parjanyād antarikṣāt samudrāt tato no vṛṣṭyāvata iti ।

nivṛttāś cet syur apām ūrmī iti gṛhītvā ṣaḍbhir āhavanīye juhuyāt ।

indriyāvān madintamas taṃ vo māva kramiṣam । achinnaṃ tantuṃ pṛthivyā anu geṣam iti hutvā ।।

abhivṛṣṭe some dyauś ca tvā pṛthivī ca śṛṇītām antarikṣaṃ ca । indur indum avāgād indor indro apāt ।

yajñaś ca tvā vāyuś ca śṛṇītām ahaś ca tvā rātrīś ca śṛṇītāṃ darśaś ca tvā paurṇamāsaś ca śṛṇītāṃ yajñaś ca tvā dakṣiṇā ca śṛṇītāṃ dakṣaś ca tvā mānasaś ca śṛṇītām arkaś ca tvāśvamedhaś ca śṛṇītām ।

ś ca tvā indur indum upāgāt sāyāme so ma bhūt sarva tasya ta indav । indrapītasyopahūtasyopahūto bhakṣayāmi ity abhimṛṣṭasya bhakṣayet ।

sasomaṃ cec camasaṃ sadasi stotreṇābhyupākuryāthiraṇyagarbhas tad it padam iti dvābhyāṃ juhuyāt ।

tad it padaṃ na viciketa vidvān yan mṛtaḥ punar apy eti jīvān ।

pravṛttā ca sthalī syāt trivṛd yad bhuvanasya rathavṛj jīvo garbho na mṛtasya jīvāt svāhā iti ।

anyaś ced āgrāyaṇād gṛhṇīyād āgrāyaṇaś ced upadasyed āgrayaṇād gṛhṇīyād grahebhyo vāhṛtya śukradhruvau varjam ।

ātmā yajñasya raṃhyā suṣvāṇaḥ pavate sutaḥ । pratnāni pāti kāvyaḥ ।

goṣā indo nṛṣā asy aśvasā vājasā uta । pratnāni pāti kāvyaḥ ।

dhruvaś ced upadasyet pravṛttā cet sthālī syād vasavas tvādīs tarpayantu rudrās tvā tarpayantu । ādityās tvā tarpayantu ity utsṛjya dhruvā dyaur ity abhimantrya dhruvaṃ dhruveṇa iti gṛhītvāāyurdā asi dhruvaḥiti catasṛbhir āgnīdhrīye juhuyāt ।

āyurdā asi dhruva āyur me dāḥ svāhā । varcodā asi dhruvo varco me dāḥ svāhā । tejodā asi dhruvas tejo me dāḥ svāhā । sahodā asi dhruvaḥ saho me dāḥ svāhā ।

grāvṇi śīrṇe dyotānasya mārutasya brahmasāmena stuvīrann ity eke bhakṣaṇīyam uparaveṣv apinayet ।।

yadi na pūtīkān arjunāny atha yā eva kāś cauṣadhīr āhṛtyābhiṣuṇuyuḥ ।

bhūmir bhūmim agān mātā mātaram apy agāt । ṛdhyāsma putraiḥ paśubhir yo no dveṣṭi sa bhidyatām iti ।

yan mārttikaṃ bhidyeta tadāpo gamayet tathaiva dārumayaṃ ya ṛte cid abhiśriṣaḥ ity etayālabhyābhimantrayate ।

sarvatra śīrṇe bhinne naṣṭe anyaṃ kṛtvā punar maitv indriyam ity ādadīta ।

bahiṣpavamānaṃ cet sarpatāṃ prastotā vichidyeta brahmaṇe varaṃ dattvā tatas tam eva punar vrṇīyāt ।

dyauś ca ma indraś ca me । tantuṃ tanvan । mā pra gāma patho vayam iti ।

śastrāc cec chastram anuśaṃsan vyāpadyeta mā pragāma patho vayam iti pañcabhir juhuyāt ।

atha ced dhutāhutau somau pītāpītau vā saṃsṛjyeyātāṃ yajñasya hi stha ṛtvijā gavīndrāgnī kalpatā yuvaṃ hutāhutasya cāsyā yasyendrāgnīvītaṃ pibata ghṛtam imāṃ ghṛtam iti dvābhyāṃ juhuyāt ।

samānajanapadau cet somau saṃsavau syātāṃ pūrvo agniṃ parigṛhṇīyāt pūrvo devatāḥ parigṛhṇīyāt ।

abhiṣṭāvyātha saṃveśāyopaveśāya gāyatryai chandase abhibhūtyai svāhā iti purastāt prātaranuvākasya juhuyāt ।

sarveṣu cābhicārikeṣu saṃdīkṣitānāṃ ca vyāvarttetāgneran brāhmaṇaḥ procya jīvā nāma sthā tā imaṃ jīvet a ।

saṃjīvikā nāma sthā tā imaṃ jīve t a । ity apaḥ paribrūyāt ।

upāṃśvantaryāmau ca cet te prāṇāpānau pātām । upāṃśusavanas te vyānaṃ pātu । śrotraṃ cāśvinau pātāṃ । dakṣakratū te mitrāvaruṇau pātāṃ । stana ity ṛtupātre । ātmānaṃ ta āgrayaṇaḥ pātu । aṅgāni ca ta ukthyaḥ pātu । āyuṣ ṭe dhruvaḥ pātu । vīryaṃ te lakṣmīḥ pātv iti juhuyāt ।

puṣṭinā puṣṭiṃ prāṇena prāṇaṃ tejasā tejaś cakṣuṣā cakṣuḥ śrotreṇa śrotram āyuṣāyuḥ punar dehi iti sakṛd etāni juhuyād brahmāṇi sūktāni ।।

sa cen mriyetāgnibhya eva trīn aṅgārān uddhṛtya dakṣiṇaṃ pāṇiṃ śroṇiṃ prati dagdhvāsthīny upanidadhyus ।

sa cen mriyetāgnibhya eva trīn aṅgārān uddhṛtya dakṣiṇaṃ pāṇiṃ śroṇiṃ pratitapyaiva dagdhvā hotuḥ pramukhā ṛtvijaḥ prācīnāvītaṃ kṛtvā dakṣiṇān ūrūn āghnānāḥ sarparājñīnam kīrttayantaḥ stotre stotre asthipuṭam upanidadhyuḥ ।

yady āśvinī śasyamānāsv ādityaṃ purastān na paśyeyur aśvaṃ śvetaṃ rukmapratihitaṃ purastād avasthāpya sauryaṃ śvetaṃ ajam upālaṃbhyam ālabheta tasya tāny eva tantrāṇi yāni savanīyasyuḥ purastāt saṃdhi camasāsavānām anupradānaṃ syāt ।

aśvamedhe ced aśvo nāgacched āgneyo aṣṭākapāla iti mṛgākhare ṣaḍḍhaviṣkām iṣṭiṃ nirvaped daśahaviṣam ity eke ।

vaḍavāṃ ced aśvo abhīyād agnaye aṃhomuce aṣṭākapālaṃ sauryaṃ payo vāyavyāv ājyabhāgau ।।

trayastriṃśad vai yajñasya tanvaḥ । ity ekānnatriṃśo pākanagnim aśvaṇām ity arthalopān nivṛttis ।

trīṇi vā caturgṛhītāny anuvākasyety ācāryā ete nityakalpāyārtvijyetarūpayasāṃ tanvām ārttim ārchatāṃ cottarāṃ vā saṃdhiṃ saṃdhāya juhuyād iti taittirīyabrāhmaṇam iṣṭvā taddaivatyāmedhikīyatāmarttir vidyāj jāmiṃ puruṣavidhiṃ māyayā vā yajñasaṃbandhinīṃ vāṅmanaścintāyāṃ prāg viharaṇād ārtāya prajāpatir manasi sārasvato vāci visṛṣṭāyāṃ vidhānaṃ dīkṣāyāṃ brahmavrate svāhety etena nyāyena vājasaneyībrāhmaṇamoghena mantrāḥ k;lptāḥ ।

aparāhṇikaś cet pravargyo abhyastam iyātśukro asi divo achata iti juhuyād vyāhṛtibhiś ca ।

śvaḥsutyāṃ ced ahutāyāṃ tadahartāv apāgached indrāya harivate iti brūyād ihānvīcamatibhir iti tisrbhiḥ ।

prātaranuvākaṃ ced duritam upākuryāt pra vāṃ daṃsāṃsy aśvināv avocam iti pañcabhir juhuyāt ।।

pra vāṃ daṃsāṃsy aśvināv avocam asya patiḥ syāṃ sugavaḥ suvīraḥ । uta paśyann aśnuvan dīrgham āyur astam ivej jarimāṇaṃ jagamyām ।।

madhvaḥ somasyāśvinā madāya pratno hotā vivāsate vāṃ । barhiṣmatī rātrir viśritā gīr iṣā yātaṃ nāsatyo apa vājaiḥ ।।

yo vām aśvinā manaso javīyān rathaḥ svaśvo viśa ājigāti । yena gachathaḥ sukṛto duroṇaṃ tena narā vartir asmabhyaṃ yātaṃ ।।

ṛṣiṃ narāv aṃhasaḥ pāñcajanyam ṛbīṣād atriṃ muṃcatho gaṇena । minantā dasyor aśivasya māyā anupūrvaṃ vṛṣaṇā codayantā ।।

aśvaṃ na gūḍham aśvinā durevair ṛṣiṃ narā vṛṣaṇā rebham apsu । saṃ taṃ riṇītho viprutaṃ daṃsobhir na vāṃ jūryanti pūrvyā kṛtāni ।। iti ।

prātaḥsavanaṃ cen mādhyaṃdinaṃ savanam abhyastamiyād agnir mā pātu vasubhiḥ purastāt iti juhuyāt ।

mādhyaṃdinaṃ cet tṛtīyasavanam abhyastamiyāt somo mā rudrair dakṣiṇāyā diśaḥ pātu iti juhuyāt ।

tṛtīyasavanaṃ ced abhyastamiyād varuṇo mādityaiḥ sūryo mā dyāvāpṛthivībhyāṃ pratīcyā diśaḥ pātu iti juhuyāt ।

ā bharataṃ śikṣataṃ vajrabāhū asmān indrāgnī avataṃ śacībhiḥ । ime nu te raśmayaḥ sūryasya yebhiḥ sapitvaṃ pitaro na āsan । indrāgnibhyāṃ svāhā । indrāviṣṇubhyāṃ svāhā ।

rātriparyāyāś ced abhivichidyerann indrāya svāhā । indrāṇyai svāhā । chandobhyaḥ svāhā ।

ṛtvijāṃ ced duritam upākuryād agnaye rathantarāya svāhā । uṣase svāhā । paṅktaye svāhā । aśvibhyāṃ svāhā । mā naḥ piparid aśvinā iti ।

sarvatrānājñāteṣv agnaye svāhā । yajñāya svāhā । brahmaṇe svāhā । viṣṇave svāhā । prajāpataye svāhā । anumataye svāhā । agnaye sviṣṭakṛte svāheti ।

sarvatra chedanabhedanāvadāraṇadahaneṣūkhāsu somakalaśamahāvīrayajñabhāṇḍeṣu sarvatra śīrṇe bhinne naṣṭe anyaṃ kṛtvā punar maitv indriyam ity ādadīta ।

sarvatra mā no vidan ity abhayair aparājitair juhuyāt । abhayair aparājitair juhuyāt ।। ṣaṣṭho adhyāyaḥ ।

atha yatraitat pārthivam āntarikṣaṃ divyaṃ devair asurair yā prayuktaṃ tad adbhutaṃ śamayaty atharvā prabhur adbhutānāṃ ।

pṛthivyai śrotrāyāntarikṣāya prāṇāya vayobhyo dive cakṣuṣe nakṣatrebhyaḥ sūryāyādhipataye svāhā । iti sūtraprāyaścittis ।

prāyaścittānāṃ parimāṇaṃ na yajña upalabhyate । tasmād dṛṣṭaḥ samāso atra taṃ nibodhata yājñikāḥ ।