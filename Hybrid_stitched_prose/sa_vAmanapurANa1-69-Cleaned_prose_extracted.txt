nārāyaṇaṃ namaskṛtya naraṃ caiva narottamam । devīṃ sarasvatīṃ vyāsaṃ tato jayamudīrayet ।

nārada uvāca kimarthaṃ devatāśreṣṭhaḥ śūlapāṇistrilocanaḥ kapālī bhagavāñjātaḥ karmaṇā kena śaṅkaraḥ ।।

ityevasuktvā vacanaṃ vegenābisasāra ca। jagrāha pāṇinā daṇeḍaṃ hasan savyena nārada ।।

āsādya bhūmiṃ karadān narendrān kṛtvā vaśe sthāpya carācaraṃ ca। jagatsamagraṃ praviveśa dhīmān pātālamagryaṃ puramaśmakāhvam ।।

maharṣin sa tadā dṛṣṭvā praṇipatyābhivādya ca। pratyuvāca ṛṣīn sarvān kṛtāsanaparigrahaḥ ।।

vātseyāśca surāṣṭrāśca āvantyāścārbudaiḥ saha । ityete paścimāmāśāṃ sthitā jānapadā janāḥ । ।।

na ca snāyīta vai nagno na śayīta kadācana । digvāsaso api na tathā paribhramaṇamiṣyate। । bhinnāsanabhājanādīn dūrataḥ parivarjayet ।।

vajraṃ tathendraḥ saha ghaṇṭayā ca yamo atha daṇḍaṃ dhanado gadāṃ ca ।
brahma'kṣamālāṃ sakamaṇḍaluṃ ca kālo asimugraṃ saha carmaṇā ca ।।

śrutvā vaco amṛtamayaṃ kalaśodbhavasya prāha prabhuḥ karatale vinidhāya mūrdhni ।
eṣo adya me girivaraḥ praruṇāddhi mārgaṃ vindhyasya nimnakaraṇe bhagavan yatasva ।।

na so asti nāke na mahītale vā rasātale devabhaṭo asuro vā ।
yo māṃ hi saṃgrāmamupeyivāṃstu bhūto na yakṣo na jijīviṣuryaḥ ।।

sā cātha pāśena babandha duṣṭaṃ sa cāpyabhūt klinnakaṭaḥ karīndraḥ ।
karaṃ praciccheda ca hastino agraṃ sa cāpi bhṛyo mahiṣo abhijātaḥ ।।

tato dvaitavanaṃ nāma puṇyaṃ lokeśvaro balī। । tadāsādya susaṃtuṣṭo viveśābhyāntaraṃ tataḥ ।।

āyāti tripurāntake saha gaṇairbrahmarṣibhiḥ saptabhirārohatpulako babhau girivaraḥ saṃhṛṣṭatittaḥ kṣaṇāt ।
cakre divyaphalairjalena śucinā mūlaiśca kandādibhiḥ pūjāṃ sarvagaṇeśvaraiḥ saha vibhoradristrinetrasya tu ।।

āyāte tripurāntake sahacaraiḥ sārdhaṃ ca spatarṣibhirvyagro abhūd girirājaveśmanijanaḥ kālyāḥ samālaṅkṛtau ।
vyākulyaṃ samupāgatāśca girayaḥ pūjādinā devatāḥ prāyovyākulitā bhavanti suhṛdaḥ kanyāvivāhotsukāḥ ।।

tato nāma mahādevyāḥ śivadūtītyajāyata । te cāpi śaṅkaravacaḥ śrutvā garvasamanvitam। । huṅkṛtvābhyadravan sarve yatra kātyāyanī sthitā ।।

brahmāṇī tvaṃ mṛḍānī varaśikhigamanā śaktihastā kumārī vārāhī tvaṃ suvaktrā khagapatigamanā vaiṣṇavī tvaṃ saśārṅgo ।
durdṛśyā nārasiṃhī ghuraghuritaravā tvaṃ tathaindrī savajrā tvaṃ mārī carmamuṇḍāśavagamanaratā yoginī yogasiddhā ।।

śrutvā kumāravacanaṃ bhagavānmaharṣe kṛtvā matiṃ svahṛdaye guhamāha śakraḥ ।
matto bhavān na matimān vadase kimarthaṃ vākyaṃ śṛṇuṣva hariṇā gaditaṃ hi pūrvam ।।

naikasyārthe bahūn hanyāditi śāstreṣu niścayaḥ । ekaṃ hanyād bahubhyor'the na pāpī tena jāyate । ।।

varaṃ prāṇāstyājyā na ca piśunavādeṣvabhiratiḥ varaṃ maunaṃ kāryaṃ na ca vacanamuktaṃ yadanṛtam ।
varaṃ klībairbhāvyaṃ na ca parakagalatrābhigamanaṃ varaṃ bhikṣārthitvaṃ na ca paradhanāsvādamasakṛt ।।

na so asti kaścit tridaśo asuro vā yakṣo atha martyo rajanīcaro vā ।
idaṃ hi duḥkhaṃ mṛgaśāvanetryā nirmārjayed yaḥ svaparākrameṇa ।।

ityevamukto muninā bāle sa kapikuñjaraḥ । kṛtāñjalipuṭo bhūtvā praṇipatyedamabravīt। । mamājñā dīyatāṃ brahman śādhi kiṃ karavāṇyaham ।।

apaśyaṃstīrthasalile snāyamānān narottamān । tataścitrāṅgadā dṛṣṭvā jaṭāmaṇḍaladhāriṇam। । surathaṃ hasatī prāha saṃrohatpulakā sakhīm ।।

namo astu śarva śaṃbo trinetra cārugātra trailokyanātha umāpate dakṣayajñavidhvaṃsakara kāmāhganāsana ghora pāpapraṇāśana mahāpuruṣa mahogramūrte sarvasattvakṣayaṅkara śubhaṅkara maheśvara triśūladhārin smarāre guhāvāsin digvāsaḥ mahāśaṅkaśekhara jaṭādhara kapālamālāvibhūṣikaśarīra vāmacakṣuḥ bāmadeva prajādhyakṣa bhagākṣṇoḥ kṣayaṅkara bhīmasena mahāsenanātha paśupate kāmāṅgadahana catvaravāsin śiva mahādeva īśāna saṃkara bhīma bhava vaṣabhadhvaja jaṭila prauḍha mahānāṭyeśvara bhūriratna avimuktaka rudraśvara sthāṇo ekaliṅga kālindīpriya śrīkaṇṭha nīlakaṇṭha aparājita ripubhayaṅkara saṃtoṣapate vāmadeva aghora tatpuruṣa mahāghora aghoramūrtta śānta sarasvatīkānta kīnāṭa sahasramūrtte mahodbhava vibo kālāgnirudra hara mahīdharapriya sarvatīrthādhivāsa haṃsa kāmeśvara kedārādhipate paripūrṇa mucukunda madhunivāsin kṛpāṇapāṇe bhayaṅkara vidyārāja somarāja kāmarāja uñjaka añjanarājakanyāhṛdacalavasate samudraśāyin gajamukha ghaṇṭeśvara gokarṇa brahmayone sahasravaktrākṣicaraṇa hāṭakeśvara namo astu te ।
etasminnantare prāptāḥ sarva evarṣipārthivāḥ ।
draṣṭuṃ trailokyakartāraṃ tryambakaṃ hāṭakeśvaram ।।

trinayana hara bhava śaṅkara umāpate jīmūtaketo śuhāgṛha śmaśānanirata bhūtivilepana sūlapāṇe paśupate gopate tatpuruṣasattma namo namaste ।
itthaṃ stutaḥ kavivarema haro atha bhaktyā prīto varaṃ varaya dadmi tavetyuvāca ।
sa prāha devavara dehi varaṃ mamādya yadvai tavaiva jaṭharāt pratinirgamo astu ।।

andhaka uvāca ।
oṃ namasye bhāvānīṃ bhūtabhavyapriyāṃ lokadhātrīṃ janitrīṃ skandamātaraṃ mahādevapriyāṃ dhāriṇīṃ syandinīṃ cetanāṃ trailokyamātaraṃ dharitrīṃ devamātaramathejyāṃ smṛtiṃ dayāṃ lajjāṃ kāntimagryāmasūyāṃ matiṃ sadāpāvanīṃ daityasainyakṣayakarīṃ mahāmāyāṃ vaijayantī suśubhāṃ kālarātriṃ govindabhaginīṃ śailarājapūtrīṃ sarvadevārcitāṃ sarvabhūtārcitāṃ vidyāṃ sarasvatīṃ trinayanamahiṣīṃ namasyāmī mṛḍānīṃ śaraṇyāṃ śaraṇamupāgato ahaṃ namo namaste ।
itthaṃ stutā sāndhakena parituṣṭā vibhāvarī ।
prāha putra prasannāsmi vṛṇuṣva paramuttamam ।।

śukrotsargāvasāne tu nṛpatirbhāryayā saha । jagāma divyayā gatyā brahmalokaṃ tapodhana । । । ।।

saṃrambhād dānavendro vimṛdati ditijaiḥ saṃyuto devasainyaṃ sendraṃ sārka sacandraṃ karacaraṇanakhairaskṣatrahīno api vegāt ।
cakrairvaiśvānarābhaistvavanigaganayostiryagūrdhvaṃ samantāt prāpte ante kālavahnerjagadakhilamidaṃ rūpamāsīd didhakṣoḥ ।।

taṃ dṛṣṭvā śataśīrṣamudyatagadaṃ śailendraśṛṅgākṛtiṃ viṣṇuḥ śārṅgamapāsya satvaramatho jagrāha cakraṃ kare ।
so apyenaṃ prasamīkṣya daityaviṭapapracchedanaṃ māninaṃ provācātha vihasya taṃ ca suciraṃ meghasvano dānavaḥ ।।

taṃ mṛgauḥ pikṣikṣiścaiva hīnaṃ dṛṣṭvā śamītarum । śrāntaḥ kṣuttṛṭparītātmā tasyādhaḥ samupāviśat ।।

ye divyā ye ca bhaumā jalagaganacarāḥ sthāvarā jaṅgamāśca sendrāḥ sārkāḥ sacandrā yamavasuvaruṇā hyagnayaḥ sarvapālāḥ ।
brahmādyāḥ sthāvarāntā dvijakhagamahitā mūrtimanto hyamūrtāḥ te sarve matprasūtā bahu vividhaguṇāḥ pūraṇārthaṃ pṛthivyāḥ ।।

kṣubdhāḥ kimarthaṃ makarālayāśca bho ṛkṣā na khe kiṃ pracaranti pūrvavat ।
diśaḥ kimarthaṃ tamasā pariplutā doṣeṇa kasyādya vadasva me guro ।।

tato।nvapṛcchad vipro asau kimidaṃ tāta kāraṇam । noktavān yadbhavān pūrvaṃ mahatkautūhalaṃ mama ।।

yo apyanyadevatābhakto mithyārcayati keśavam । so।'pi gacchati sādhūnāṃ sthānaṃ puṇyakṛtāṃ mahat ।।