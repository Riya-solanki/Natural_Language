sa brahmā sa śivaḥ sendraḥ so akṣaraḥ paramaḥ svarāṭ ।
sa eva viṣṇuḥ sa prāṇaḥ sa kālo agniḥ sa candramāḥ ।।

aṇor aṇiyān aham eva tadvan mahān ahaṃ viśvam ahaṃ vicitram ।
purātano ahaṃ puruṣo aham īśo hiraṇmayo ahaṃ śivarūpam asmi ।।

na bhūmir āpo na ca vahnir asti na cānilo me asti na cāmbaraṃ ca ।
evaṃ viditvā paramātmarūpaṃ guhāśayaṃ niṣkalam advitīyam ।।
samastasākṣiṃ sadasadvihīnaṃ prayāti śuddhaṃ paramātmarūpam ।।
yaḥ śatarūdrīyam adhīte so agnipūto bhavati sa vāyupūto bhavati, sa ātmapūto bhavati sa surāpānāt pūto bhavati sa brahmahatyātpūto bhavati sa suvarṇasteyāt pūto bhavati sa kṛtyākṛtyāt pūto bhavati tasmād avimuktam āśrito bhavaty āśramī sarvadā sakṛd vā japet ।