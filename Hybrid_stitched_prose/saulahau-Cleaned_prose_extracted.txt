śivaḥ śaktyā yukto yadi bhavati śaktaḥ prabhavituṃ na ced evaṃ devo na khalu kuśalaḥ spanditum api
atas tvām ārādhyāṃ hariharavirañcyādibhir api praṇantuṃ stotuṃ vā katham akṛtapuṇyaḥ prabhavati ।।

jagat sūte dhātā harir avati rudraḥ kṣapayate tiras kurvann etat svam api vapur īśas tirayati
sadā-pūrvaḥ sarvaṃ tad idam anugṛhṇāti ca śivas tavāñām ālambya kṣana-calitayor bhrū-latikayoḥ ।।

manas tvaṃ vyoma tvaṃ marud asi marut-sārathir asi tvam āpas tvaṃ bhūmis tvayi pariṇatāyāṃ na hi param
tvam eva svāmānaṃ pariṇamayituṃ viśva-vapuṣā cid-ānandāāraṃ śiva-yuvati bhāvena bibhṛṣe ।।

kalatraṃ vaidhātraṃ kati-kati bhajante na kavayaḥ śriyo devyāḥ ko vā na bhavati patiḥ kair api dhanaiḥ
mahā-devaṃ hitvā tava sati satīnām a-carame kucābhyām āsaṅgaḥ kuravaka-taror apy a-su-labhaḥ ।।