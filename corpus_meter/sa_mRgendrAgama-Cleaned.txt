harādindrakramāyātaṃ jñānaṃ śṛṇuta suvratāḥ ।। tepuḥ śivaṃ pratiṣṭhāpya tadekāhitamānasāḥ ।। tadāśramapadaṃ bheje svayaṃ tāpasaveṣabhṛt ।। provāca codanādharmaḥ kimarthaṃ nānuvartyate ।।
devatārādhanopāyas tapasābhīṣṭasiddhaye ।। sānnidhyakaraṇe apyasmin vihitaḥ kālpiko vidhiḥ ।। tānāha mithyā jñānaṃ vaḥ śabdamātraṃ hi devatā ।। na sā prayāti sāṃnidhyaṃ mūrtatvadasmadādivat ।।
vākyaṃ tadanyathāsiddhaṃ lokavādāḥ kva sādhavaḥ ।। śakreṇa na cacālaiṣāṃ dhīśailaḥ sāragauravāt ।। viśiṣṭaiśvaryasampannā sāto naitannidarśanam ।। nādatte ghaṭaśabdo ambhaś candraśabdo na rājate ।।
karmarūpādiśabdānāṃ sārthakatvaṃ katham bhavet ।। na cedamūlaṃ bhūtānāṃ hatāḥ sarvāḥ pravṛttayaḥ ।। kathaṃ tasya vaco mithyā yasya vaśyaḥ payonidhiḥ ।। huṅkṛtya mocitaḥ patyā dṛṣṭaḥ śveto dhanairjanaiḥ ।।
sāśrugadgadavācastān vīkṣya prīto abhavaddhariḥ ।। taruṇādityasaṃkāśaṃ stūyamānaṃ marudgaṇaiḥ ।। so abravīducyatāṃ kāmo jagatsu pravaro api yaḥ ।। kiṃtveko astu mama praṣṭā nikhilaśrotṛsammataḥ ।।
vāgmī pragalbhaḥ papraccha nyāyataḥ surapūjitam ।। kiṃ ca cetasi saṃsthāpya nirmame bhagavānidam ।। vidhatte vimalaṃ jñānaṃ pañcasroto abhilakṣitam ।। saptakoṭiprasaṃkhyātān mantrāṃśca parame adhvani ।।
mantreśvarāṇāmūrdhvādhvasthiteśopamatejasām ।। prakāśayatyato anyeṣu yo arthaḥ samupapadyate ।। kāmadatvātkāmiketi pragītaṃ bahuvistaram ।। dadāvumāpatirmahyaṃ sahasrairbhavasaṃmitaiḥ ।।
vakṣye nirākulaṃ jñānaṃ taduktaireva bhūyasā ।। pūrvavyatyāsitasyāṇoḥ pāśajālamapohati ।। sūtreṇaikena saṃhṛtya prāha vistaraśaḥ punaḥ ।। kṛtyaṃ sakārakaphalaṃ jñeyamasyaitadeva hi ।।
arvāksiddhe anavasthā syān mokṣo nirhetuko api vā ।। sarvataśca yato muktau śrūyate sarvatomukham ।। vaśyo anāvṛtavīryasya so ata evāvimokṣaṇāt ।। pāśajālaṃ samāsena dharmā nāmnaiva kīrtitāḥ ।।
caryāyogakriyāpādair viniyogo abhidhāsyate ।। parāparavibhāgena bhidyete te tvanekadhā ।। sasādhanā muktirasti ko viśeṣaḥ śivāgame ।। upāyāḥ saphalāstadvac chaive sarvamidaṃ param ।।
pratijñāmātramevedaṃ niścayaḥ kiṃnibandhanaḥ ।। yatraitadubhayaṃ tatra catuṣṭayamapi sthitam ।। bhogasāmyāvimokṣau ca yau neṣṭāvātmavādibhiḥ ।। akartṛbhāvādbhoktuśca svātantryādapyacittvataḥ ।।
saṃvaro nirjaraścaiva bandhamokṣāvubhāvapi ।। tadeva sattadevāsad iti kena pramīyate ।। asajjaghanyaṃ sacchreṣṭham ityapi bruvate budhāḥ ।। atha cetsadasadbhāvaḥ sadāyuktataro mataḥ ।।
sāmānyetarasambandhajñānābhāvādacetasaḥ ।। sa vikāsādidharmā cet tato doṣaparamparā ।। rāgadveṣau mamatvaṃ ca tadviśeṣaguṇāstataḥ ।। sā muktirjaḍatārūpā tato muktaḥ śavo na kim ।।
vyajyate jāyamānaiva kṣaṇiketi matā paraiḥ ।। sthitirniranvaye nāśe na smṛternāpi karmaṇaḥ ।। na cāstyanubhavaḥ kaścid bhavāvasthā varaṃ tataḥ ।। apavargamabhīpsanti khadyotātpāvakārthinaḥ ।।
yā vā kāścinmuktayaḥ pāśajanyās tāstāḥ sarvā bhedamāyānti sṛṣṭau ।। viśvānarthānsvena viṣṭabhya dhāmnā sarveśānānīśitaḥ sarvadāste ।। kartāramasya jānīmo viśiṣṭamanumānataḥ ।। nityaṃ kālānavacchedād dvaitatyānna pradeśagam ।।
tasyāsti karaṇaṃ yena dṛṣṭā nākaraṇā kṛtiḥ ।। karaṇaṃ ca na śaktyanyac chaktirnācetanā citaḥ ।। kāryaṃ na sthitijanmādi bījasya prakṛteraṇoḥ ।। sambandhāgrahaṇe bādhā mānasyābhyeti kasyacit ।।
loke vapuṣmato dṛṣṭaṃ kṛtyaṃ so apyasmadādivat ।। tadvapuḥ pañcabhirmantraiḥ pañcakṛtyopayogibhiḥ ।। īṣṭe yena jagatsarvaṃ guṇenoparivartinā ।। tasya tasya tanuryā pūs tasyāmuṣati yena saḥ ।।
hṛdayaṃ bodhaparyāyaḥ so asyāghoraḥ śivo yataḥ ।। vāmaṃ dhāma paraṃ guhyaṃ yasyāsau vāmaguhyakaḥ ।। sadyo mūrtīryogināṃ vā vidhatte sadyomūrtiḥ kṛtyaśaighryānna mūrteḥ ।। tasyā bhedā ye api vāmādayaḥ syus te api proktāḥ kṛtyabhedena sadbhiḥ ।।
karoti sarvadā kṛtyaṃ yadā yadupapadyate ।। vāmādiśaktibhiryuktaṃ saptakoṭiparicchadam ।। ekanetraikarudrau ca trimūrtiścāmitadyutiḥ ।। īṣadaprāptayogatvān niyojyāḥ parameṣṭhinaḥ ।।
parasparaṃ viśiṣyante mantrāścaivamadhaḥ sthitāḥ ।। kurvantyanugrahaṃ puṃsāṃ yadā yeṣāṃ sa yujyate ।। kṛtvādhikāraṃ sthityante śivaṃ viśati seśvaram ।। kṛtvādhikāramīśeṣṭam apaiti svādhvasaṃhṛtau ।।
kalādyārabdhadehānāṃ karotyaṣṭādaśaṃ śatam ।। yebhyaḥ sarvamidaṃ yeṣāṃ śaktiḥ karmanibandhanā ।। svasādhyakārakopetān kāladhāmāvadhisthitān ।। yunakti svārthasiddhyarthaṃ bhūtairanabhilakṣitaḥ ।।
tacca sātmakamākramya viśramāyāvatiṣṭhate ।। svāpāvasānamāsādya punaḥ prāgvatpravartate ।। māyāśaktīrvyaktiyogyāḥ prakurvan paśyansarvaṃ yadyathā vastujātam ।। vyanakti dṛkkriyānantyaṃ jagadbandhuraṇoḥ śivaḥ ।।
saṃhṛtau vā samudbhūtāv aṇavaḥ patayo athavā ।। sthitau yānanugṛhṇāti gurumāsthāya cidvataḥ ।। teṣāṃ talliṅgamautsukyaṃ muktau dveṣo bhavasthitau ।। anenānumitiḥ śiṣṭahetoḥ sthūladhiyāmapi ।।
jyeṣṭhādiphalayogyānāṃ sādhikārāsu muktiṣu ।। dvayorvyaktikaraḥ kaścic cyutisiddhivilakṣitaḥ ।। bhavantyetāni liṅgāni kiṃcicchiṣṭe ca dehinām ।। svāpe anumanugṛhṇāti sādhikāramidaṃ yataḥ ।।
sa yadvyapāsya kriyate tadvidho yo aṇurucyate ।। na yogyatāṅgamabhajat sadyaḥ syādauṣadhādivat ।। dharmasāmānya evāyaṃ sarvasya pariṇāminaḥ ।। yo yajjānāti kurute sa tadeveti susthitam ।।
tanna sāṃśayikaṃ tasmād viparītaṃ na jātucit ।। vyañjakasyānurodhena tāni syurvyāhatānyapi ।। jñānamābhāti vimalaṃ sarvadā sarvavastuṣu ।। kartṛtvaṃ tadabhinnatvāt tadvadevopacārataḥ ।।
te mocayanti bhavino bhavapaṅkamagnān no vistareṇa puruṣāḥ paśupāśarūpam ।। tadīśoktau gataprāyaṃ tathāpyuddeśa ucyate ।। na svārthamapyacidbhāvān nānarthyaṃ kartṛgauravāt ।। paro dehastadarthatvāt parārthāḥ kṣmādayo nanu ।।
cetanaścenna bhogyatvād vikāritvācca jātucit ।। yasminsati ca sattvādvā na satyapi śave citiḥ ।। nāpyevaṃ supratītatvāt smartā kāyetaro astyataḥ ।। nākartā bhinnacidyogī pāśānte śivatāśruteḥ ।।
yeṣāmapāye patayo bhavanti jagato aṇavaḥ ।। svābhāvikaṃ cenmukteṣu muktaśabdo nivartate ।। etāvatī te baddhatvamuktatve baddhamuktayoḥ ।। muktisādhanasaṃdoho vyartho alamanayā dhiyā ।।
pāśavaṃ śāmbhavaṃ vāpi nānviṣyatyanyathā balam ।। paryāyairbahubhirgītam adṛṣṭaṃ paśubhiḥ sadā ।। avidyāvṛtirugglānipāpamūlakṣapādibhiḥ ।। pratyātmasthasvakālāntāpāyiśaktisamūhavat ।।
ruṇaddhi muktānevaṃ cen mokṣe yatnastato mṛṣā ।। kintu tacchaktayo anekā yugapanmuktyadarśanāt ।। dharmānuvartanādeva pāśa ityupacaryate ।। yadonmīlanamādhatte tadānugrāhikocyate ।।
yugapanna kṣamaṃ śaktiḥ sarvānugrāhikā katham ।। apakārakamāviśya yujyate tunnatodanam ।। kintu yatkriyate kiñcit tadupāyena nānyathā ।। adhikāro api tacchakteḥ pariṇāmānnivartate ।।
sarvathā sarvadā yasmāc citprayojyamacetanam ।। koṭāviṣṭārthadāyitvād duḥkhahetuḥ pratīyate ।। na ca yatrāsti kartavyaṃ tasminnaudāsyameti saḥ ।। na so asti kasyacijjātu yaḥ patyā nānuvartate ।।
paśoranugraho anyasya tādarthyādasti karmaṇaḥ ।। malasya sādhikārasya nivṛttestatparicyutau ।। māyāyāḥ sādhikārāyāḥ karmaṇaścokta eva saḥ ।। nimittamāgāmibhāvād yato nāgāmyahetumat ।।
pratipuṃniyatatvācca santatatvācca tadguṇam ।। karma vyāpārajanyatvād adṛṣṭaṃ sūkṣmabhāvataḥ ।। tatsatyānṛtayonitvād dharmādharmasvarūpakam ।। māyāyāṃ vartate cānte nābhuktaṃ layameti ca ।।
karma vyañjakamapyetad rodhi sadyanna muktaye ।। kathyate granthipāśasya kiñcidyuktyāpi leśataḥ ।। sahakāryadhikārāntasaṃrodhi vyāpyanaśvaram ।। tenopādānamapyasti na paṭastantubhirvinā ।।
prāptaḥ sarvaharo doṣaḥ kāraṇāniyamo anyathā ।। avyāpi cetkutastatsyāt sarveṣāṃ sarvatomukham ।। na tadutpattimattasmād ekamabhyupagamyatām ।। tadapyanekamekasmād eva bījātprajāyate ।।
teṣāṃ dhūmena liṅgena jalaṃ kiṃ nānumīyate ।। teṣāṃ pūrvoditāddhetor jñātaiva jñānasūkṣmatā ।। kā vārtā nākhiladhvaṃso na sarvajño mṛṣā vadet ।। sa tasya sarvataḥ kena jāyamāno nivāryate ।।
so api pratīyate kālo yatrāśeṣajanakṣayaḥ ।। vivṛtau vyaktirūpāṇi vyāpriyante arthasiddhaye ।। sattve kārakaśabdo api vyapaitīti hataṃ jagat ।। utpādayatu sarvasmāt sarvaḥ sarvamabhīpsitam ।।
na ca paśyāmi tatkiṃcit śaktiścetsiddhasādhyatā ।। śrutirādānamarthaśca vyapaitītyapi taddhatam ।। tayorviśeṣaṇaṃ vācyaṃ naitatpaśyāmi kiñcana ।। sānvayavyatirekābhyāṃ rūḍhito vāvasīyate ।।
tena tantugatākāraṃ paṭākārāvarodhakam ।। nāsataḥ kriyate vyaktiḥ kalādergranthitastathā ।। guṇadhīgarvacittākṣamātrābhūtānyanukramāt ।। yathā yunakti yaddhetos tādṛktadadhunocyate ।।
tamaścchannatayārtheṣu nābhāti niranugrahā ।। māyāṃ vikṣobhya kurute pravṛttyaṅgaṃ paraṃ hi tat ।। prakāśayatyekadeśaṃ vidārya timiraṃ ghanam ।। protsāraṇaṃ preraṇaṃ sā kurvatī tamasaḥ kalā ।।
bhogakriyāvidhau jantor nijaguḥ kartṛkārakam ।। bhajatyanugrahāpekṣaṃ svayaṃ draṣṭumaśaknuvat ।। tattvaṃ vidyākhyamasṛjat karaṇaṃ paramātmanaḥ ।। sarvakārakaniṣpādyam avaiti viṣayaṃ param ।।
naiti taṃ janakaṃ rāgaṃ tasmādevāsṛjatprabhuḥ ।। ādatte na ca bhuñjāno virāgamadhigacchati ।। bhogabhūmiṣu nā bhuṅkte bhogānkālānuvartinaḥ ।। kalayannā samutthānān niyatyā niyataṃ paśum ।।
kecinniyāmakaṃ karma yadanyadatiricyate ।। karmaivāstu śarīrādi tataḥ sarvamapārthakam ।। tato niyatisāpekṣam astu karma niyāmakam ।। āpūrakaṃ pradhānāder bhauvanerudrasaṃśrayam ।।
saptagranthinidānasya yattadgauṇasya kāraṇam ।। tadvṛttayaḥ prakāśādyāḥ prasiddhā eva bhūyasā ।। ekaikaśrutireteṣāṃ vṛttyādhikyanibandhanā ।। yanna vyāptaṃ guṇairyasminn eko vāmiśrako guṇaḥ ।।
paraṃ tadātmano bhogyaṃ vakṣyamāṇārthasaṃskṛtam ।। sāttvikā vyatyayenaite rāgamutsṛjya tāmasāḥ ।। sapta pañca ca vikhyātāḥ siddhyādyā vargaśo mune ।। sāṃsiddhikā vainayikāḥ prākṛtāśca bhavantyaṇoḥ ।।
guṇaḥ sāṃsiddhiko bhāti dehābhāve api pūrvavat ।। samarjito vainayiko manovāktanuceṣṭayā ।। rūpeṣvarthā vainayaprākṛteṣu sampadyante savighātāḥ krameṇa ।। bhogāsaktirnyakkṛtirdehalabdhir vighnaścārthāsteṣu sāṃsiddhikeṣu ।।
kathyate viplavo mā bhūt samāsokteḥ prabhedaśaḥ ।। tuṣṭirnurakṛtārthasya kṛtārtho asmīti yā matiḥ ।। kiñcitsāmānyato anyatra matiranyā viparyayaḥ ।। prakāśārthapravṛttatvād rajoṃśaprabhavapi ca ।।
sukharūpatayā brahman sāttvikyapyavasīyate ।। rājasyapi guṇo dṛṣṭaḥ kārye kāraṇasaṃśrayaḥ ।। sāmānyamātrakābhāsāt sattvātmeti viniścitaḥ ।। bodha ityucyate bodhavyaktibhūmitayā paśoḥ ।।
rāgo api satyavairāgye kalāyoniḥ karoti kim ।। manodevārthasadbhāve sati dhīrapyanarthikā ।। so api devairmanaḥṣaṣṭhaiḥ pakṣo anaikāntikaḥ smṛtaḥ ।। śrotradṛkpāṇipādādi tato bhinnārthamastu nuḥ ।।
viniyogāntaradvārā na duṣṭānekasādhyatā ।। svīkṛtya puṃsprayuktasya karaṇasyaiti karmatām ।। tacca bhogyatvametadvā vītarāgastato hataḥ ।। karmāstu vyāpakaṃ kalpyaṃ kalpite apītaratra yat ।।
doṣaḥ sahānavasthāno nāsāmyāddveṣarāgayoḥ ।। pravṛttasya sukhaṃ duḥkhaṃ moho vāpyupajāyate ।। dveṣānte sa punaryena vīryavadyogakāraṇam ।। vyāpārādyasya ceṣṭante śārīrāḥ pañca vāyavaḥ ।।
vṛttiṃ leśānnigadato bharadvāja nibodha me ।। yattadūhaṃ matiḥ puṃsāṃ bhramatyandheva mārgatī ।। cityātivāhike śaktau prāṇaśabdaḥ kalāsu ca ।। kurvannapānaśabdena gīyate tattvadarśibhiḥ ।।
kurvansamāna ityukto vyāno vinamanāttanoḥ ।। vāgindriyasahāyena kriyate yena varṇatā ।। jayaḥ phalaṃ vācyaśeṣaṃ patyā skandhāntareritam ।। trīnniścakarṣa sattvādibhūyiṣṭhānīśaśaktigaḥ ।।
tebhyaḥ samātrakā devā mātrebhyo bhūtapañcakam ।। prakāśānvayataḥ sāttvās taijasaśca sa sāttvikaḥ ।। karmānvayādrajobhūyān gaṇo vaikāriko atra yaḥ ।। guṇāviśiṣṭāstanmātrās tanmātrapadayojitāḥ ।।
prakāśyatvācca bhūtādir ahaṅkāreṣu tāmasaḥ ।। manaḥ śabdādiviṣaye grāhakāḥ śravaṇādayaḥ ।। vāgādīnāṃ padānyatvaṃ pade satyapyatadguṇāḥ ।। pravṛttikārakāstitvaṃ yuktito apyavasīyate ।।
saṃkalpo bījamabhyeti manastatpāriśeṣyataḥ ।। tathāpyābhāti yugapan nāśusaṃcaraṇādṛte ।। gandhādivyañjakatvācca tadādhārātmakānyapi ।। tathāstu yadi nādatte saguṇaṃ kāraṇāntaram ।।
tejovārimahīdravyaṃ dṛgādatte sarūpakam ।। yenopalabhyate yo arthaḥ sa tasyārthasya kāraṇam ।। karṇarandhraviśiṣṭaṃ khaṃ śabdavargāvabhāsakam ।। tadadṛṣṭāvaruddhaṃ vā tadapyanyatra kiṃ kṛtam ।।
yuktyagamye api sadvākyāt pratītiraupadravā ।। vyomaprabhañjanāgnyambubhūmayo bhūtapañcakam ।। dhūnanajvalanaplāvakharatvāvedino guṇāḥ ।। vyūho avakāśadānaṃ ca paktisaṃgrahadhāraṇāḥ ।।
śabdaḥ khaguṇa eveti tadanyatropalabdhitaḥ ।। kvānyatra śravaṇākāśe kathamanyatra tadguṇaḥ ।। kadācitkarṇamūle api saṃvidityatha manyase ।। āgamādhyakṣavihatā hetavo nārthasādhakāḥ ।।
ityapi sthitamevāyaṃ gandho apyastu nabhoguṇaḥ ।। iti pañcasu śabdo ayaṃ sparśo bhūtacatuṣṭaye ।। bhāsvadagnau jale śuklaṃ kṣitau śuklādyanekadhā ।। gandhaḥ kṣitāvasūrabhiḥ surabhiśca mato budhaiḥ ।।
mūtraraktakaphasvedaśukrādau vāri saṃsthitam ।। prāṇādivṛttibhedena nabhasvānukta eva te ।। prayoktryādimahīprāntam etadaṇvarthasādhanam ।। bhinnajātīyamapyekaphalaṃ dīpāṅgavastuvat ।।
naitāvatālamiti bhauvanatattvapaṅktim ādhāradehaviṣayābhyudayāya vakṣye ।। sādhāraṇebhyo yonibhyaḥ kalādibhyo maheśvaraḥ ।। saṃsāramiti tattvajñā bhogasthānaṃ pracakṣate ।। tattvaśuddhiśca dīkṣāyāṃ sarvaṃ tatkṛtimastake ।।
dṛṣṭaṃ purādi yadbhogyaṃ mūrtaṃ pralayadharmi ca ।। te tasyāmapi paṭhyante te api tatkṛtimastake ।। tadaṣṭāṣṭaguṇasthāne tṛtīye syātkacāgrakam ।। taireva guṇitaṃ pāṇir dhanustadvedalakṣitam ।।
dvikrośamāhurgavyūtiṃ dvigavyūtiṃ ca yojanam ।। tasyāntaḥ kāñcanaṃ dhāma kālāgnestāvadeva hi ।। rudrairāste vṛto devaḥ kālāgniriti viśrutaḥ ।। bhayamutpadyate śaktyā saṃhartryā codite prabhoḥ ।।
yojanānāṃ tadardhena dhūmaḥ sāndraḥ sudāruṇaḥ ।। tadantarāṇi dvātriṃśallakṣakāṇi durātmanām ।। tāni te nāmabhirvakṣye dvijamukhya nibodha me ।। kālasūtrāṣṭamā hyete narakā iti viśrutaḥ ।।
taptāṅgārā mahādāhāḥ saṃtāpāśceti ye mune ।। lākṣāpralepamāṃsādanirucchvāsanasocchvāsāḥ ।। kṛmīṇāṃ nicayaśceti rājānaḥ parikīrtitāḥ ।। tāmisraścāndhatāmisraḥ kumbhīpākaḥ sarauravaḥ ।।
eṣāṃ puṭānāṃ narakaiḥ sārdhaṃ yojanasaṃkhyayā ।। tatasttriṃśatsahasrāṇi tyaktvā bhūrnavalākṣikī ।। yo apyadhastātpuṭastasyā mṛdardhaṃ cārdhamāyasam ।। kūṣmāṇḍa iti vikhyātaḥ pralayārkānaladyutiḥ ।।
taṅkapāṇistathābhūtair bhūtairbhūyobhirāvṛtaḥ ।। sāhasrāḥ ṣaṭ parā madhyā vyarkalakṣatrikoṭikī ।। tadāsāṃ saptakaṃ sadbhiḥ khyātaṃ pātālasaptakam ।। ābhāsaṃ paratālākhyaṃ tritalaṃ ca gabhastimān ।।
saptasveteṣu daityendrabhujaṅgakṣaṇadācarāḥ ।। daityāḥ śaṅkuśrutiḥ pūrve prahlādaḥ śiśupālakaḥ ।। kādraveyāḥ kuṭilako vāsukiḥ kambalastathā ।। vikaṭo lohitākṣaśca yamākṣo vikaṭānanaḥ ।।
teṣāmupari niśeṣapātālādhipatīśvaraḥ ।। yaṃ stuvanti priyaprāptyai yatā yativibhūṣaṇaiḥ ।। tataḥ koṭiśataṃ pṛthvī nānājanasamāśrayā ।। jambūśākakuśakrauñcaśālmagomedhapuṣkarāḥ ।।
tato hiraṇmayī bhūmir lokālokaśca parvataḥ ।। triśailasariddvīpakān an[al]odadhyalaṃkṛtām ।। tvayi vaktari deveśa sarvapratyakṣadarśini ।। vartayiṣye dvijaśreṣṭha prastutoktiśarīravat ।।
jambudvīpaṃ kṣiternābhis tadvṛttaṃ lakṣayojanam ।। tasya madhye sthitaḥ śailarājarājo hiraṇmayaḥ ।। sa ṣoḍaśa sahasrāṇi kṣitau viṣṭo mahītalāt ।। triṣu pādāntareṣvasya caturvṛddheṣu parvasu ।।
ekā daśasahasrā tu manusāhasrikī parā ।। cakravāṭeti tāmāhuḥ sarvaratnaprabhāvatīm ।। prācyādiṣvindramukhyānāṃ nāmatastānibodhata ।। siddhasādhyamarujjuṣṭā rukmabhūramarāvatī ।।
vahnestejovatī vahnitulyabhūtaniṣevitā ।। kālapāśapitṛvyādipretamāriniṣevitā ।। nīlaratnaprabhājālavitānavarabhūṣaṇā ।। pāṇḍurābhropamairyādaḥsevitā bhāti dhāmabhiḥ ।।
balavadbhūtasaṃjuṣṭā sarvaratnavinirmitā ।। dvijasaṃghastutā bhāti purairhimagiriprabhaiḥ ।। purī yaśovatī sarvaratnajā rudrasevitā ।। puryo aṣṭāvaniloddhūtapārijātarajoruṇāḥ ।।
bhūtaye svarga ityetā gīyante kavibhiḥ kṣitau ।। madhye manovatī nāma purī lokeśavanditā ।। sāvitryā spardhamāneva svargakāmātivartinī ।। mahāyogīśvaraṃ siddhyai yamādyairbhūtavedhasam ।।
yattajjyotiṣkamityāhuḥ sadā paśupatipriyam ।। skandanandimahākālagaṇeśādigaṇāvarāḥ ।। rudrāyutagaṇairjuṣṭaṃ brahmādyaiśca surottamaiḥ ।। tacchiṣṭāni navadvīpe varṣāṇyasminnibodha me ।।
merordakṣiṇato nīlaḥ śvetaḥ śṛṅgīti vāmataḥ ।। prāgāyataḥ suparvāṇāḥ sāgarāhitakoṭayaḥ ।। yāmyottarau prākpratīcyor merutastāvadantarau ।। ilāvṛtaṃ nīlagirer yāmyato niṣadhādudak ।।
suketanaṃ ketumālaṃ pratīcyāṃ gandhamādanāt ।। nāmnā kiṃpuruṣaṃ khyātaṃ bhārataṃ himavadgireḥ ।। yaduttare śṛṅgavataḥ kuruvarṣaṃ taducyate ।। lakṣārdhonnataḥ kḷptās [te] teṣāṃ pūrveṇa mandaraḥ ।।
pratīcyāṃ vipulo nīlaḥ supārśvaḥ saumyato aruṇaḥ ।। kadambajambvāvaśvatthanyagrodhau cottarāntikāḥ ।। viveśa mūlamevāsya kanakīkṛtya tāṃ mahīm ।। babhūvuḥ kāñcanā ye ca sattvāstasyāṃ kṛtāplavāḥ ।।
prabhāvātiśayātkhyātaṃ jambūdvīpamidaṃ tataḥ ।। saro aruṇodakaṃ nāma tatra hemābjamaṇḍitam ।। nandanaṃ mānasaṃ tatra saro mānasataskaram ।। devairniṣevyate channaḥ kamalairaṃśumaprabhaiḥ ।।
saugandhikāmbujacchannaḥ sevyate pitṛbhiḥ sadā ।। mervālokopalabdhārtho janaḥ sutvagilāvṛte ।। ketumāle jano divyadehabandhaḥ sukhī balī ।। daśavarṣasahasrāyurduḥkhaśokabhayojjhitaḥ ।।
yugmaprasūtiḥ kuruṣu śyāmāpuṣpadyutirjanaḥ ।। somavāyvāśayoḥ siddhamunicāraṇasevitau ।। ailāvṛtaṃ tayorāyuḥ phalaṃ mūlaṃ ca bhojanam ।। adhyardhāni sahasrāṇi dvādaśāyurhiraṇvati ।।
nīlanīrajaramyasya ramyake dvādaśasthitiḥ ।। rajatadyutirikṣvādas tāvadāyurharau janaḥ ।। iti kimpuruṣādīni varṣāṇyuktāni yāni te ।। yugānurūpaprajñāyus tejobaladhanaprajaḥ ।।
guṇa eko yadudyukto neṣṭaṃ kiṃcinna sādhayet ।। navābdhisrotasi dvīpā nava cātrārdhakasthale ।। indradvīpaḥ kaśeruśca tāmraparṇo gabhastimān ।। kumārikākhyo navamo nānāparvatanimnagāḥ ।।
āgnīdhro nāma nṛpatir jambūnātho manoḥ kule ।। kṣārakṣīradadhisneharasamadhvāmṛtodakaiḥ ।। śāke śākadrumastvaṅgaḥ śākasaṃjñānibandhanaḥ ।। krauñce krauñco hato daityaḥ krauñcādrau hemakandare ।।
sa śailastasya daityasya khyātaścitreṇa karmaṇā ।। śālmale śālmalīvṛkṣo haimaḥ sāhasriko arkabhāḥ ।। gomede gopatirnāma rājābhūdgosavodyataḥ ।। sa teṣu hariyajñāya pravṛtteṣu bhṛgūn gurūn ।।
yajñavāṭe asya tā gāvo dagdhāḥ kopāgninā muneḥ ।। nadī puṣkariṇī nāma hemapuṣkaramaṇḍitā ।। yathā kimpuruṣādyeṣu kṛtāvāsaḥ sadā janaḥ ।। himenduhimanīlābjasasyakasphaṭikadyutiḥ ।।
saptamāmudadherarvāk dve koṭī satrikaṃ dalam ।। tato hiraṇmayī bhūmir nānāratnadrumācalā ।। lokāloko bahistasyā lokālokaniyāmakaḥ ।। tasya śṛṅgeṣu tīkṣṇāṃśor bhāsaścandrātapopamāḥ ।।
tamaḥ parastānnibiḍaṃ lakṣāṇyekonaviṃśatiḥ ।। saptaviṃśatilakṣāṇi koṭiścaikā samudrarāt ।। tithilakṣo bhuvarloko dhruvaprānto mahītalāt ।। mahardvikoṭiryatrāste marīcyādimunivrajaḥ ।।
tapo arkakoṭiryatrāste mahāyogī sanandanaḥ ।। tataḥ satya[ma]dhiḥsthānaṃ satyalokaḥ svayambhuvaḥ ।। sāvitrī mūrtimatyāste yatra vedāśca sānugāḥ ।। sthāne jyotiṣmatīcitre koṭiraṇḍakaṭāhakaḥ ।।
bhūyasā tulya evāyaṃ sarvasrotaḥsu mānataḥ ।। dakṣiṇāṃ bhūtasaṃhartā rākṣaso dakṣaṇāparām ।। udīcīṃ somayakṣeśāv īśaḥ prāguttarāṃ diśam ।। eṣāmapi niyantāro rudrā daśa daśa sthitāḥ ।।
nānārūpairmahāvīryais taruṇārkasamaprabhaiḥ ।। budhnavajraśarīrājakapālīśapramardanāḥ ।। bhasmakṣayāntakaharajvalanāgnihutāśanāḥ ।। vidhātṛdhātṛkartrīśakālamṛtyuviyojakāḥ ।।
nirṛtirmāraṇakrodhahantṛdhūmravilohitāḥ ।। balātibalapāśāṅgaśvetabhūtajalāntakāḥ ।। laghuśīghramahadvegasūkṣmatīkṣṇakṣayāntakāḥ ।। nidhīśo rūpavān dhanyasaumyaśāntajaṭādharāḥ ।।
vidyeśasarvavijjñānavedavijjyeṣṭhavedagāḥ ।। śambhurgaṇādhyakṣavibhutryakṣacaṇḍāmarastutāḥ ।। krodhanānilabhugbhogigrasanodumbareśvarāḥ ।। tato ambhaḥpramukhā bhogabhūmayastāsu saṃsthitāḥ ।।
bhārabhūtyāṣāḍhiḍiṇḍilākulyamarapuṣkarāḥ ।। śrīśālajalpakedārabhairavāmrātakeśvarāḥ ।। mahendrabhīmavimalakurukṣetragayākhalāḥ ।। sthāṇusvarṇākṣagokarṇabhadrakarṇamahālayāḥ ।।
pavitrāṣṭakamityāhur garve mātrendriyagocare ।। mākoṭamaṇḍaleśānadviraṇḍachagalāṇḍakāḥ ।। sūkṣmāmarapurāṇyaṣṭau buddhau paiśācamāditaḥ ।। saumyaṃ prājeśvaraṃ brāhmaṃ dīptaṃ paramayā śriyā ।।
brāhmavaiṣṇavakaumāram aumaṃ śraikaṇṭhamantataḥ ।। svapadādho adhikārasthasarvarudrādhikaśriyaḥ ।। sarveśāneśvarāvekavīraikaśivasaṃjñitau ।। tapasā guruṇopāsya krodhādīn gurutāṃ matāḥ ।।
tebhyo daśaguṇaśrīkān pradhānādhipatīñchṛṇu ।। pañcāntakaikavīrau ca śikheda iti te smṛtāḥ ।। puruṣe niyatau yantā kāle kalanaśaktimān ।। ekapiṅgekṣaṇeśānā-ṅguṣṭhamātrāśca bhāsvarāḥ ।।
mahāpuracatuḥṣaṣṭimaṇḍale maṇḍalādhipāḥ ।। dhruvatejodhiṣau rudrau gahaneśaśca viśvarāṭ ।। saṃsāracakrakārūḍhabhūtagrāmavivartakāḥ ।। sīdantyajñānino yasyāṃ paṅke gāva ivācalāḥ ।।
rūpiṇī nandinī jvālā saptasaptārbudeśvarāḥ ।। tāsāmupari dīptaśrīr devo vidyādhipaḥ sthitaḥ ।। ucchuṣmāḥ śambarāścaṇḍā mahāvīryāḥ padadruhaḥ ।। te cānantaprabhṛtayo gaditā eva nāmataḥ ।।
sādāśive pavitrāṅgasakalādiparicchadaḥ ।। nāde dhvanipatiḥ śaktau sarvaśaktimatāṃ varaḥ ।। sadāśivaśivāntādhvakalpitāṇuvapuḥsthitiḥ ।। īśānatītya śāntāntaṃ tattvaṃ sādāśivaṃ smṛtam ।।
kiṃtu yaḥ patibhedo asmin sa śāstre śaktibhedavat ।। karotyunmīlanaṃ yābhiḥ śaktibhirnaratejasaḥ ।। nivartayati bhūtāni yayā sāsya nivartikā ।। nivṛttasya gatirbhūyo yayā prācyāvalakṣaṇā ।।
tyaktvāptagamyaviṣayaṃ yayā jñānaṃ dadātyaṇoḥ ।। sarvaduḥkhapraśamanaṃ yayāsya kurute haraḥ ।। ūrdhvādhoviṣayāloko mahānyaśca mahattaraḥ ।। tā indhikādyāstatsthānaṃ tadvānīśastisṛṣvapi ।।
pramārṣṭi tadyayā sāsya mocikā tatpadaṃ ca yat ।। sordhvagā tatpadaṃ ceti tadīśaścordhvagāpatiḥ ।। te tatsthityantamāhlādaṃ prāpya yānti paraṃ padam ।। iti sādāśivaṃ tattvaṃ vyākhyātaṃ leśatastava ।।
kṛtyaṃ tadādiviṣayaṃ niṣkalo anyatra sarvadā ।। guṇakārāḥ daśādyāḥ syur nādakoṭeradho mune ।। tadantarālametāvad iti dhījātra lakṣaṇā ।। vilayaḥ prātilomyena śaktitattvadvayāvadhiḥ ।।
tattvamārgasya bhagavan brūhi sarvārthadarśyasi ।। sargo apyevaṃ sthiteḥ kālaḥ kathyamāno avadhāryatām ।। niśā tāvatyahorātramānenābdaparārdhake ।। tadā rudraśataṃ vīraśrīkaṇṭhau ca pradhānapāḥ ।।
prakṛtisthāśayān kālaṃ tatsvāpāntamupāsate ।। kāle jagatsamutpādya svādhikāraṃ prakurvate ।। guṇino na guṇo apaiti prakṛtāvucyate katham ।। dehākṣaphalabhūmīnāṃ tātsthyāt tatropacaryate ।।
dharmādyanukṛtau ceti lakṣaṇāṃ sūrayo jaguḥ ।। kalā leḍhi kalāṃ māyā svādhikāraparāṅmukhī ।। sargasthityādiko yasmād adhikārastadāśrayaḥ ।। vidyāmatti sadātattvaṃ tadbindurbaindavaṃ dhvaniḥ ।।
bhavināṃ viśramāyaivaṃ māyāyāśca paraḥ śivaḥ ।। evaṃ tattvāni bhāvāśca bhuvanāni vapūṃṣi ca ।। vidyā pañcāṇudehāśca bindurnādo atha kāraṇam ।। nādaḥ sūkṣmaḥ kalā kālarāgayugme sapūruṣe ।।
pradhānādicaturgranthinidhirbinduścatuṣkalaḥ ।। sūkṣmabhūteṣu mantreśā mantrāḥ sthūleṣu saṃsthitāḥ ।। tadupaśamanimittaṃ vakṣyamāṇakriyāto rucadavihataśaktiḥ śāmbhavī mantrasampat ।। durvāraṃ tatkṣapayati tamo yatprasādastamīśaṃ caryāpāde vivṛtiracanāṃ kurmahe sampraṇamya ।। MRgCp
iha hi śāstropakrame iti vastutrayasyāsya prāppādakṛtasaṃsthiteḥ। caryāyogakriyāpādairviniyogo abhidhāsyate।। paraścāvasaraprāptaḥ samāsenopadiśyate ।। [deśikādīnām] ācāryasādhakaputrakasamayināṃ [sāmānyācārasaṃgrahaḥ] sādhāraṇāsādhāraṇācārasamuccayaḥ [avasaraprāptaḥ] kramāyātaḥ [samāsena] saṃkṣepād idānīm upadiśyate abhidhīyata iti। athaśabdo adhikārārthaḥ। ataḥśabdastu yogapādānantaryam।
catvāra ete śaivāḥ syur vratino avratino api vā ।। deśika ityācāryaḥ। [mantravṛttiḥ] mantra evānanyaniṣṭhā vṛttiḥ yasya sa sādhakaḥ। śaivānāmeva deśikādīnāmiha lakṣaṇam। śāktādayastu te anyādṛśā eveti vijñāpayituṃ śaivapadopādānam। dvividhāstu te śaivāḥ। vratino [avratino api] vratavarjitāśca। tilakaiḥ puṇḍrakaiḥ paṭṭair bhūṣitā bhūmipādayaḥ ।। [vratino jaṭilā muṇḍāḥ] vratināmapi dvau bhedau jaṭitvaṃ muṇḍitā ca।jaṭilo api vakṣyamāṇabhautikanaiṣṭhikabhedād dvividhaḥ। [teṣu] sarveṣu caiteṣu madhyād [agryāḥ] brāhmaṇāḥ [bhasmapāṇḍarāḥ] bhasmoddhūlitasarvāṅgāḥ। [bhūmipādayaḥ tilakaiḥ puṇḍrakaiḥ paṭṭaiḥ bhūṣitāḥ] kṣatriyāstilakālaṃkṛtatanavaḥ। vaiśyāstripuṇḍrakamaṇḍitāḥ। śūdrāstu paṭṭākṛtinā bhasmoddhūlanena bhūṣitāḥ syuriti śeṣaḥ।।
na yoṣinna vayontasthā na rogī vikalo api vā ।। śūdramūrkhapramattastrīvṛddhāmayāvivikalāṅgairvā jaṭā na dhāraṇīyāḥ। bahuvacananiṣedhād ekajaṭā ete syuriti kecit।। [jaṭābandhanavidhiḥ] atha tadvidhānam vibhajya keśānsampātya pratyaṃśaṃ saṃhitāṇubhiḥ ।। mantriṇaḥ sādhyamantreṇa hṛdā putrakayogyayoḥ ।।
[kalātattvapavitrāṇuśaktimantreśasaṃkhyayā] kalāḥ `tārā sutārā taraṇiḥ' ityādyā aṣṭatriṃśat। tattvāni ṣaṭtriṃśat। pavitrāṇavaḥ sadyojātādimantrāḥ pañca। śaktayo vāmādyā nava। mantreśā anantādividyeśā aṣṭau। ābhyaḥ saṃkhyābhyo madhyādanyatamayā saṃkhyayā keśān vibhajya [pratyaṃśaṃ] ekaikasminnaṃśe [saṃhitāṇubhiḥ] śivaikādaśikayā saṃhitayā [sampātya] sampātahomaṃ kṛtvābhyarcitasya vrateśvarasya śivasya purataḥ [śivatejasā] tanmūlenācāryasya jaṭāṃ badhnīyāt। [mantriṇaḥ] sādhakasya sādhyamantreṇa [putrayogyayoḥ] putrakasamasthayostu hṛdeti bhedaḥ।। sāyacūrṇena vā puṣṭiṃ nayettā bhautikavratī ।। vṛtti [kṛmighnadravyamiśreṇa] kaṭutailaviḍaṅgapāradādidravyasaṃyuktena [traiphalena bhasmanā] harītakyāmalakavibhītakabhasmanā [sāyacūrṇena] niśācūrṇamiśreṇa vā bhautikavratī tāḥ puṣṭiṃ [nayet] prāpayet।। dehapātāntakaṃ yeṣāṃ te niṣṭhāvratinaḥ smṛtāḥ ।।
iyatā kālenaitadvrataṃ saṃnyastavyamiti sāvadhikaṃ yeṣāṃ vrataṃ te bhautikavratinaḥ। yeṣāṃ [dehapātāntakaṃ] śarīrapātāntaṃ nirvāhaḥ te [niṣṭhāvratinaḥ] naiṣṭhikāḥ।। [guravaḥ] ācāryāḥ putrakāḥ tathā [na prāthamikasādhakāḥ] dehapātāvadhimantrasādhakāśceti niṣṭhāvratino jñeyāḥ। pūrṇavratāvadhiḥ samyag vrateśāyārpitavrataḥ ।। d bhautikaḥ kāmya ityuktaḥ satsāntānika eva vā ।।
samyag iti aviplutavratasya sataḥ [pūrṇavratāvadhiḥ] pūrṇo vratāvadhiryasya saḥ। tathā nirvyūḍhayathāmnātavrata ityarthaḥ। tatastu [vrateśāya] vrateśvarāya [arpitavrataḥ] vratasamarpaṇaṃ kṛtvā [nyastavratāṅgaḥ] vratāṅgāni ajinakamaṇḍalvādīni saṃnyasya। yathoktaṃ śrīmatkiraṇe tarpayitvā praṇamyeśaṃ vratameṣāṃ samarpayet। jaṭāstadbhasmadaṇḍaṃ ca kaupīnaṃ saṃyamaṃ kramāt।। samarpya brahmaṇe dhyātvā puṣpavāryakṣataistridhā। vrataṃ samarpya mantrāṇāṃ hṛnmantreṇa visarjanam।। jaṭāvataraṇaṃ tasya kāryam iti evaṃ kṛte sati [sapatnīparigrahavibhūtimān] śobhanadāraparigrahabhūtiyuktaḥ san bhautikaḥ kāmya ityuktaḥ satsāntānika iti vā। yadvā vibhūtiyogino asyaiva kāmya ityākhyā। tadvirahiṇastu sadā śobhanena sāntānikākhyena bhaikṣeṇa vartanātsāntānikatvam। yaduktaṃ śrīmatpauṣkare uttamaṃ dvijabhaikṣaṃ tu grāhyametattvayā sadā। taddhi sāntānikaṃ nāma bhaikṣaṃ hi parikalpitam।। iti।
samayī prāggṛhasthaśca śaivāḥ syurvratavarjitāḥ ।। vṛtti sādhakasya śivadharmilaukikadharmibhedād dvaividhye sati lokadharmī yaḥ sādhakaḥ, putrakaḥ, tathā [snātako gṛhī] gṛhasthatve sati snātaḥ, samayī, [prāggṛhasthaḥ] pūrvaṃ gṛhasthaścetyete vratavarjitā jñeyāḥ। prāggṛhasthasśca ityuttarakālaṃ gārhasthyatyāgāpekṣayā। yataḥ sambhavanti kecana ājīvanamujjhitagṛhāvasthitayaḥ। tadvailakṣaṇyārthaṃ prāggṛhasthagrahaṇam।। snānādīni tadaṅgāni parvasu dviguṇakriyā ।। teṣāṃ vratināmidamavratibhiḥ sādhāraṇaṃ karma ityagrasthiteṣu ślokeṣvapi sambandhanīyam। kiṃ tadityāha[sandhyopāsanamarcanam] sandhyopāsanārcanādi। [tadaṅgāni] tasya karmaṇo yānyaṅgāni snānādīni tānyapi sādhāraṇānyeva। parvasu cāṣṭamīcaturdaśyayanaviṣuvādiṣu [dviguṇakriyā] pūjājapādikriyādvaiguṇyam।।
kāṃsye vābhojanaṃ bhaikṣaṃ cāturvarṇyamakutsitam ।। [nyagrodhāśvatthapatreṣu] nyagrodhasya vaṭasya, aśvatthasya cordhvodgatamūlastadviśeṣasya patreṣu, [vātaghnākṣadaleṣu] vātaghnasya cairaṇḍādeḥ akṣasya vibhītakasya sambandhiṣu patreṣu, kāṃsye pātre abhojanaṃ, [cāturvarṇyam akutsitaṃ bhaikṣaṃ] brāhmaṇādivarṇacatuṣṭayādaninditādbhaikṣagrahaṇaṃ ca sarvasādhāraṇam।। sīmantonnayanādyeṣu saṃskāreṣvannavarjanam ।। [sarvāmarapratiṣṭhāsu] sarvadevapratiṣṭhāsu [setvādīnāṃ niveśane] setuprapāvihārādipratipādane [sīmantonnayanādyeṣu saṃskāreṣu] sīmantonnayanādiṣu saṃskāreṣu ca annavarjanam annādivarjanaṃ sarveṣāṃ sādhāraṇam।।
caturdaśyāmathāṣṭamyāṃ pañcadaśyāṃ ca vartanam ।। [caturdaśyām aṣṭamyāṃ pañcadaśyāṃ ca] caturdaśyaṣṭamīpañcadaśīṣu [caruṇā phalamūlairvā] carvādibhiḥ vartanaṃ prāṇayātrā। haviṣyeṇāpareṇa vā ityanena ājyapayoyavādinā havirarheṇa vastunā phalamūlādivyatiriktena vartanaṃ sādhāraṇamiti prāguktena sambandhaḥ।। viśeṣasaṃyamaḥ kāryaḥ śaivānāṃ ca pratarpaṇam ।। vyatīpātaḥ puṇyakālaviśeṣo jyotiḥśāstrāmnāto bṛhadvaidhṛtyādyupalakṣitaḥ। ayane dakṣiṇottare। ādigrahaṇādviṣuvadarkendugrahaṇakālāḥ। eṣu kāleṣu viśeṣasaṃyamaḥ [śaivānāṃ ca pratarpaṇaṃ] śaivajanatarpaṇaṃ ca sarveṣāmeva sādhāraṇam।।
sarvātmanā samuddhāraḥ kartavyaḥ śivayoginaḥ ।। [śivayoginaḥ] śivaśāsane yuktasya sarvasyaiva mārgakṣīṇādiviṣaye samuddhāraḥ sarvātmanā [kartavyaḥ] karaṇīyaḥ। [mārgakṣīṇe] mārgasya adhvanaḥ kṣīṇe paricyutau, naṣṭo mārge adhvani yaḥ kṣīṇapātheyaḥ kṣīṇadeho vā tasmin। ripugraste śatrubhirvaśīkṛte। rogārte vyādhyutkrānte। [kṣutprapīḍite] kṣudhā ca prakarṣeṇa pīḍite। [sarvātmanā samuddhāraḥ] sarvaprakāramuddhāraṇaṃ tasmāttasyā āpado mocanamavaśyaṃ kāryam।। mātrārakṣaṇamekasya kamaṇḍalusahāyatā ।। striyā raho avyavasthānaṃ sragabhyaṅgādivarjanam ।।
vratina idamavaśyamanuṣṭheyam। māṃsayoṣinmadhutyāgaḥ māṃsasya yoṣito madhunaśca varjanam। māṃsatyāgastvatra śūdrasyaiva। anyeṣāmavratitve api tanniṣedhāsiddheḥ। kṣitiśāyitā iti sthalaśāyitvam। [mātrārakṣaṇam] ajinākṣasūtradaṇḍakamaṇḍalvādimātrāyāḥ svopayoginaḥ parikarasya rakṣaṇam apramādaḥ। [ekasya kamaṇḍalusahāyatā] ekasyaiva kamaṇḍaludvitīyasyāvasthānam। [strīgītanartitālāpavilāsānāṃ] srīsambandhino gītanṛtyasalāpavilāsādeḥ [upekṣaṇaṃ] pariharaṇam। [striyā raho avyavasthānam] striyā ca sahaikānte avasthitivarjanamiti sahāvasthitimātrasyeha niṣedhaḥ, pūrvaṃ tu tatsambhogasyeti na paunaruktyam। [sragabhyaṅgādivarjanaṃ] sragvilepanābhyaṅgādivarjanaṃ ca।। śrāddhaṃ parvasu sarveṣu viṣuve cāṣṭakādiṣu ।। [kṛṣṇapakṣe caturdaśyāmaṣṭamyāṃ] kṛṣṇāṣṭamīcaturdaśyoḥ [siddhadarśane] siddhasandarśane [viṣuve] viṣuvaduttarāyaṇārkendugrahaṇādiṣu [sarveṣu parvasu] sarvaparvakāleṣu ca śrāddhaṃ viśeṣataśca aṣṭakādiṣu iti, kanyāgate arke māghatryodaśīprabhṛtiṣu ca kuryāt। [gurutattulyabandhūnāṃ] guroḥ guruputrādīnāṃ ca tattulyānāmanyeṣāṃ ca vayovidyādharmādivṛddhānāṃ ca [jyāyasāṃ bhrātṝṇāṃ] janmādinā dīkṣādyanugrahataśca jyeṣṭhānāṃ bhrātṝṇāṃ ca [madhuparkādyaiḥ] madhuparkavastrālaṃkārādyaiḥ pūjanaṃ kāryam।।
svakāle strīniṣevaṇam ।। [svakāle strīniṣevaṇam] vratasamāpterūrdhvaṃ dārasaṃgrahakālaḥ strīṇāṃ svakālaḥ, tasminniṣevaṇam। [maṅgalācārayogitvaṃ gandhamālyādidhāraṇam] maṅgalācaraṇayogaṃ prakaṭaṃ sragādidhāraṇaṃ ca kuryāt।। pṛthakpṛthaktathaiteṣām ācāro api vidhīyate ।। d eteṣāṃ deśikādīnāṃ pṛthakpṛthag vidhiniṣedhātmaka ācāro vidhīyate anuśāsyate।
parīkṣābhiḥ parijñāya vṛddhoktābhiḥ prayatnavān ।। prāyaścittī bhavedyasmāt kuryādyatnamataḥ param ।। sā śaktirāpatatyādyā puṃso janmanyapaścime। iti pārameśvaryānugrahaśaktyāghrātānāmaṇūnāṃ gururanugrahaṃ dīkṣārūpaṃ kuryāt। kīdṛśaṃ kiṃ ca kṛtvetyāha vṛddhoktābhiḥ parīkṣābhiḥ prayatnavān parijñāya vidyāvṛddhā āgamoktaparīkṣākuśalā atra vṛddhaśabdenoktāḥ। tadabhihitābhiḥ parīkṣābhiḥ saprayatnaḥ san parijñāya saṃsāravaitṛṣṇyamanugrahārthināṃ ca buddhvā। yasmādevaṃvidhāṃ parīkṣāṃ vinā śivabhaktānāṃ kadācidakaraṇaṃ vyabhicāriṇāṃ ca karaṇaṃ syāt। tadānīṃ prāyaścittī gururbhavet। ataḥ [param] prakṛṣṭaṃ yatnaṃ tadāśayaparīkṣaṇe kuryāt।।
sṛṣṭitaḥ saṃhitāhomād adhaḥ pūrṇāsamanvitam ।। kṛtrimasaṃsāravaitṛṣṇyagurudevādibhaktiprakarṣāsṃdarśanādaparipakvve jane vyabhicāriṇi dīkṣite sati [sṛṣṭitaḥ] sṛṣṭikrameṇa pratitattvasaṃhitāhomāt sarvasamāptau [adhaḥ] adhastāt [pūrṇāsamanvitaṃ] pūrṇāhutidānataḥ [saṃjīvanaṃ] saṃjīvanākhyaṃ karma dīkṣāphalapratibandhakaṃ bhavati। khedanāpāyaśamanaṃ prāyaścittaṃ hi tadguroḥ ।। dīkṣitasya tāvadanarhatvādeva dīkṣāphalaṃ na siddham। ataḥ kiṃ tasya saṃjīvanoktyā। na ca dagdhasya karmaṇaḥ [saṃjīvanamasti] saṃjīvanopapattiḥ। [khedanāpāyaśamanam] api tu asthāne vṛthaiva mantrāḥ kheditāḥ, tataḥ pratyavāyo mā bhūditi tacchāntaye gurostatprāyaścittam।।
vidhāyaivaṃ svajātyantaṃ dīkṣāṃ kuryādvilomataḥ ।। [darśanāntarasaṃsthābhyaḥ] yāḥ kāpilasaugatādiparadarśanoditāḥ saṃsthā uktayastābhyaḥ cyutānāṃ bhāvanādivaśād bhraṣṭānām [anuvartināṃ] kālāntarataḥ śaktipātamāhātmyād andhatvanivṛttyā śaivamārgānuvartināṃ satāṃ prāyaścittārtham evam iti prāgvatsṛṣṭikramātsāmānyamantrasaṃhitāhomaṃ svajātyantaṃ kuryāt। svajātiśabdena caturdaśavidhabhūtasargamadhyasthabrāhmaṇādijātisamāśrayo bhūloke lakṣyate। tadantaṃ yāvat। tatastu vilomataḥ saṃhārakramāt prāguktavat svādhaḥparyantaṃ yāvad [dīkṣāṃ kuryād] dīkṣayā yojanikāṃ kuryāt।। mantrasādhanasaṃsiddheḥ kuryāttānītarāṇyataḥ ।।
te caiva dīkṣitā api punarbhavatayā [mantraprayoktāraḥ na matāḥ] mantraprayogārhā na bhavanti। nānyasyānugrahādivyāpārayogyāḥ। nāpyātmano [mantrasādhanasaṃsiddheḥ] mantrasādhanajanitāyāḥ siddheḥ prayoktāraḥ prayojakāḥ syuḥ। mantrasiddhyarthamāmnātasya kriyākāṇḍasya prayoge teṣāmanarhakatvaṃ bhavatīti yāvat। ataḥ ebhyaḥ sakāśād [itarāṇi kuryād] mantrasādhanānyanyāni sampādayet pṛthak kuryāt। na tveṣāṃ tāni prakaṭayedityarthaḥ।। [mantravyākhyānārhāḥ] na ca sarvatra tadgopanīyam। api tu nyāyato nyāyavartibhyaḥ pālayan gurusantatim ।। [gurusantatiṃ pālayan] gurvāmnāyakramaṃ rakṣan [nyāyavartibhyaḥ] śāstrānuṣṭhānaparebhyaḥ śivabhaktebhyaḥ tantrārthaṃ [gatamatsaraḥ] anviṣṭaḥ san [nyāyataḥ] vakṣyamāṇanyāyena vyākuryāt।।
na chardyāṃ nātisāre vā nāsnātaḥ kṛtamaithunaḥ ।। [ajīrṇāmlarasodgāre] ajīrṇatvādāmlāmburasodgāre [viṇmūtrabādhane] mūtrapurīṣottambhane [chardyāṃ] vāntau na vṛttāyāṃ atisāre ca na vyākhyānaṃ kuryāt। [nāsnātaḥ kṛtamaithunaḥ] na cāpyupabhogānantaramakṛtasnānaḥ san।। paridhyantaḥsthitaṃ ceṣṭvā śivaṃ praṇavavigraham ।। pustakaṃ guptasatsūtraṃ vidhāyopari kasyacit ।।
prārabheta gururvyākhyāṃ sambandhārthoktipūrvikām ।। [guptasatsūtraṃ] saṃrakṣitaśobhanagrathitasūtraṃ pustakaṃ kasyacit pīṭhayantrakādeḥ upari [vidhāya] kṛtvā kṛtārthaṃ śiṣyaṃ aṅga ityāmantrya [paṭhasveti] paṭheti [brūyād] ādiśet। svayaṃ ca [guruḥ prāgudaṅmukhaḥ] prāṅmukha udaṅmukho vā vyākhyāṃ [prārabheta] upakramet} sambandhārthoktipūrvikām iti kīdṛśaḥ sambandhaḥ? paro mahān antarālo divyo divyādivyo adivya iti ṣaṭprakāraḥ। arthaḥ prayojanam। uktistātparyakathanam। abhidheyamityarthaḥ। tatpurassaraṃ sambandhābhidheyaprayojanavarṇanaṃ prathamaṃ kuryāditi bhāvaḥ। pravṛttaye guruṃ svaṃ ca steyī syāttadakīrtanāt ।। [sroto anusroto bhedān saṃkhyānameva ca] sroto anusrotastadbhedasaṃkhyānaṃ [svaṃ guruṃ ca] sva gurukramaṃ ca [pravṛttaye brūyād] śāstrapravṛttihetuṃ vadet। [tadakīrtanāt steyī bhavet] gurorakīrtanāddhi steyaṃ bhavati।
sammohādyuttaraṃ prācyaṃ trotalādi suvistaram ।। kāmikādi kāmikādīni jñānāni [ūrdhvaṃ srotāṃsi] ūrdhvasrotaḥ। [asitāṅgādi] asitāṅgādīni dakṣiṇam। sammohādi sammohādīni uttaram। trotalādijñānāni [prācyaṃ] prācyāni। [caṇḍāsidhārādi] caṇḍāsidhārādīni [āpyaṃ] paścimam। tacca [caṇḍanāthaparigrahaṃ] caṇḍeśvaraparigrahatayā jñeyamiti pañcasrotaḥkathanam।। śaivaṃ māntreśvaraṃ gāṇaṃ divyamārṣaṃ ca gauhyakam ।। d pratisroto anuyāyīni tāni brūyādvibhāgaśaḥ ।।
śaivādīni aṣṭau srotāṃsi [pratisroto anuyāyīni] pratisroto anuvidhāyinīti, etānyekaikasminnūrdhvādau srotasyanusrotastvena sthitānītyarthaḥ। [tāni] etāni ca vibhāgaśaḥ [brūyāt] kathayet।। [prāk] prāthamye sargaprārambha eva yacchivabhaṭṭārakāpāditatantranirmāṇam [ājñāsiddham] ājñāmātrasiddham [asaṃśayam] asandehamativīryavat tajjñānaṃ śaivam। tadīśānairgaṇairdevair munibhiśca tadicchayā ।। d [tat] taccaivaṃ jñānaṃ [īśānaiḥ] mantreśvaraiḥ gaṇaiḥ devaiḥ munibhiśca vijñāya [tadicchayā] śivecchayaiva [svoktyā] svavācā sampraṇītaṃ sat krameṇa [tādākhyaṃ samupāgatam] māntreśvaraṃ gāṇeśvaraṃ divyamārṣaṃ ca saṃjñayā sampannam।।
guhyakā bhujagā yakṣā dānavāśca śiveritāḥ ।। d guhyakākhyayā bhujagayakṣadānavā ucyante। [śiveritāḥ yadūcurupasaṃhṛtya] taiḥ śivabhaṭṭārakapreritaiḥ yatsaṃkṣipyoktaṃ tad gauhyakaṃ srotaḥ।। yoginyo lebhire jñānaṃ sadyo yogāvabhāsakam ।। d sadyaḥ tatkṣaṇameva [yogāvabhāsakaṃ] yogamavabhāsayati yattathāvidhaṃ jñānaṃ śivabhaṭṭārakād yoginyaḥ [lebhire] prāpuḥ। tacca tābhya eva sakāśād nottīrṇaṃ nānyatra prasṛtam āsveva sampradāyatayā sthitamityarthaḥ।।
tathānyadapi saṃhāro yo miśro miśra eva saḥ ।। d yadanyat siddhakaulākhyaṃ jñānaṃ tat tathā iti yoginīkaulavat। yathā na tad yoginībhya uttīrṇaṃ tathedaṃ siddhebhyasteṣveva pāramparyeṇa sthitamiti yāvat। [yaḥ] yastu [miśraḥ] vyāmiśraḥ saṃhāraḥ saṃgraho yathā māntreśvaramapi munibhiḥ āṛṣaṃ vā guhyakaiḥ saṃkṣipyoktaṃ sa miśra eva saṃkṣepaḥ etatsaṃjñayā yukto jñeyaḥ।। vaktṛbhedabhinnāni asaṃkhyānyevaitāni।। athordhvasrotasi daśāṣṭādaśabhedabhinnatāmāha śaivā raudrā mahābhedā daśāṣṭādaśa cordhvake ।। d
śaivāḥ kāmikādayo vakṣyamāṇā daśa bhedāḥ। raudrā vijayādayo aṣṭādaśa। ete [ūrdhvake] ūrdhvasrotasi [mahābhedāḥ] bhedāḥ। tatra śaivāḥ śivabhaṭṭārakeṇa upadiṣṭāḥ। raudrāstu [śivāviṣṭaiḥ] śivādhiṣṭhai rudraiḥ [udgīrṇāḥ। na svabuddhitaḥ] na svamanīṣikayā।। śaivānāṃ kāmikaṃ pūrvaṃ yogodbhavamacintyakam ।। d sāhasramaṃśumatsaṃjñaṃ suprabhiddaśamaṃ viduḥ ।। svāyambhuvaṃ tathāgneyaṃ vīrabhadraṃ ca rauravam ।।
mukhabimbakamudgītaṃ lalitaṃ siddhasaṃjñakam ।। spaṣṭam। [vyākhyānārambhavidhiḥ] tadārabhya ciraṃ nāti vyākuryātprathame ahani ।। d trīṇi mūlāni sūtrāṇi dve tathaikamathāpi vā ।।
[tadārabhya] tat śaivaṃ raudraṃ tantramārabhya nāticiraṃ prathame ahani prathame ahni [vyākuryād] vyācakṣīta। nāpi śiṣyaḥ prārambhe [sampraśnapratipraśnātimātrakaṃ] sampraśnapratipraśnairatimātraṃ prārambhaṃ kaluṣīkuryādityadhyāhāraḥ। kīdṛśastarhi prārambhaḥ syādityāhatrīṇīti, vakṣyamāṇalakṣaṇāni mūlāni sūtrāṇi mūlasūtrāṇi trīṇi [tathā dve] yadvā dve sūtre, [athāpi vā ekam] yadvā ekameva sūtram। vidhāya iti vyākhyāya [uparamed] viramed। [ūrdhvaṃ vadan vighnaiḥ viruddhyate] tadadhikaṃ vyākurvantaṃ hi vighnā rundhantītyarthaḥ।। [mūlasūtralakṣaṇam] trīṇi mūlāni sūtrāṇītyuktam। tāni darśayati yatra bīja ivārūḍho mahātantrārthapādapaḥ ।। d [yatra] yasmin sūtre [mahātantrārthapādapaḥ bīja iva] sakalatantrārtho bīja iva mahāvṛkṣa ārūḍhaḥ ābhāti śaktyātmanāvasthitaḥ pratibhāti [tad athaśabdādyalaṃkṛtaṃ] tadathaśabdaśivasiddhādimaṅgalyaśabdālaṃkṛtaṃ mūlasūtraṃ mūlaṃ sūtraṃ jñeyam। yathā`athānādimalāpeta' ityādi।।quote{athānādimalāpetaḥ{rmmrgvp }}
tasyoddeśakamanyatsyāt saṃkhyāsaṃjñādivācakam ।। d tasya mūlasūtropakṣiptasya tantrārthasya [uddeśakam] uddeśaḥ [anyad] dvitīyamūlasūtram [syāt] yat saṃkhyāsaṃjñādivācakaṃ saṃkhyāsaṃjñādikaṃ vakti। yathehaiva tripadārthaṃ catuṣpādaṃ mahātantraṃ jagatpatiḥ। sūtreṇaikena saṃgṛhya prāha vistaraśaḥ punaḥ।। iti।quote{tripadārthaṃ catuṣpādaṃdevdot prāha vistaraśaḥ punaḥ{rmmrgvp }} tṛtīyamapi mūlasūtratvena jñeyaṃ yatra tallakṣaṇaṃ svarūpoktiścāsti। yathā
jagajjanmasthitidhvaṃsatirobhāvavimuktayaḥ। iti।quote{jagajjanmasthitidhvaṃsatirobhāvavimuktayaḥ{rmmrgvp b}} atra hi śivaḥ pāśajālamapohatīti mūlasūtropakṣiptamapohanaṃ lakṣyate। pañcavidhakṛtyātmakamapohanasvarūpamuktam। [tadanyaḥ] tatastvanyāni yāni sūtrāṇi tadvyākhyānāya pravṛttatvād [bhāṣyasaṃgrahaḥ] bhāṣyasaṃgrahatvena jñeyāni। yadvā tallakṣaṇaṃ svarūpoktiriti tairmūlasūtroddeśasūtrādibhiḥ sūtrairyadabhidheyasya lakṣaṇaṃ sā svarūpoktirjñeyā। mūlasūtradvayapramukhasūtrasaṅgrahaḥ svarūpākhyayā boddhavya ityarthaḥ। tadanyastu tadvyaktibhedagrantho bhāṣyasaṃgraha iti mantavyaḥ। asmiṃśca pakṣe svarūpagranthasya sarvasyaiva mūlasūtratvam। tena ca `trīṇi mūlāni sūtrāṇi dve tathaikamathāpi vā} vidhāyoparamed' ityaviruddham।। brūte ya evaṃ yo adhīte tāvubhau hatakalmaṣau ।। d
[evam] ityuktakrameṇa yo brūte vyākurute। [yaḥ] yaśca adhīte śṛṇoti tau [ubhau] dvāvapi guruśiṣyau [hatakalmaṣau] nirastapāpau [loke] jagati [dīptaṃ] śubhraṃ yaśaḥ prāpya uttarakālaṃ [śāṃkaraṃ dhāma] parameśvaratejo viśetāṃ tatsāyujyaṃ gacchetām।। anadhyāye svatantroktavidhinā śṛṇvate mṛṣā ।। d svatantroktavidhinā [anadhyāye] ye anadhyāyāsteṣu [śṛṇvate] yaḥ śṛṇoti tasya [mṛṣā] vyarthaṃ tacchrutam। atha tathāvidhaṃ mṛṣā vyarthaṃ śṛṇvate śaivaṃ śāstraṃ [vadan] kathayan iha loke tāvad alpāyuḥ bhavati। mṛtaḥ jīvitādūrdhvaṃ [pretatvaṃ] pretabhāvamājñāvilaṅghanataḥ kravyādayonim [aśnute] prāpnoti।। nādhyāpayeccaturdaśyām aṣṭamyāṃ pakṣayordvayoḥ ।। d
vṛtti arkasaṃkramaḥ saṃkrāntidivasaḥ। spaṣṭamanyat।। nirghātolkāmahīkampapaścāccāpeṣu vāsaraḥ ।। d [nirghātolkāmahīkampapaścāccāpeṣu] nirghātaḥ āntarikṣaḥ śabdaḥ। ulkā daṇḍākāratejorūpā। mahīkampaḥ bhūmikampaḥ। paścāccāpaḥ vāruṇyāṃ diśīndradhanuḥ। eteṣu [vāsaraḥ] ekavāsaro anadhyāyaḥ। sandhyāstanitadigdāhapariveṣopaleṣu ca] sandhyayormeghagarjitaśrutau, digdāhe, sūryapariveṣadarśane, antarikṣād upalavarṣe caśabdādekāhameva।। nīhāraprāgdhanurvyomapureṣveteṣu darśanāt ।। d
[nīhāraprāgdhanurvyomapureṣu] nīhāre himākhyayā prasiddhe। prāgdhanuṣi ca pūrvadiksthendradhanurdarśane। vyomapure gandharvanagare ca dṛṣṭe। [eteṣu darśanāt] taddarśanaṃ yāvadanadhyāyaḥ kāryaḥ।। [ravīndusthe kīlake] candrārkabimbasthakīlakākṛtyutpātadarśane svarbhānudarśane] rāhudṛṣṭau ca tryaham anadhyāyaḥ।। pañcarātraṃ harimakhe pavitre ca makhadviṣaḥ ।। d [harimakhe] indrotsave hariprabodhādau vā [makhadviṣaḥ pavitre ca] parameśvarapavitrārohaṇe [pañcarātraṃ] pañcāham।।
[biḍālavyālabhekeṣu] mārjārasarpamaṇḍūkeṣu [antarato] vyākhyātṛśrotṛmadhye gateṣu [dinam] ekāham।। tryahaṃ triphaṇini vyāle dṛṣṭe dviphaṇini dvyaham ।। d triphaṇini vyāle sarpe dṛṣṭe tryaham। dviphaṇini tu dvyaham anadhyāyaḥ।।newverse tadvirāmaṃ vinā khyātajantumṛtyau ca vāsaram ।।
[antaḥ] vyākhyānakālamadhye [śavaśrutau] śavapaṭaharodanādiśrutau [dāhe] gṛhadāhādiśravaṇe [śavagandhe] śavanikaṭadhūmāghrāṇe [kharānile] paruṣatare vāyau ca vahati tadvirāmaṃ vinā vyākhyānaṃ na kuryāt। [khyātajantumṛtyau] prakhyāte kasmiṃścijjantau mṛte [vāsaram] naikāhaṃ vyācakṣīta।। śaive rājani saptāhaṃ trirātraṃ paśudharmiṇi ।। gurau śivībhūte māsam anadhyāyaḥ। [bhrātṛśiṣyādike] bhrātari śiṣye ca śivībhūte tryaham। [saptāhaṃ] saptarātraṃ śaive [rājani] rājñi। paśudharmiṇi rājanyuparate trirātraṃ vyākhyāniṣedhaḥ।। atha anyeṣvapi [svakalpānvayasiddheṣu] svakalpopāyena svaśāstrasādhāraṇyenānviṣṭeṣu śivībhūteṣu [deśikaḥ] ācāryaḥ [tathā] tryahamanadhyāyaṃ kuryāt।।
prāgvyākhyānaparāmarśasamādhāneṣṭikṛdbhavet ।। d pūrvavyākhyānapratyavamarśanāt tadviruddhaṃ yatkiṃcitsyāttatsamādadhyāat। kvacicca prastutavyākhyāvasarāgatapāścātyavisaṃvāde itthaṃ tatreṣṭavyamiti pūrvavyākhyāne iṣṭim ativyāptyavyāptiparihāraṃ vadet।। nivedayedanujñāto gurave pīṭhavartine ।।
gurugṛhanivāsinā samayinā putrakeṇa vā [kiṃcidapūrvakaṃ] kimapyapūrvaṃ vastu jñātvā tadanujñātena [gurave pīṭhavartine] pīṭhasthagurave nivedanīyam। gṛhītācāryābhiṣeke kimapyapūrvamanyato adhigataṃ putrakasamayinordattānujñayoḥ sakāśāt pīṭhasthena guruṇāvagantavyam।। bahiḥ sthito bahiḥsaṃsthāt parasiktādapīṭhagāt ।। vṛtti [svābhiṣiktāt] svayamabhiṣiktācāryād yogapīṭhe śrīmatkiraṇādāvāmnātalakṣaṇe viśiṣṭe devaguruśāstrapūjādhāre [iṣṭaśaṃkaraḥ śṛṇuyāt] pūjitaparameśvareṇādhigantavyam। yadi tu bahiḥ sthitaḥ deśāntareṣvaṭan granthānadhigantumicchet tadā bahiḥsaṃsthāt bahiḥsthitāt parasiktād anyābhiṣiktād apīṭhagāt apīṭhasthādapyadhigantavyam।। nātiprāṅnātivelāyāṃ na rātrau na khārātape ।।
upānadgrahaṇaṃ pādukādyupalakṣaṇam। [anupānatkaḥ] nagnapādaḥ [asahāyavān] ekākī [nātiprāk] aprabhāte [ativelāyāṃ] sāyaṃ [rātrau] niśāyāṃ [kharātape] tīvrātape vā na gururgacchet।। tathā nopahasetkaṃcin nānukuryānna pīḍayet ।। [na nīcaiḥ saṃvaset] na nikṛṣṭairjanaiḥ sahavāsaṃ kuryāt। vṛthā [gṛhādgṛhamapi gṛhād gṛhāntaraṃ ca [na yāyāt] na paryaṭet। [kaṃcinnopahased nānukuryāt] na ca kasyāpyupahāsamanukaraṇaṃ ca kuryāt। [na kaṃcit pīḍayet] na ca kaṃcinmarmodghāṭanadehatāḍanadhanāpaharaṇairhiṃsyāt।। tadāpannamamānyatvaṃ mantryādiṣu na vāryate ।।
[asadācaritam] asadbhirācaritaṃ na kiṃcidācaret। [yataḥ sa guruḥ] yasmātsarveṣu sādhakaputrakasamayiṣvasyaiva garīyastvam। [tadāpannam amānyatvam] ācārye apūjyatvamāpādyamānaṃ [mantryādiṣu na vāryate] tatsādhakādiṣu durnivāram। tadanugṛhītānāmapyeṣāṃ tattatpadāvāpteḥ।। kṛtapraṇāmo anujñāto guruṇā kṛtyamācaret ।। putrakaḥ samayī ca [prātaḥ] brāhme muhūrte utthāya kṛtāhnikaḥ kṛtapraṇāmo [guruṇā anujñātaḥ] gurvanujñātaḥ [kṛtyam] karaṇīyam [ācaret] kuryāt।। tyaktvābhimānamātsaryaḍambhavyasanasantatim ।।
samayinā putrakeṇa [śāstramadhītya] śāstrapāṭhānantaraṃ [gurau vasan gurutantraḥ] gurugṛhādhivāsinā tatpāratantryeṇa ca [abhimānamātsaryaḍambhasantatim] abhimānam ahaṃkāraṃ mātsaryaṃ dveṣaṃ ḍambhaṃ kṛtrimaṃ vyasanasantatiṃ kleśahelāparamparāṃ tyaktvā vihāya [śṛṇuyāt] tacchravaṇaṃ kāryam।। gurorna kuryānno vādaṃ kaiścinnotkṛṣṭaveṣavān ।। samānālāpaparyaṅgabandhadhyānārcanādikam ।। uttarīyaiḥ kaṇṭhaveṣṭanaṃ kaṇṭhaprāvṛtiḥ। niṣṭhīvo mukhapānīyanirasanam। kāsahāsau prasiddhau। ādigrahaṇād aślīlabhāṣaṇakrīḍādi guroḥ sannidhau na kuryāt। [kaiścid no vādaṃ kuryāt] na ca kenacitsaha vivadet। na ca sannihite gurau [utkṛṣṭaveṣavā] utkṛṣṭaveṣaḥ syāt। udvaranādikaṃ na kuryādityabhisambadhyate। tatra udvartanaṃ prasiddham। aṅgasaṃskāraḥ snānodvapanasamālambhanādi। jṛmbhaṇaṃ vidāritāsyagātravinamanam। āsanasaṃsthitiḥ āsane avasthānam। samānālāpaḥ sāmyenāpihitavaktrasyānamrasya saṃkathanam। etacca paryaṅgabandhadhyānādi ca na kuryāt। ādigrahaṇād anyasyāpyavinayasya lokaprasiddhasya niṣedhaḥ।। [gurau vartanam]
sthitaṃ gurusamīpe vā matimānnābhivādayet ।। [bhuñjānaṃ samādhisthaṃ caṅkramantaṃ] bhojanasamādhānacaṅkramaṇavyagramācāryaṃ [kriyodyataṃ] kāryeṣvāsaktaṃ [gurusamīpe sthitam] gurusaṃnikarṣasthaṃ ca [matimān] prājño nābhivādayet।। tadvaco nānuyuñjīta śayānaṃ na prabodhayet ।। śayīta supta ityādi kuryādvidhyuditaṃ ca yat ।।
[gacchantaṃ] vrajantaṃ gurum [pṛṣṭhato yāyād] anuvrajet। viśantaṃ [anusaṃviśed] anupraviśet। [tadvaco nānuyuñjīta] tadājñāparyanuyogaṃ na kuryāt। na cainaṃ [śayānaṃ] suptaṃ prabodhayet। [anujñātaḥ] tadājñayā bhaikṣaṃ caret। [prāptam] āhṛtya [niveditaṃ] tasmai nivedya tadājñayaiva adyāt। tasmiṃśca supte [śayīta] supyāt। [yacca] ityevamādyanyadapi [vidhyuditaṃ] sāmānyaśāstravihitaṃ karaṇīyaṃ [kuryād] anutiṣṭhet।। [putrakasamayinorviśeṣācārāḥ] itthaṃ samayinaḥ putrakasya ca sādhāraṇacaryopadeśaḥ kṛtaḥ। iyāṃsu viśeṣaḥ। yaduta samayī prāggṛhasthaśca yatnenopacaredgurum ।। [putrako dhāmni vased, anujñātaḥ kāmaṃ caredvā] putrakasya gurugṛhanivasanaṃ tadājñayā deśāntarāṭanamiti kāmacāraḥ। [samayī prāggṛhasthaśca yatnena gurumupacaret] samayinaḥ prāguktasya prāggṛhasthasya ca yatnato guruparicaryādyabhijñā।।
na cānyavṛttiniṣṭhasya tasmāttatsādhako bhavet ।। [sādhyakoṭeḥ] sādhyasyābhipretasya koṭeḥ sampatteḥ alabdhatvāt [tallābho api tadāśrayaḥ] tallābhasya ca gurvāśrayatvāt samayinaḥ prāggṛhasthasya ca gurūpasadanamavaśyaṃ kāryam। yasmād anyavṛttiniṣṭhasya sato [na ca] na tallābhaḥ। tasmāt [tatsādhako bhavet] ācāryaparicaryāsādhanaparau syātām।। sādhyaveṣadharo maunī haviṣyacaruśākabhuk ।। iṣṭvā śivaṃ yajet sādhyaṃ japaṃ kuryāttridhoditam ।।
kṣetrasthaḥ prārabhetkarma caranvā siddhisaṃśrayam ।। vakṣyamāṇavanniyatakṣetraṃ parigṛhya tiṣṭhato vividhasiddhikṣetracāriṇo vā sādhakasya sādhāraṇī ceyaṃ caryā। yad [gurvanujñātaḥ] guroḥ prāptānujñaḥ [puṇyakṣetraṃ samāśritaḥ] pavitrasthānasthitaḥ [sādhyaveṣadharaḥ] sādhyadevatāviśeṣaveṣadhārī [maunī] saṃyatavāg [haviṣyacaruśākabhuk] haviṣyeṇa ghṛtakṣīrayavādinā caruṇā vā mantritena pāyasena śākena vā kṛtavṛttiḥ [phalamūlabhugeva vā] phalamūlāśī vā [sahāyavān] sasahāyaḥ [apramattaḥ] tyaktapramādaḥ [śivamiṣṭvā] śivamabhyarcya [sādhyaṃ yajet] sādhyamantraṃ pūjāprakaraṇoktavadyajet। japaṃ ca kṣudrasiddhau japaḥ kāryo bhāṣyo anyaśraṇātmakaḥ। upāṃśurmadhyasiddhyādau iti śrīmatparākhyādāvuktatvādvaśīkaraṇavidveṣādyadhamasiddhyapekṣayā bhāṣyarūpaṃ khaḍgāñjanādi madhyamasiddhyānuguṇyenopāṃśusaṃjñaṃ cakravartitvādyuttamasiddhyapekṣayā ca mānasaṃ kuryāt। yadi vā
uttamāḥ śivamantrādyā mantreśādyāstu madhyamāḥ। gaṇāśca rudramantrāśca bhaginyo mātarastathā। adhamāḥ kīrtitāḥ mantrāḥ iti। utamānmanasā mantrānmadhyamānapyupāṃśunā। adhamānapi mantrāṃstu bhāṣyeṇeha japedbudhaḥ।। iti śrīmatpauṣkaroktarītyā sādhyamantrasyaiva adhamamadhyamottamatvena bhāṣyopāṃśumānasabhedena [tridhoditaṃ japaṃ kuryād] triprakāratayā japaṃ vidadhyāt। mānasādivibhāgena japtvānte siddhyapekṣayā।quote{mānasādivibhāgena japvānte siddhyapekṣayā{rmmrgkp b}}
iti sādhyamantrārcanaprakaraṇe abhihitaṃ yataḥ। [daśāṃśaṃ hutvā] japācca daśāṃśena homaṃ kṛtvā [tadyāgakumbhasnātaḥ] tadyāgāvabhṛthasnātaḥ [śubhe dine] śubhe ahani [kṣetrasthaḥ] niyatakṣetre [siddhisaṃśrayaṃ caranvā] kṣetrāṇi vā caran [karma prārabhet] karmārambhaṃ kuryāt।। nāsīta ciramanyatra vinā kṣetraparigrahāt ।। bhikṣārthaṃ paryaṭan bhaikṣyalobhāt [na kaṃcidanugṛhṇīyād] āśīrvādaparo na bhavet। [na niṣeveta bhartsayed] nāpi praśaṃsāparo bhaved bhikṣāyā alābhād garhayedvā। [vinā kṣetraparigrahād anyatra] sādhyamantrajapārthaṃ parigṛhītapavitrasthānādanyadeśe [ciraṃ nāsīta] bhikṣāṃ pratīkṣamāṇo bahukālaṃ na caret।। sarvamantramukhe puṇye parameśādhidaivate ।।
[sarvamantramukhe] sarveṣāṃ mantrāṇāṃ yanmukhamiva mukhaṃ sannidhisthānaṃ tasmin [puṇye] pāvane [parameśādhidaivate] śivadaivate [dinārthe] mādhyāhnikākhe savane [gate] nirvartite mādhūkarīm aniyatāṃ bhikṣāṃ caret। tathoktaṃ śrīmatpauṣkare gṛhādgṛhaṃ paryaṭato bhaikṣaṃ mādhūkaraṃ smṛtam।। mantrāstaṃ nādhitiṣṭhanti yogapīṭhavyavasthitāḥ ।। tat [sūrapūjitaṃ] sarvāmarārcitaṃ mādhyandinaṃ savanaṃ tadānīṃ mantrajapadevatārcanāgnihavanādi [anirvartya] avidhāya yo [aśnāti] bhuṅkte taṃ [yogapīṭhavyavasthitā mantrāḥ] yogapīṭha āvāhitamantrā nādhitiṣṭhanti nainamīpsitaphalena yojayantīti yāvat। yogapīṭhaṃ nāmārcādhāraḥ saṃhitāntaroktalakṣaṇaḥ। tathā ca pauṣkare
pīṭhaṃ teṣāṃ tu mantrāṇāṃ kāryaṃ padmāṅkitodaram। śrīparṇikādidārūtthāṃ vṛttaṃ tu śubhalakṣaṇam।। śaivātsvāyambhuvādeśca kutaścilliṅgino api vā ।। parihāsādicaturā yatra nāryastato api vā ।। bhikṣāṃ [bhikṣāṃ carataḥ] bhikṣācarād [nādadyāt] na gṛhṇīyāt। na ca śaivād vigarhitāt kṣudrācārāt। na ca [svāyambhuvādeḥ] svayaṃbhūpāsanopajīvinaḥ। ādigrahaṇānnānyasmādapi liṅgopajīvinaḥ pūjakādeśca। na ca [liṅginaḥ] mahāvrataśākyādicihnabhṛtaḥ sakāśād bhikṣāmādadīta। [miṣṭānnapracurāṃ] svādvannabhūyiṣṭhām। [atisaṃskṛtām] atisaṃskārapuraḥsarām। parihāsakrīḍālāpapraṇayakuśalāśca yatra [nāryaḥ] yoṣitaḥ tato gṛhād bhikṣāṃ [nādadyād] nādadīteti pūrveṇa sambandhaḥ।।
bhikṣāmalabdhvā no kopaṃ kuryānno vidhṛtaściram ।। [maunamāsthitaḥ] saṃyatavāk sakalīkaraṇādinā kṛtarakṣaḥ [astraṃ smaran] astramantraṃ japan bhikṣāṃ paryaṭet। tāṃ ca alabdhvā tadarthaṃ vā ciraṃ vidhṛtaḥ san [no kopaṃ kuryāt] na kupyeta। na ca [adhvasu] mārgeṣu [pradhāvatsu] ye pradhāvanto janāḥ satsu teṣvanyeṣu ca। [kenacid apriyam uktaḥ] apriyavādiṣu na kopaṃ kuryāt।। gurvagniśivavidyābhyaḥ kṣetrapālāya cāṃśakam ।। d [gurvagniśivavidhyābhyaḥ kṣetrapālāya ca] gurvādibhyo [aṃśakaṃ samuddhṛtya] bhāgamuddhṛtya [sahāyena] `ātmārthabhāgamavasthāpya śiṣṭaṃ mahyaṃ sthāpayet' ityevamanuśāsitena sadyo vibhajya kṛtatattadvidhiḥ [kṣitau] bhūmau sthāpitapātraḥ [śuciḥ] samāhitaḥ san [adyād] bhuñjīta।।
samācānto japenmantraṃ vaiṣṇave samaye tataḥ ।। d baliṃ ca nairṛte dadyād gandhadhūpapuraḥsaram ।। [samācāntaḥ] samyagācāntaḥ [mantraṃ] sādhyamantraṃ japan vaiṣṇave samaye sāyaṃsamaya āsīta। [tato vyatīte] tasmiṃścātikrānte kṣetrapālāya svāheti [nairṛte] nirṛtidigbhāge baliṃ [gandhadhūpapuraḥsaraṃ] vilepanadhūpasrakpradhānaṃ dadyāt।। dhyāyanmantraṃ japedvidvān khinnastasmiṃllaghu svapet ।।
[tataḥ] paścāt [saccarma prasārya] mṛgājinamāstīrya [āsanam] ardhacandrapadmasvastikādyāsanaṃ baddhvā vidvān iti yogapādapradarśitadhyānādividhijño analasaḥ san [mantraṃ dhyāyan japet] tattanmantrajapadhyānaṃ kuryāt। [khinnaḥ] śrāntaśca tasmin tatra śayane [laghu] stokaṃ [svapet] śayīta।। ardharātre samutthāya iti samyag dakṣiṇapārśvena parameśvarasmaraṇapūrvakaṃ śayanādutthāya [pūjājapādikaṃ] japārcanādi kuryāt।। tataśca savane brāhme samidādyāharettataḥ ।। d sampannaiḥ kārakaistāṃśca jñātvā liṅgairyathārhataḥ ।।
[tataḥ] paścād brāhme ca savane prabhāte [samidādi] samitkuśakusumāni āharet। tataśca [āvasathaprāptān] svāvasathaprāptān śaivān [liṅgaiḥ tāṃśca jñātvā] viśiṣṭaiścihnairācāryasādhakādīn brahmacārigṛhasthādīn brāhmaṇakṣatriyādīṃśca buddhvā [yathārhataḥ sampannaiḥ kārakaiḥ] yathocitāmatropakaraṇādisampattyā [parayā śraddhayā] utkṛṣṭayā bhaktyā [arcayet] sammānayet। liṅgāni cātra vratajātyādicihnāni vratiniyatapavitrakalājapamudrāpradarśanādīni śrīmatkāmikapauṣkarakiraṇādyāgamāmnātānīha na pradarśitāni granthavistaramātanvatīti tata eva jñeyāni।। nākṣipedoṣadhīrmantragobrāhmaṇatapasvinaḥ ।। [na kaṃcitpraṇāmed] guruvanna kaṃcinnamet। sādhyamantraṃ na [kasyacid brūyāt] prakāśayet। [oṣadhīḥ] oṣadhyādīn garhāṃ kurvan nākṣipet। [yataḥ] yasmāt [śivasya] parameśvarasya ete [vyaktisthānaṃ] vyaktisthānāni। eṣu vyaktaḥ śivabhaṭṭārakastattatphalado bhavati। [sā] tannindā śivanindaiva iti garhaṇayā na tānākṣipet।
viśiṣṭenopahāreṇa yajetparvasu śaṃkaram ।। d labdhānujño mṛṣā jātu tiṣṭhennaikamapi kṣaṇam ।। parvasu aṣṭamīcaturdaśyādiṣu [viśiṣṭenopahāreṇa] saviśeṣeṇa balyādyupahāreṇa [śaṅkaraṃ] parameśvaraṃ [sādhyāṇuṃ] sādhyamantraṃ kṣetrapālaṃ ca [yajed] arcayet। sādhyamantrasaṃskṛtaniveditaṃ caruṃ na [kasyacid] anyasmai dadyāt। kiṃ ca [labdhānujñaḥ] he bhagavan idamahaṃ karomi, anujānīhi māmiti prārthyājñāṃ labdhvā [mṛṣā] tāṃ tāmakurvan [jātu] yadā kadācit [ekamapi kṣaṇaṃ] kṣaṇamapi [na tiṣṭhet] nāsīta।। kramaśaḥ siddhimāpnoti siddhikṣetrāṇi saṃcaran ।।
[guptākṣasūtrapūjāṅgaḥ] aprakāśitākṣasūtrapūjopakaraṇaḥ [kriyākālavibhāgavit] kriyākālavibhāgajñaśca [siddhikṣetrāṇi saṃcaran] siddhikṣetracārī sādhakaḥ [kramaśaḥ] kramāt siddhim [āpnoti] labhate। yadyapi caitatsthāsnorapi sādhāraṇaviśeṣaṇaṃ, tathāpyasya pratyahaṃ deśāntarāṭane sati saviśeṣaṃ kriyākālajñatvam arcāliṅgākṣasūtrādiguptiśca sutarām upayogītyetadadhikaraṇe iyamuktiḥ।। [atha vā salliṅgādhikṛtaṃ] dāhabhaṅgasphuṭitādidoṣarahitaśreṣṭhaliṅgāśrayaṃ vā kṣetraṃ parigṛhya vaset।। gaṇeśavṛṣabhaskandamātṛlokeśakīlitam ।। b mahājanākulaṃ dūrasamitpuṣpakuśodakam ।।
vṛtti tataśca kṣetre parameśvarapratiṣṭhānāt pūrvakaṃ [gaṇeśavṛṣabhaskandamātṛlokeśakīlitaṃ] gaṇeśādyākrāntaṃ [dakṣiṇottaradigdvāraṃ] yāmyodaggatadvāraṃ śivadhāma [anyarakṣitam] anyasya sādhakasya rakṣitaṃ [mahājanākulaṃ] bahulokākīrṇaṃ [dūrasamitpuṣpakuśodakaṃ] viprakṛṣṭakuśakusumasamijjalaṃ [sopadravaṃ ca] hiṃsraprāṇicorādyupadravayutaṃ ca [saṃtyajya] tyaktvā [parigrahaṇamācared] etaddoṣarahitaṃ gṛhṇīyāt।। bāṇe liṅge svayaṃvyakte munisiddhaniṣevite ।। d śuklapakṣe caturdaśyāṃ viśeṣeṇottarāyaṇe ।। [bāṇe liṅge] tripurīnarmadāpravāhādiparigṛhīte [svayaṃ vyakte] svayaṃbhūsthāne, tathā [munisiddhaniṣevite] munisiddhaparyupāsite [svakalpoktena vidhinā] svaśāstroktakrameṇa [svayaṃ vā parikalpite] svayaṃ vā vakṣyamāṇavatpratiṣṭhāpite।
liṅga iti lakṣaṇayā rudrāśayasthānoktiḥ। eṣu sthāneṣu śuklapakṣacaturdaśyāmaṣṭamyāmuttarāyaṇakāle samāhitaḥ samāhitamatiḥ san tatkramajñaḥ kṣetraparigrahaṃ kuryāt।। yāgadhāma vidhāyādāvastraṃ māheśvaraṃ yajet ।। d [ādau] prathamaṃ yāgadhāma [vidhāya] kṛtvā tatra vighopaśamanāya [māheśvaram astraṃ yajet] pārameśvaramastramiṣṭvā [daśasahasrāṇi japtvā] daśasahasrasaṃkhyayā taṃ japan [daśāṃśam anuhomayet] taddaśāṃśena ca homaṃ kuryāt।। bhūrisragbalidhūpādyair iṣṭaliṅgasthaśaṃkaraḥ ।। d
nāḍībhūtena sūtreṇa sandhāya bahirālikhet ।। tadantarakhilairbījair varmālabdhaistaduccaran ।। [bhūrisragbalidhūpādyaiḥ] prabhūtasraṅnaivedyadhūpagandhādibhiḥ [iṣṭaliṅgasthaśaṃkaraḥ] arcito liṅgāśrayaḥ śivo yasya tathāvidhaḥ sādhakaḥ kṣetraparigrahāya śakrādīn [digīśvarān] indrādidikpatīn [śaṅkuvigrahān] śaṅkuśarīrān [dikṣu] prācyādidikṣu nyaset। tataśca [nāḍībhūtena] nāḍyātmanā sūtreṇa sandhāya digbandhanaṃ kuryāt। [bahiḥ] tadbāhye [dīptaṃ māheśvaramastraṃ] jvalatpārameśvamastraṃ japan [bhasmanā prākāram ālikhed] bhasmaprākāraṃ vilikhet। [tadantaḥ] tasyāntaḥ [akhilaiḥ bījaiḥ] sarvabījaiḥ [varmālabdhaiḥ] kavacādyabhimantritaiḥ [taduccaran] tanmantramuccārayan [kavacaṃ prākāraṃ] kavacaprākāraṃ [kuryād] vidadhyāt। [evameva hi] itthameva nityaṃ [svadhāmno api] svanivāse kurvīta।। [kṣetraparigrāhiṇo dharmāḥ] tataśca dhāmaśaṅkuṣu lokeśān pradoṣe prativāsaram ।। d
kṣetrapālaṃ svadigbhāge parvasu kṣetranemigān ।। [dhāmaśaṅkuṣu] nivāsaparicchadahetuṣu dikṣvaṣṭasu niviṣṭeṣu śaṅkuṣu [lokeśān] indrādilokapālān [pradoṣe] rātryārambhe [prativāsaraṃ] pratyahaṃ pūjayet। [bāhyāvṛtau] bāhyaprākāranimittaṃ ca śakrādidigaṣṭake śaṅkuṣu [tadastrāṇi] vajrādyāyudhāni antarghanacchadam iti kavacādyāvaraṇaṃ ca yajet। [svadigbhāge] prāgukte nairṛtasthāne kṣetrapālaṃ yajet। parv asu caturdaśyaṣṭamyādiṣu kṣetranemigān indrādilokapālān yajet। tathā hyuktaṃ prāk nyaseddigīśvarāndikṣu śakrādīn śaṅkuvigrahān।। siddhyarthaṃ parigṛhīte kṣetre yat kuśakusumasamidādi nāsti, taddūrād viprakṛṣṭād [sahāyopahṛtaṃ bhajed] anyataḥ sahāyenānayet।
nanu dūrasamitpuṣpakuśodakasya kṣetrasyāgrahaṇameva prāṅnirūpitam। iha ca dūrātsahāyena tadānayanokteḥ prāgvyākṛtaparāmarśato virodhaḥ। naiṣa doṣaḥ। kuśakusumasalilasamidvarjitamanyatphalamūlatṛṇendhanamṛdādi dūrāt sahāyenānayeditīha pratipādyate। tanna kaścidvirodhaḥ। yadvā dūrasamitpuṣpakuśodakakṣetraniṣedhasūtre sakalānyaguṇopapannaṃ kṣetraṃ yadi syāttadādnīṃ dūrasamitpuṣpakuśodakasyāpi tasyāpariharaṇamityeṣṭavyameva। tacca `kṣetre yannāsti taddūrātsahāyenopahṛtaṃ bhajed' ityetatsūtrārambhasāmarthyātsiddhyati। tadetaduktam prāgvyākhyātaparāmarśasamādhāneṣṭikṛdbhavet।। na siddhikṣetramutsṛjya padamapyanyato vrajet ।। d
svaśāstravihitāṃ vṛttim āsthitasya prasiddhyati ।। [siddhikṣetramutsṛjya] siddhikṣetrāvasthitaḥ sādhakastattyaktvā padamapi na anyato [vrajed] gacchet। [mantro varṇalakṣajapād] mantras ca sādhyasya yāvanto varṇāstāvallakṣajapāt [daśamāṃśato homācca] taddaśāṃśahomāt [svaśāstravihitāṃ vṛttimāsthitasya prasiddhyati] svaśāstrāmnātacaryācaraṇācca siddhiḥ।। akāmātkāmataḥ kuryāt tadeva triguṇaṃ sudhīḥ ।। [akāmād] anicchātaḥ [saṃjātavyutkramaḥ] svaśāstrāmnātavidhyatikrame [vidhisthitaṃ] tacchāstropadiṣṭaṃ prāyaścittaṃ kuryāt। [kāmataḥ] icchātaḥ triguṇam। sudhīriti suṣṭhu śobhanā tadanuṣṭhāne pravaṇā dhīryasya saḥ।।
śataṃ vā saṃyataprāṇo vāsaraṃ mārutāśanaḥ ।। [sādhakāhnikavicchede] ahnā nirvartyaḥ āhnikaḥ pratyahaṃ kāryo vidhiḥ sādhakasādhyaḥ prāgukto vidhiḥ, tasyecchāto vicchede tallope [sadyojātāyutaṃ] daśasahasrāṇi sadyojātasya japet। yadvā [vāsaraṃ mārutāśanaḥ] ekāhopoṣitaḥ [saṃyataprāṇaḥ] prāṇāyāmaśatena tameva [śataṃ] śataśo japet। atra ca dūrasthādapi yathāyogaṃ prāktanamakāmakṛta ekaguṇatvaṃ kāmakṛte tu traiguṇyamabhisambandhanīyam।। vaktrasya syandane rātrau divā taddviguṇaṃ japet ।। saṃmyataprāṇo nirāhārī śataṃ [vāmasya] vāmadevasya anicchākṛte [annavyatikare] abhojyānnabhojane japet। evaṃ hiṃsāyāṃ kṛtāyāṃ [bahurūpiṇaḥ] bahurūpaśatam। icchayā tattriguṇam। rātrau [syandane] vīryotsarge [vaktrasya] tatpuruṣamantraṃ śataśo abhijapet। divā tu taddviguṇaṃ prāyaścittamācaret। atra cecchākṛtatvaṃ na sambhavatītyanicchaiva mukhyā।।
caturdalābjamadhyeṣṭyā tatsthāne pañcamaṃ yajet ।। śrīkiraṇoktatajjātyadhipatayaḥ kramād [vaktrādyanyatamaṃ guṇaṃ] tatpuruṣabahurūpavāmadevasadyojātamantrāḥ [daturdalābjamadhyeṣṭyā] caturdalapadmamadhyayogena pūjyāḥ। evaṃ jātyanusāreṇa madhye arcya tatsthāne [pañcamam] īśānabhaṭṭārakaṃ [yajed] arcayet। evaṃ ca yadi brāhmaṇasyādīkṣitabrāhmaṇocchiṣṭasaṅkaro jātastadā tatpuruṣamantraṃ madhyadale abhyarcya pūrvadale īśānaḥ pūjanīyaḥ। anye tu svashtāneṣveva। tasyaiva kṣatriyavaiśyaśūdrocchiṣṭasparśe bahurūpādimantrā madhye abhyarcyāḥ। tadīyasthāne tvīśsanamantraḥ। evaṃ kṣatriyasyādīkṣitakṣatriyavaiśyocchiṣṭasparśe sati bahurūpādayaḥ prāguktakramādeva madhye, tatsthāne punarīśānabhaṭṭārakamantrakramaḥ।। juhuyādayutaṃ jñāte dviguṇaṃ śuddhikāraṇāt ।।
tasminyāge pūrvaṃ [śuddhikāraṇāt] śuddhihetoḥ dvijādyucchiṣṭasparśaśāntyai [ṣaḍahopoṣitaḥ] kramādekāhadvyahatryahaṣaḍahopoṣito [vanyāśano api vā] vanyaiḥ nīvārādibhiḥ kṛtavṛttirvā yaṣṭavyamantraṃ lakṣaṃ japet। yadi vājānataḥ sthito apyatikramastadā ayutaṃ juhuyāt। anyathā [dviguṇaṃ] taddviguṇam। japasya cāyameva kramaḥ। yathā homastathā japaḥ iti śruteḥ।। samagrasaṃhitālakṣaṃ japennirmālyabhojane ।। [nirmālyasamparke] nirmālyasāṅkarye sati [sarvabrahmāṇi lakṣaśo japed] brahmamantrāḥ pratyekaṃ lakṣaśo japyāḥ। [nirmālyabhojane] sākṣāttu tadbhojane [samagrasaṃhitālakṣaṃ japet] sādhyamantrasaṃhitāyāḥ śivaikādaśinyā ekaikamantralakṣaṃ japet।। ajāto adhipatiḥ proktas trayīnaiṣṭhikaliṅginām ।।
kiṃtvaindavavrataprānte kāpālyannāśane matam ।। [śākyapādārthikakapālināṃ] saugatārhatamahāvratānāṃ [vāmādyāḥ] vāmadevāghoratatpuruṣāḥ patayaḥ। [trayīnaiṣṭhikaliṅgināṃ] trayīnaiṣṭhikāḥ saṃnyāsāśramiṇaḥ anye ca liṅgino anyadarśanāmnātavratadhāriṇaḥ, teṣām [ajāto adhipatiḥ] sadyojātaḥ patiḥ। tadannabhojane [śuddhiḥ] prāyaścittaṃ [jātisamparkaśuddhivat] tadadhipatiścaturdalābjamadhye tatsthāne ca īśānabhaṭṭārakaḥ। kiṃ tu [kāpālyannāśane] mahāvratānnabhojane [aindavavrataprānte matam] cāndrāyaṇavratasamāptāvevaṃvidhayāgakaraṇācchuddhiḥ।। kāpālisaṅkare trīṇi lakṣāṇi kṛtasaṃyamaḥ ।।
[tatsaṅkaraviśuddhaye] sāṅkaryamātre jāte tu tacchuddhyai lakṣam īśānasya japet। [kāpālikasaṃkrame] kāpālikasaṅkare tu [kṛtasaṃyamaḥ] triṣavaṇasnāto nirāhāraḥ trīṇi lakṣāṇi।। lakṣaṃ japenmaheśasya punaḥ kuryātparigraham ।। [liṅge sākṣasūtrake pramādādddhārite bhraṣṭe vā] daivānmānuṣādvā prabalālliṅgākṣasūtrayorhāritayorbhraṣṭayorvā [maheśasya lakṣaṃ japet] parameśvaramantralakṣajapaṃ kṛtvā [punaḥ parigrahaṃ kuryāt] punarguṇotkṛṣṭayoranyayoḥ saṃgrahaṃ kuryāt।। tadanyatrārdhamūlaṃ vā sahasraṃ sulaghīyasi ।।
janite bhaṅge bhraṃśe vā prāgukto vidhiḥ। yadi tu [tadanyatra] pūjāvisraṃsananirmālyamadhyapātādyādvā janite bhraṃśe adhaḥpāte liṅgasya akṣasūtrasya vā tadā [daśāṃśaḥ] taddaśāṃśo vihitaḥ। ayutaṃ japedityarthaḥ। tāvanapi vyājo yatra notpātaḥ tathāvidhe bhadrapīṭhād āsanādvā bhraṃśe jāte [ardhamūlaṃ] tato apyardhaṃ pañca sahasrāṇi। [sulaghīyasi] suṣṭhu laghīyasi alpe karacalane skhalane bhadrapīṭhe vā āsane vā karādvicyāve sahasraṃ japaḥ।। hāritārdhaṃ guṇacchede saṃkhyāsūtrasya doṣanut ।। iṣṭaliṅge akṣasūtre vā [paśunā] adīkṣiteṇa dṛṣṭe sahasraṃ japet। spṛṣṭe tu [daśaguṇaṃ japed] ayutaṃ japyam। saṃkhyāsūtrasya ityakṣasūtrasya akasmād [guṇacchede] sūtrasya cchede hāritārthaṃ lakṣārdhaṃ doṣanut। [kaphaviṇmūtraspṛṣṭasya kaphādispṛṣṭasya tyāgaḥ kāryaḥ। anyatra taijasād iti hemādilohasya duṣṭasya tenaiva dravyeṇa punarghaṭanaṃ na tu tyāga iti। ayaṃ ca liṅgākṣasūtravidhiḥ sādhakādanyatrāpi vijñeyaḥ।। pramādādyoṣitaṃ gatvā prāṇāyāmāyutaṃ bhajet ।। d
[pramādād yoṣitaṃ gatvā] anicchayā nikhilāni balīvardanyāyena pramādāt pramadayā kṛtapariṣvaṅgasya tadupabhoge [praṇavoccārasaṃśritaṃ] praṇavoccārapuraḥsaraṃ [prāṇāyāmāyutaṃ bhajet] prāṇāmāyadaśasahasraṃ kuryāt। icchayā tu [dvipañcaguṇitaṃ] taddaśaguṇaṃ japet। lakṣaṃ vidadhyād ityarthaḥ।। mahāpātakasaṃyoge śivaikādaśikāyutam ।। d tatsameṣvevameva syāt kiṃ tu prāṇāyatiṃ vinā ।।
[mahāpātakasaṃyoge] `brahmahatyā surāpānaṃ steyaṃ gurvaṅganāgamaḥ। tatsamparkaśca' iti mahāpātakāni। ebhiranicchātaḥ saṃyoge [śivaikādaśikāyutaṃ] śivaikādaśikāyāḥ saṃhitāyā ayutaṃ japet। icchayā tu [prāṇasaṃyamī] saṃyataprāṇaḥ [phalamūlabhuk] phalamūlāśanaḥ tadeva daśaguṇaṃ japet। [tatsameṣu] etatsameṣūpapātakeṣu [prāṇāyatiṃ vinā] prāṇāyāmavarjyam [evameva syād] eṣa eva vidhiḥ।। japedekādaśājātam ekaṃ vā brahmamadhyagam ।। [pātakeṣu] tebhyo mahāpātakopapātakebhyo yānyanyāni pātakāni tattaddravyāpaharaṇaniṣiddhānnabhakṣaṇādīni teṣu teṣvapi [tadanyeṣu kriyāvyatikareṣu] anyeṣu ca kriyācchidreṣu [ekādaśa] śivavaktrāṇyaṅgasahitāni japet। yadvā tattadanusāreṇa bahurūpanāthamevāvartayet।।
ādadāno aparijñānāt pūrvoktādardhamācaret ।। yathoktāmatropakaraṇādi [na kiñcid grāhyaṃ] na kiṃcid gṛhṇīyāt। kiṃcid [aparijñānād] ajñānād [ādadānaḥ] gṛhṇan [pūrvoktād ardham] tattanmahāpātakayoginaḥ prāyaścittaṃ yatpūrvamuktaṃ tadardham ācaret।। jñātvaivaṃ sādhako vidvān sahāyaṃ sadguṇaṃ bhajet ।। putrakaṃ samayasthaṃ vā susnigdhamaparaṃ tataḥ ।।
[bahudaivasike yoge] sañjātapātakena sakhyānekāhike samparke sati [tulyaṃ] tatsamameva sādhakasya prāyaścittam। [sādharmyayogataḥ] tatsādharmyaprāpteḥ। evaṃ buddhvā tadvidā sādhakena sadguṇaḥ satkuśalaḥ tadalābhe samānajātiḥ kanīyān guṇajyeṣṭhaḥ putrakaḥ samayī vā tayorabhāve anyaḥ kaścit susnigdhaḥ sahāyo yojanīyaḥ।। dviguṇaṃ svavaśastāva ccaredasvavaśo vratī ।। deśiko mantravṛttiśca putrakaḥ samayī ca yaḥ। catvāra ete śaivāḥ syurvratino avratino api vā।। iti pūrvamuktatvāt
avratī yo guruḥ asvavaśa ityanicchuḥ kṛtapātakaḥ sa prāguktānāṃ pātakānāṃ nivṛttyai sādhakoktam uditaṃ vrataṃ kuryāt। dviguṇaṃ svavaśa iti, kāmataḥ kṛtapātako guruḥ sādhakoktaṃ vrataṃ dviguṇamācaret। tāvaccaredasvavaśo vratīti, yadi punaranicchākṛtapāpo vratī sa dviguṇamevācaret।। putrakārdhaṃ tu samayī pūrvoktānuktapāpmanām ।। sa eva guruḥ svavaśa icchākṛtapātakaścet [triguṇaṃ] vratamanutiṣṭhet। itthaṃ sakāmākāmatvena vratitvāvratitvabhedena ca guroścaturdhā prāyaścittamuktam। adhunā putrakaṃ pratyucyate। tryaṃśaṃ vinā tatputrakaścaret। svavaśastadicchāvān putrakaḥ sādhakoktāt tribhāgaṃ prāyaścittaṃ caret। sa evānicchāvān vratī tryaṃśaṃ vineti dvibhāgamevānutiṣṭhet prathamasamayinaḥ। putrakārdhaṃ tu iti, putrakoktād vratādardhaṃ samayī pūrvoktānuktapāpmanāṃ prāguktānāmanuktānāṃ ca pāpānāṃ śāntaye vrataṃ kuryāt।। parākaṃ taptakṛcchraṃ vā mantrī sānucaraścaret ।।
asaṃviditapātakavicchittyai [nirvighnasiddhimanvicchan] nirvighnasiddhiprepsuḥ [sānucaraḥ] sasahāyaḥ [mantrī] sādhakaḥ [itare trayaḥ] tadanye ca deśikaputrakasamayinastrayaḥ [muktyarthaṃ] vighnavarjitamuktyarthaṃ pratiṣaṇmāsaṃ kṛcchramācareyuḥ। [athavā] yadvā [pratyabdaṃ] prativarṣam [aindavaṃ] cāndrāyaṇaṃ parākaṃ taptakṛcchraṃ vā kuryuḥ। kṛcchracāndrāyaṇādilakṣaṇaṃ tantrāntarājjñeyam। yathoktaṃ śrīmatkiraṇe ekabhuktaṃ tryahaṃ kuryāttryahaṃ tu yadayācitam। tryahaṃ syānnaktabhojī tu tryahaṃ syānmārutāśanaḥ।। eṣa kṛcchraḥ samākhyātaḥ prājāpatya iti smṛtaḥ। māsārdhaṃ grāsavṛddhiḥ syācchukle kṛṣṇe tu hrāsayet।। cāndrāyaṇavidhiḥ proktaḥ iti dvādaśāhaṃ nirāhāraḥ parāka iti saṃsmṛtaḥ। iti। tryahamuṣṇaṃ pibedvāri tryahaṃ kṣīraṃ tathā pibet। tryahamuṣṇaṃ ghṛtaṃ pītvā tryahaṃ vai kevalaṃ tataḥ।। taptakṛcchro ayamākhyātaḥ iti
sarvacchidraharaścānyo vidhireṣāṃ nigadyate ।। d eṣāṃ sādhakādīnāṃ [sarvacchidrāpahaḥ] samayalopādijasakalacchidrāpahaḥ [anyo] yaḥ pavitrākhyo vidhiḥ prāg devaiḥ [harāt] parameśvarāt tapasā [prāptaḥ] labdhaḥ sa eveṣāmeva [svavidhipuṣṭaye] svavidhipuṣṭyarthaṃ [nigadyate] ucyate।। śrāvaṇe tadupānte vā nabhasye vocyamānavat ।। d śambhoḥ pavitramāpādya pūrayedvārṣikaṃ vidhim ।।
śrāvaṇe māsi [tadupānte vā] saḥ śrāvaṇa upānto yasya kālasya sa tadupānaḥ kālaḥ। āṣāḍhapaurṇamāsī vā caturdaśī vā tasmin। yathoktaṃ śrīmanmaye`āṣāḍhyāścādime ahani' iti। nabhasye vā iti bhādrapade। gap tatkathanamathādhikyata iti prakaraṇasambandhaḥ। liṅgaṃ parameśvarapūjādhikaraṇam। amarārcitam iti liṅgārādhanatastatprāptirjanānāmiti jñāpayitum। tathā coktaṃ śrīmanmaye ādityā vasavo rudrā ṛṣayaśca mahaujasaḥ। vidhivalliṅgamārādhya padamisṭatamaṃ gatāḥ।। iti। [vyaktaṃ] pratimā। avyaktam anabhivyaktāṅgam। ubhayātmakaṃ vyaktāvyaktaṃ mukhaliṅgamityarthaḥ।gap siddhyarthaṃ sādhaka ātmanaḥ kṛte sthāpayet paraiḥ samayisādhakaputrakādibhiḥ abhyarthito vā guruḥ ācāryaḥ pratiṣṭhāpayet। parairiti viśeṣaṇād guroḥ pare ye sādhakādayastaistadevaṃsiddhaye ātmanaḥ pratiṣṭhā kāryā। ācāryeṇa tu caturṇāmapīti tātparyam।।
sarvajñavihitaṃ yāvad bubhukoritarasya vā ।। App tad liṅgaṃ bubhukṣoḥ bhogecchoḥ [itarasya vā] anyasya vā munerarcane prabhavatīti। yataḥ sarvajñatvamato akhilakartṛprasaram। tathā bāhulyena śailalohamṛdratnadāruprakṛtijaṃ praśastam। kvaccittu svaśāstrāmnātānyaprakṛtijamapi bhāvyam।। ekāṅgulaṃ dvihastāntaṃ ratnajaṃ na paraṃ tataḥ ।। App [ekāṅgulam] ekāṅgulādārabhya [dvihastāntaṃ] caturviṃśatyaṅgulāntaṃ [ratnajaṃ] ratnamayaṃ liṅgaṃ kuryāt। na tu tataḥ param iti। paramityadhikam। ādhikyaviṣaya evāyaṃ niṣedhaḥ। tasmādaṅgulānnyūnasyāpi siddhiḥ।
siddhaye badarādātharvaṇakādvāpi śasyate। saukṃsye aṇu ca guṇo yena balīyān sarvadoṣahṛt।। iti śrīmanmayādāvaṅgulonasyāpyāmnātatvāt। yattu śrīmatkiraṇādau aṅgulādivitastyantaṃ nordhvaṃ liṅgaṃ tu ratnajam। iti mānaṃ sādhakāyāvaśyamānasya viṣayam। na ca liṅgaviṣayaṃ jñeyam। lohādīnāṃ mānamucyate lohādi pāṇiṣaḍḍhāstaṃ dārubhistrividhaṃ param ।। App
yaterannatmavattāyai deśikādyā jigīṣavaḥ ।। MT prāṇāyāmādyanuṣṭhānāj jitākṣatvaṃ śanaiḥ śanaiḥ ।। MT japaḥ samādhirityaṅgāny aṅgī yogo aṣṭamaḥ svayam ।। MT preraṇākṛṣṭisaṃrodhalakṣaṇaṃ kratudoṣanut ।। MT
pratyāhāro vidhātavyaḥ sarvato vinivartanam ।। MT dhāraṇāyogyatāmeti pade svecchāprakalpite ।। MT tadekatānatāmeti sa samādhirvidhīyate ।। MT ūho abhivīkṣaṇaṃ vastuvikalpānantaroditaḥ ।। MT
tatpoṣakaṃ vipakṣaṃ ca yacca tatpoṣakaṃ param ।। MT vibhānti śaktayo viśvaṃ vyāpya bhānoriva tviṣaḥ ।। MT rorucānamatītyaitān dṛkkriyāprāṇarociṣā ।। MT nivṛttirdhāraṇādīnāṃ mūlaṃ sarvasya tattataḥ ।। MT
yadanyatsādhanaṃ kiṃcid yogasiddheśca kathyatām ।। MT praśnasyāvaśyavācyatvāt tathāpyuddeśa ucyate ।। MT mṛdbhirliṅgagudāsavyahastayugmāni śaucayet ।। MT svabāhunābhihṛtkāni dvistrirvā śaucitādharaḥ ।। MT
bādhāśūnye vanādau vā svāsanastha udaṅmukhaḥ ।। MT ṛjugrīvāśirovakṣā nāsāgrāhitadṛgdvayaḥ ।। MT viṣṭabhadeho dantāgre jihvāmādāya susthitaḥ ।। MT sa recakastadabhyāsād vedhavikṣiptakarmasu ।। MT
bāhyena vāyunā mūrteḥ śaktisīmaprapūraṇam ।। MT tyāgasaṃgrahaṇe hitvā nirodhaḥ kumbhakaḥ smṛtaḥ ।। MT tathāsya carato vidvān somasūryeśavartmasu ।। MT pūrakaṃ kumbhakaṃ vāpi bhajeccandrapathi sthite ।। MT
anagnijvalane vṛkṣaśoṣaṇe bījanāśane ।। MT dhyānārcanajapādyeṣu dehatyāge ca śāṅkare ।। MT yavīyān madhyamo jyeṣṭhaḥ sa tālairdvādaśādibhiḥ ।। MT so api dhyānajapopetaḥ sagarbho anyastadujjhitaḥ ।। MT
prātarniśākṛtaṃ pāpaṃ dinānte ca divākṛtam ।। MT snāto bhavati tīrtheṣu sarvakratuṣu dīkṣitaḥ ।। MT dhyāyedadhvāntagaṃ devaṃ japettadvācakaṃ sadā ।। MT yasmānnācetanaṃ tattvaṃ siddhamapyupakārakam ।। MT
siddhaye dhāraṇādīnāṃ vṛttīnāmanilasya ca ।। MT ayamarkaguṇaṃ kālaṃ kṛtacittavyavasthitiḥ ।। MT sthityartho dhāraṇāśabdaḥ sthānārtho apyupacārataḥ ।। MT tāni hemahimajyotiḥkṛṣṇasvacchāni rūpataḥ ।। MT
sthairyāpyāyanaviploṣapreraṇāśūnyatāptaye ।। MT bādhakānyanuvartīni madhyasthānyavagatya ca ।। MT kva deśe dhāraṇārūpaṃ cintanīyaṃ vipaścitā ।। MT hṛdi cetasi vikṣipte dhārayetkṣitimarthavit ।। MT
prāṇādivṛttisiddhyarthaṃ hṛtkaṇṭhādiṣu mārutam ।। MT khaṃ samasteṣu bhūteṣu vārivāyū śikhikṣitī ।। MT madhyasthārātimitrāṇi catuṣke yugmayugmaśaḥ ।। MT kāni prāṇādivṛttīnāṃ sthānānyasmin śarīrake ।। MT
tasya hṛnnābhyuraḥkaṇṭhapṛṣṭhadeśeṣu dhāraṇāt ।। MT jitapraṇayano dhatte svecchayā dehamātmanaḥ ।। MT vijitonnayano abhyeti vāgvaśitvādikān guṇān ।। MT vapurvihāravaśitā bhavedvinamane jite ।। MT
dhāraṇā dvādaśa dhyānaṃ divyālokapravṛttidam ।। MT prāṇāyāmaṃ vināpyevaṃ vaśyātmā cetasi sthitaḥ ।। MT yadyadvastu yathoddiṣṭakramayogāt prapadyate ।। MT iti bāhye sthite sarvam ākalayya svacakṣuṣā ।। MT
śivagarbhān samātiṣṭhan prāṇāyāmādikānapi ।। MT rūpaṃ paraṃ maheśasya dhyātuṃ śakyaṃ na jātucit ।। MT pārthivāpye vicitrāṅke na dhyeye dhāraṇe tadā ।। MT bhogaviplutacittasya kathaṃ syāccittasaṃsthitiḥ ।। MT
śakyate viṣayīkartuṃ jagadapyakhilaṃ śanaiḥ ।। MT keyaṃ vā rūpakeyattā sarvādhiṣṭhānayoginaḥ ।। MT sthānarūpapramāṇāni parikalpya svacetasā ।। MT tenāsya cetasaḥ sthairyaṃ saviśeṣaguṇaḥ śanaiḥ ।। MT
evamātiṣṭhataḥ samyag vinaivākārakalpanām ।। MT sarvārthadṛkkriyārūpam ānandamavyayam ।। MT etatsamastaguhyānāṃ guhyaṃ siddhāmarastutam ।। MT nāmedhine nātapase yaśca nābhyarcayecchivam ।। MT
kāle hitvāpāsravaṃ dehamāste svātmanyevāścaryacaryādhivāsaḥ ।। MT