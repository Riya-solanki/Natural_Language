jananapālanasaṃharaṇātmakaṃ hariharaṃ prathamaṃ praṇamāmyaham ।। sakalasiddhagaṇair api sevitām aharahaḥ praṇamāmi ca śāradām ।। kanakaratnasuśobhitaśekharaṃ gaṇapatiṃ prathamaṃ praṇamāmyaham ।। sakalasiddhisamūhaviśāradaṃ praṇatapāpaharaṃ bhavapāradam ।।
tataḥ śodhanakaṃ tasya tathāṣṭādaśa karma ca ।। dhātūnāṃ śodhanaṃ caiva māraṇaṃ guṇavarṇanam ।। tathā coparasānāṃ hi guṇāḥ śodhanamāraṇam ।। ratnānāṃ guṇadoṣaśca tathā śodhanamāraṇam ।।
rasāṃśca śatasaṃkhyākān kathayāmi savistarāt ।। divyauṣadhyo rasauṣadhyaḥ siddhauṣadhyastathā parāḥ ।। mūṣāścaiva hi dhātūnāṃ kautukāni samāsataḥ ।। nātisaṃkṣepavistārāt graṃthe asmin parikalpitāḥ ।।
tatsannidhāne atisuvṛttakūpe sākṣādraseṃdro nivasatyayaṃ hi ।। tatrāgatā kūpamavekṣamāṇā nivartitā sā mahatā javena ।। pradhāvitaḥ sūtavaraścaturṣu kakupsu bhūmau patito hi nūnam ।। vistīrṇaṃ ca suvṛttaṃ hi sūtakasya samīritam ।।
jāyate ruciraḥ sākṣād ucyate pāradaḥ svayam ।। kṣatriyo vaiśyaśūdrau ca caturṇāṃ jāyate khalu ।। prācyāṃ yāmyāṃ pratīcyāṃ ca kauberyāṃ ca diśi kramāt ।। pītavarṇaḥ svarṇakartā rakto rogavināśakṛt ।।
sevitāḥ sarvarogaghnāḥ sarvasiddhividhāyakāḥ ।। śodhito māritaścaiva krāmitaḥ sāritaḥ śubhaḥ ।। pātanaṃ rodhanaṃ samyak niyāmanasudīpane ।। garbhadrutirbāhyadrutiḥ proktaṃ jāraṇakaṃ tathā ।।
uddeśato mayātraiva nāmāni kathitāni vai ।। mūrcchāṃ mṛtyuṃ madaṃ caiva sphoṭaṃ kuryuḥ śirobhramam ।। nāmāni kathayāmyeṣāṃ devīśāstrānusārataḥ ।। sūtake kaṃcukāḥ sapta tataścaiva viṣopamāḥ ।।
tasmāddoṣāpaharaṇaṃ kartavyaṃ bhiṣaguttamaiḥ ।। sūtasya svedanaṃ kāryaṃ dolāyaṃtreṇa vārtikaiḥ ।। trikaṭu triphalā caiva citrakeṇa samanvitā ।। oṣadhāni samāṃśāni rasād aṣṭamabhāgataḥ ।।
triguṇena suvastreṇa bhūrjapatreṇa veṣṭayet ।। lambāyamānāṃ bhāṇḍe tu tuṣavāriprapūrite ।। tridinaṃ svedayetsamyak svedanaṃ tadudīritam ।। prajāyate vistareṇa kathayāmi yathātatham ।।
atha khalvapramāṇaṃ hi vakṣye tatra mayādhunā ।। vistareṇa tathā kuryān nimnatvena ṣaḍaṅgulam ।। ardhacandrākṛtiścāpi mardako atra daśāṃgulaḥ ।। bahirmalavināśāya rasarājaṃ tu niścitam ।।
uṣṇakāṃjikatoyena kṣālayet tadanantaram ।। mūrcchanaṃ doṣarahitaṃ saptakañcukanāśanam ।। amlauṣadhāni sarvāṇi sūtena saha mardayet ।। nirmalatvam avāpnoti granthibhedaśca jāyate ।।
karaṇīyaṃ prayatnena rasaśāstrasya vartmanā ।। utthāpanaṃ bhavetsamyak mūrchādoṣavināśanam ।। tridhā pātanamityuktaṃ rasadoṣavināśanam ।। mṛṇmayī sthālikā kāryā cocchritā tu ṣaḍaṃgulā ।।
iyanmānā dvitīyā ca kartavyā sthālikā śubhā ।। amlavargeṇa saṃyuktaṃ sūtakaṃ taistu mardayet ।। uparisthām adhovaktrāṃ dattvā saṃpuṭamācaret ।। culyāṃ sthālīṃ niveśyātha dhānyāgniṃ tatra kārayet ।।
svāṅgaśītalatāṃ jñātvā ūrdhvaṃgaṃ grāhayedrasam ।। garte tu sthāpitāṃ bhūmau jvālayenmūrdhni pāvakam ।। adhaḥpātanayaṃtraṃ hi kīrtitaṃ rasavedibhiḥ ।। tiryagghaṭe rasaṃ kṣiptvā tanmukhe hyaparo ghaṭaḥ ।।
nālikāṃ jalapātrasthāṃ kārayecca bhiṣagvaraiḥ ।। yāmatritayaparyaṃtaṃ tiryakpāto bhavedrasaḥ ।। yaṃtrāṇāṃ pātanānāṃ ca tritayaṃ sukaraṃ khalu ।। kathitaṃ hi mayā samyak rasāgamanidarśanāt ।।
yatkṛte ca palatvaṃ hi rasarājasya śāmyati ।। dhārayedghaṭamadhye ca sūtakaṃ doṣavarjitam ।। nirvāte nirjane deśe dhārayed divasatrayam ।। anenaiva prakāreṇa rodhanaṃ kuru vaidyarāṭ ।।
dinatrayaṃ sveditaśca vīryavānapi jāyate ।। bubhukṣā vyāpakatvaṃ ca yena kṛtvā prajāyate ।। kāsīsasaṃyutā kāṃkṣī kāṃjikena samanvitaiḥ ।। anenaiva prakāreṇa dīpanaṃ jāyate dhruvam ।।
balavattvaṃ viśeṣeṇa kṛte samyak prajāyate ।। kathayāmi samāsena yathāvadrasaśodhanam ।। nimbūrasena saṃmardyo vāsaraikamataḥparam ।। kṣālite kāṃjikenaiva vaktraṃ bhoktuṃ prajāyate ।।
taptam āyasakhalvena taptenātha pramardayet ।। jaṃbīrapūrakajalair mardayedekaviṃśatim ।। yātudhānamukhaṃ samyak yātyeva hi na saṃśayaḥ ।। sūtasyāṣṭau ca saṃskārāḥ kathitā dehakarmaṇi ।।
tathā ca daśa karmāṇi dehalohakarāṇi hi ।। karoṭividhinā samyak kartavyaṃ lohasaṃpuṭam ।। bhakṣayatyeva cābhrasya kavalāni na saṃśayaḥ ।। suvṛttaṃ lohapātraṃ ca jalaṃ tatrāḍhakatrayam ।।
lohasaṃpuṭamadhye tu nikṣiptaṃ śuddhapāradam ।। catuḥṣaṣṭyaṃśakaṃ cābhrasattvaṃ saṃpuṭake tathā ।। vahnimṛttikayā vāpi saṃdhirodhaṃ tu kārayet ।। kramādagniḥ prakartavyo divasārdhakameva hi ।।
anenaiva prakāreṇa ṣaḍgrāsaṃ bhakṣayed dhruvam ।। mānaṃ mānavihīnena kartuṃ kena na śakyate ।। catuḥṣaṣṭyaṃśato bījaṃ pāradānmukhakārakam ।। tataḥṣoḍaśabhāgena bījasya kavalaṃ nyaset ।।
caturthenātha bhāgena grāsa evaṃ pradīyate ।। biḍena ṣoḍaśāṃśena kṣudhito jāyate rasaḥ ।। yadā jīrṇo bhaved grāsaḥ pātitaśca viḍena hi ।। gaṃdhakena samaṃ kṛtvā viḍo ayaṃ vahnikṛd bhavet ।।
kathayāmi yathātathyaṃ rasarājasya siddhidam ।। samabhāgāni sarvāṇi dhmāpayetkhadirāgninā ।। tadabhrasatvaṃ sūtasya cārayetsamabhāgikam ।। garbhadruterjāraṇaṃ hi kathitaṃ bhiṣaguttamaiḥ ।।
abhrasatvaṃ hi mūṣāyāṃ vajravallīrasena hi ।। abhradruteśca sūtasya samāṃśairmelanaṃ kṛtam ।। bāhyadrutikriyākarma śivabhaktyā hi sidhyati ।। śivayorarcanādeva bāhyagā sidhyati drutiḥ ।।
abhrakaṃ tāpyasatvaṃ ca samaṃ kṛtvā tu saṃdhamet ।। evaṃ pūtidvayenaiva ghanasatvaṃ hi sādhayet ।। gajavaṃgau mahāghorāv asevyau hi nirantaram ।। bubhukṣitarasasyāsye nikṣiptaṃ vallamātrakam ।।
tāmrapātrasthamamlaṃ vai saiṃdhavena samanvitam ।। jātaṃ tutthasamaṃ nīlaṃ kalkaṃ tatprocyate budhaiḥ ।। dinatrayaṃ taptakhalve dhautaḥ paścācca kāṃjikaiḥ ।। rasasyāṣṭamabhāgena saṃpuṭaṃ kārayettataḥ ।।
saṃpuṭaṃ vāsasāveṣṭya dolāyāṃ svedayettataḥ ।। aśmapātre'tha lohasya pātre kācamaye athavā ।। dṛḍhe caturguṇe vastre kṣiptvādhaḥ pīḍanādrasaḥ ।। tadābhraṃ jāritaṃ samyak daṇḍadhārī bhavedrasaḥ ।।
aṣṭagrāsena sarvaṃ hi jārayed gurumārgataḥ ।। svahastena kṛtaṃ samyak jāraṇaṃ na śrutaṃ mayā ।। bālaśca kathyate so'pi kiṃcitkāryakaro bhavet ।। caturguṇe abhrake jīrṇe kiśoraḥ kathyate mayā ।।
ṣaḍguṇe jārite tvabhre vṛddhaścaiva rasottamaḥ ।। sarvasiddhikaraḥ so ayaṃ pāradaḥ pāradaḥ svayam ।। anenaiva prakāreṇa sarvalohāni jārayet ।। mahāsiddhikaraṃ yatsyāt sāraṇaṃ sarvakarmaṇām ।।
mukhe suvistṛtā kāryā caturaṃgulasaṃmitā ।। anyā pidhānikā mūṣā sunimnā chidrasaṃyutā ।। matsyakacchapamaṇḍūkajalaukāmeṣasūkarāḥ ।। bhūnāgaviṭ tathā kṣaudraṃ vāyasānāṃ purīṣakam ।।
rasasya ṣoḍaśāṃśena caiteṣāṃ kalkamādiśet ।। sāraṇārthe kṛtaṃ tailaṃ tasmin taile supācayet ।। pidhānena dvitīyena mūṣāvaktraṃ nirundhayet ।। mūṣikāyāstribhāgaṃ hi khanitvā vasudhāṃ kṣipet ।।
evaṃ saṃjāritaṃ bījaṃ rasamadhye patatyalam ।। prathamaṃ jāritaścaiva sāritaḥ sarvasiddhidaḥ ।। gurūpadeśato dṛṣṭaṃ sāraṇaṃ karma cottamam ।। hastānubhavayogena kṛtaṃ samyak śrutaṃ nahi ।।
śāstrātkṛtaṃ na dṛṣṭaṃ hi yathāvat krāmayedrasam ।। karṇamalaṃ mahiṣīṇāṃ strīdugdhaṃ ṭaṃkaṇena sammiśram । etānyeva samāni ca kṛtvā dravyāṇi mardayecca dinam ।। indragopaśca tuvarī mākṣikaṃ kākaviṭ tathā ।।
kācacūrṇaṃ tato dattvā cāndhamūṣāgataṃ dhamet ।। idaṃ krāmaṇakaṃ śreṣṭhaṃ nandirājena bhāṣitam ।। bījāni pāradasyāpi kramate ca na saṃśayaḥ ।। yena vijñātamātreṇa vedhajño jāyate naraḥ ।।
bhṛṅgītailaṃ viṣaṃ caiva tailaṃ jātīphalodbhavam ।। etānyanyāni tailāni viddhi vedhakarāṇi ca ।। siddhasūtena ca samaṃ marditaṃ vedhakṛd bhavet ।। lepavedhastathā kṣepaḥ kuṃtavedhastathaiva ca ।।
kalkena lepitānyeva dhmāpayed andhamūṣayā ।। drute tāmre athavā raupye rasaṃ tatra vinikṣipet ।। drāvayennāgarūpyaṃ ca tāmraṃ caiva tathāvarān ।। vedhate kuntavedhaḥ syād iti śāstravido abruvan ।।
dhūmavedhaḥ sa vijñeyo rasarājasya niścitam ।। tathaiva jāyate vedhaḥ śabdavedhaḥ sa kathyate ।। rañjitaḥ krāmitaścaiva sākṣāddevo maheśvaraḥ ।। tathā raktagaṇenaiva kartavyaṃ śāstravartmanā ।।
tāmreṇa raktakācena raktasaindhavakena ca ।। iṣṭikāyantrayogena gandharāgeṇa rañjayet ।। mardanāttīkṣṇacūrṇena rañjayetsūtakaṃ sadā ।। raṃjanaṃ sūtarājasya jāyate nātra saṃśayaḥ ।।
tanmadhye pāradaṃ kṣiptvā dhmānād rañjanakaṃ bhavet ।। śāstramārgeṇa bahudhā raṃjanaṃ hi nidarśitam ।। kathyate atra prayatnena vistareṇa mayādhunā ।। anyathā bhakṣitaścaiva viṣavanmārayennaram ।।
tato mṛtābhraṃ bhakṣeta paścātsūtasya sevanam ।। sevitaḥ sarvarogaghnaḥ sarvasiddhikaro bhavet ।। tāvanmānena dehasya bhakṣito rogahā bhavet ।। raktikā caṇako vātha vallamātro bhavedrasaḥ ।।
anupānena bhuñjīta parṇakhaṇḍikayā saha ।। sarvapāpādvinirmuktaḥ prāpnoti paramāṃ gatim ।। anubhūtaṃ mayā kiṃcit gurūṇāṃ hi prasādataḥ ।। tathā bhasmābhidhaḥ sākṣāt kathito'pi rasāgame ।।
pāṭaḥ parpaṭikābandho bhasma bhūtisamo bhavet ।। catvāra ete sūtasya bandhanasyātha kāraṇam ।। adhamo dhātubandhastu pūtibandho adhamādhamaḥ ।। abhradrutiviśeṣeṇa vijñeyo'sau bhiṣagvaraiḥ ।।
śuddho rākṣasavaktraśca rasaścābhrakajāritaḥ ।। tata uddhṛtya vastreṇa baṃdhanaṃ kārayed bhiṣak ।। pācitaṃ cānnamadhye tu kartavyaṃ vatsarāvadhi ।। pācito'sau mahātaile dhūrtataile annarāśike ।।
vaṃgasya stambhanaṃ samyak karotyeva na saṃśayaḥ ।। mūlikābaṃdhanaṃ hyekaṃ kathitaṃ pāradasya vai ।। nāgārjunīmūlarasair mardayed dinasaptakam ।। navanītasamas tena jāyate pāradastataḥ ।।
gomayairveṣṭitaṃ tacca karīṣāgnau vipācayet ।। māsatrayapramāṇena pācayedannamadhyataḥ ।। anenaiva prakāreṇa badhyate sūtakaḥ sadā ।। vaṃgastaṃbhakaro'pyevaṃ baddhaḥ sūtavaro'pyalam ।।
arkamūlarasenaiva vāsaraikaṃ prayatnataḥ ।। arkamūlabhavenaiva kalkena parilepitā ।। yāmārdhaṃ dhmāpitaḥ samyak rasakhoṭaḥ prajāyate ।। varṣamātraṃ dhṛto vaktre valīpalitanāśanaḥ ।।
mūlikābaṃdhanaṃ satyaṃ kṛtaṃ nāgārjunādibhiḥ ।। sarvasiddhikaraṃ śreṣṭhaṃ sarvakāryakaraṃ sadā ।। jalakūmbhīrasaiḥ paścān mardayeddinasaptakam ।। anyasyāmandhamūṣāyāṃ sūtamūṣāṃ nirundhayet ।।
puṭānyevaṃ pradeyāni ekaikotpalavṛddhitaḥ ।। bandhamāpnoti sūtendraḥ satyaṃ guruvaco yathā ।। sūtarājasamānyevam ūrdhvayantreṇa pātayet ।। iṅgudīpatraniryāse mardayeddinasaptakam ।।
pāṭhārasena saṃmardya lajjālusvarasena vai ।। dolāyaṃtreṇa saṃsvedya saptāhaṃ dhūrtaje rase ।। bharjayeddhūrtatailena saptāhājjāyate mukham ।। kṣīraṃ śoṣayate nityaṃ kautukārthe na saṃśayaḥ ।।
prakārāḥ kathitāḥ pañca sūtarājasya baṃdhane ।। rasaśāstrāṇi bahudhā nirīkṣya pravadāmyaham ।। rasapādasamaṃ hema trayamekatra mardayet ।। tathā dhūrtarasenāpi citrakasya rasena vai ।।
āsāṃ niyāmikānāṃ ca rasaṃ vastreṇa gālayet ।। aṃdhamūṣāgataṃ golaṃ mudrayeddṛḍhamudrayā ।। ghaṭikādvayamānena dhmāpitaṃ bhastrayā khalu ।। utkhanyotkhanya yatnena sūtabhasma samāharet ।।
vedhate śatavedhena sūtako nātra saṃśayaḥ ।। vaktrastho nidhanaṃ hanyād dehalohakaro bhavet ।। trinemikāvajravallīsahadevīrasena ca ।। rasagolaṃ suvṛttaṃ tu śuṣkaṃ caivātha lepayet ।।
gojihvikārasenaiva saptavāraṃ pralepayet ।। lohasaṃpuṭamūṣāyām andhitaṃ madhyasaṃsthitam ।। dhmāpitaṃ dṛḍhamaṃgārais tatrasthaṃ śītalīkṛtam ।। sarvakāryakaraṃ śubhraṃ rañjitaṃ vedhakṛdbhavet ।।
samāṃśena śilāpṛṣṭhe yāmatrayamanāratam ।। śarkarālaśunābhyāṃ ca rāmaṭhena ca saṃyutam ।। tīkṣṇāṃśunātha mṛditaṃ drutibhiḥ saha sūtakam ।। tato guñjārasenaiva śvetavṛścīvakasya ca ।।
lāṃgalyāśca rasaistāvad yāvadbhavati bandhanam ।। bandhamāyāti vegena yathā sūryodaye ambujam ।। śivabhakto bhavetsākṣāt satyavāk saṃyatendriyaḥ ।। rasāgameṣu yatproktaṃ baṃdhanaṃ pāradasya ca ।।
kathitaṃ tanmayā spaṣṭaṃ nānubhūtaṃ na ceṣṭitam ।। tolakaṃ śuddhasūtaṃ ca mardayetkanyakārase ।। kṛtvā mūṣāṃ samāṃ śuddhāṃ dahanopalanirmitām ।। pidhānaṃ tādṛśaṃ kuryān mukhaṃ tenātha rundhayet ।।
bhājanāni ca catvāri caturdikṣu gatāni ca ।। yāmātkharātape nityaṃ śivenoktam atisphuṭam ।। sarveṣāṃ sūtabandhānāṃ śreṣṭhaṃ satyamudīritam ।। hemadrutiṃ rasendreṇa mardayetsaptavāsarān ।।
pratyahaṃ kṣālayedrātrau rasenoktena vai divā ।। lepayetsaptavārāṇi bhūgarte golakaṃ nyaset ।। khātapramāṇaṃ kathitaṃ gurumārgeṇa ca sphuṭam ।। yāmadvādaśakenaiva badhyate pāradaḥ svayam ।।
sarvasiddhikaraḥ śrīmān jarādāridryanāśanaḥ ।। tadahaṃ kathayiṣyāmi sādhakārthe yathātatham ।। tānyeva kolamātrāṇi palamātraṃ tu sūtakam ।। tatastadgolakaṃ kṛtvā kharparopari vinyaset ।।
piṣṭistaṃbhastu kartavyo niyataṃ tridināvadhi ।। śvetā punarnavā ciṃcā sahadevī ca nīlikā ।। sūtabandhakarā śreṣṭhā proktā nāgārjunādibhiḥ ।। triguṇair bhūrjapatraistu veṣṭayettadanaṃtaram ।।
yāmatrayaṃ prayatnena dhautaḥ paścād gavāṃ jalaiḥ ।। jāyate nātra saṃdeho baddhaḥ śivasamo bhavet ।। cāṃgerīsvarasenaiva piṣṭikāṃ kārayed budhaḥ ।। tathā ca kaṃguṇītaile karavīrajaṭodbhave ।।
bhṛṃgyudbhavena ca tathā samudraśoṣakasya vai ।। paścātsutīkṣṇamadirā dātavyā tu tuṣāgninā ।। śukrastambhakaraḥ samyak kṣīraṃ pibati nānyathā ।। aṣṭasaṃskāritaṃ sūtaṃ tasminnikṣipya mātrayā ।।
pidhānena mukhaṃ ruddhvā lohapātrasya yatnataḥ ।। uṣṇakāṃjikayogena kṣālayed bahuśo bhiṣak ।। rasakhoṭaṃ tato baddhvā svedayetkāṃjikaistryaham ।। jalasekaḥ prakartavyaḥ śītībhūtaṃ samuddharet ।।
kaṭhinatvaṃ prayātyeva satyaṃ guruvaco yathā ।। mukham utpadyate samyak vīryastaṃbhakaro apyayam ।। vaṅgam uttārayetsamyak tīvrāṅgāraiḥ prayatnataḥ ।। bījaṃ śāṇapramāṇaṃ hi sūtaṃ palamitaṃ bhavet ।।
golasya svedanaṃ kāryam ahobhiḥ saptabhistathā ।। kumāryāḥ svarasenaiva bhṛṃgarājarasena hi ।। ekaikenauṣadhenaivaṃ kācakūpyāṃ niveśayet ।। khātaṃ trihastamātraṃ syāl laddīpūrṇaṃ tu kārayet ।।
bhūmisthāṃ māsayugmena paścādenāṃ samuddharet ।। mukhasthaṃ kurute samyak dṛḍhavajrasamaṃ vapuḥ ।। devīśāstrānusāreṇa dhātubaddharaso'pyayam ।। prakāśito mayā samyak nātra kāryā vicāraṇā ।।
abhrasatvaṃ tathā tāpyasatvaṃ hemasamanvitam ।। niṣecayedekadinaṃ paścād golaṃ tu kārayet ।। gojihvā kākamācī ca nirguṃḍī dugdhikā tathā ।। etāsāṃ svarasenaiva svedayedbahuśo bhiṣak ।।
vaktre dhṛtaṃ jarāmṛtyuṃ nihanti ca na saṃśayaḥ ।। abhicārādidoṣāśca na bhavanti kadācana ।। kurvanti ye tattvavido bhiṣagvarā rājñāṃ gṛhe te'pi bhavanti pūjyāḥ ।। sakalaguṇavariṣṭhā vādinaḥ kautukajñā nijahṛdi ca sukaṇṭhe dhārayiṣyanti tajjñāḥ ।।
sasitakṛṣṇasupītakalohitaṃ bhavati varṇacatuṣṭayabhūṣitam ।। niyatayāmacatuṣṭayamamlake ghanarase samabhāgaviloḍitaḥ ।। supayasā lavaṇena vimarditaṃ kuru bhiṣagvara yantrasurodhanam ।। upari tatra jalena niṣiñcayed iti bhaveddaradād varasūtakaḥ ।।
bahuladoṣaharo'pi bhavettathā bhavati śuddhatamo daradodbhavaḥ ।। pṛthagimāśca catuṣpalabhāgikāḥ sphaṭikaśuddhapalāṣṭakasaṃmitāḥ ।। uditadhātugaṇasya ca mūṣikāṃ kuru viṣaṃ viniveśaya tatra vai ।। pavanapittakaphakṣayahārakaḥ sakalarogaharaḥ paramaḥ sadā ।।
saghanasārarasaḥ kila kāntidas tv akhilakuṣṭhaharaḥ kathito mayā ।। praharayugmamitaṃ ca śilātale ravikareṇa vimardya vicūrṇitau ।। kuru bhiṣagvara vahnim adhastataḥ sa ca bhavedaruṇaḥ kamalacchaviḥ ।। magadhajāmadhunā saha guñjikātrayamitaśca sadā parisevitaḥ ।।
sakalasūtakaśāstravimarśanād dvijavareṇa mayā prakaṭīkṛtaḥ ।। vimalalohamaye kṛtakharpare hy amalasārarajaḥ parimucyatām ।। viśadalohamayena ca darviṇā vighaṭayetpraharatrayasaṃmitam ।। dvidaśayāmamadhaḥkṛtavahninā bhavati raktarasastalabhasmasāt ।।
gatabalena nareṇa susevito bhavati vājikaraḥ sukhadaḥ sadā ।। sa ca valīpalitāni vināśayec chataśaratsu nirāmayakṛtparam ।। satatameva vimardya śilātale balivasāṃ ca samāṃ kuru tadbhiṣak ।। tadanu sūtavarasya tu kajjalīṃ rucirakācaghaṭe viniveśaya ।।
sakalarogavināśanavahnikṛt balakaraḥ paramo'pi hi kāntikṛt ।। sa khalu karmavipākajarogahā viśadanāgayutaḥ khalu pāradaḥ ।। rasavaraṃ daśaśāṇamitaṃ hi tat saśukapicchavareṇa nidhāpayet ।। sthagaya taṃ ca pidhānavareṇa vai mṛditayā sumṛdā parimudritam ।।
vidhividā bhiṣajā hyamunā kṛto vimalaṣaḍguṇagandhakam aśnute ।। śataguṇaṃ hi yadā parijīryate rasavaraḥ khalu hemakaro bhavet ।। dṛḍhatarāmupakalpaya parpaṭīṃ vasanabaddhakṛtāmapi poṭalīm ।। kanakapatrarasena ca saptadhāpy avanigartatale viniveśaya ।।
sikatayā paripūrya tadardhakaṃ tadanu tatra niveśaya poṭṭalīm ।। iti mayā kathitā rasapoṭalī balakarā sukarā sukhasiddhidā ।। tridinameva hi haṃsapadīrase dinakarasya kareṇa suśoṣitaḥ ।। karamitā sukṛtāpi hi cuhlikā hy upari tatra niveśaya ca bhājanaṃ ।।
tadanu vahnimadhaḥ kuru vai dṛḍhaṃ satatameva hi yāmacatuṣṭayam ।। kavalitaḥ kṣayarogagaṇāpaho madanavṛddhikaraḥ paramo nṛṇām ।। sa ca valīpalitāni vināśayet sakalakuṣṭhavināśakaraḥ paraḥ ।। rasavaraṃ vimalaṃ ca suśobhitaṃ saśukapicchasamaṃ parimarditam ।।
kanakamūlarasena ca pācitaṃ tadanu saptadinaṃ kṛśavahninā ।। dinamukhe pratihanti subhakṣitaḥ sakaladoṣakṛtāṃ vikṛtiṃ jayet ।। balivasāṃ ca ghṛtena vimardayed atikṛśāgnikṛte dravati svayam ।। drutamayaṃ ca sadāyasabhājane tadanu sūtakṛtāṃ varakajjalīm ।।
bhavati sāratamā rasaparpaṭī sakalarogavighātakarī hi sā ।। kuru samānakaṭutrayasaṃyutāṃ maricayugmamitāṃ sukhadāṃ sadā ।। parpaṭīṃ bhakṣayetprātas tathā tryūṣaṇasaṃyutām ।। bhakṣitā madhunā sārdhaṃ sarvajvaravināśinī ।।
śyāmātrikaṭukenāpi vātajāṃ grahaṇīṃ jayet ।। vātaśūlaharā samyak hiṃgupuṣkarasaṃyutā ।। daśamūlaśṛtenāpi vātajvaranibarhaṇī ।। āruṣkareṇa sahitā sā tu sidhmavināśinī ।।
navamālyarjunaścaiva citrako bhṛṅgarājakaḥ ।। nirguṃḍī ca samāṃśāni kārayedbhiṣaguttamaḥ ।। aṣṭādaśa ca kuṣṭhāni nihantyeva na saṃśayaḥ ।। apathyaṃ naiva bhuñjīyād doṣadūṣyādyapekṣayā ।।
eraṃḍamūlasya rasena sūtaṃ tathādrikarṇyā svarasena mardayet ।। krameṇa sūtaṃ hi dinaiścaturbhiḥ śuddhatvamāyāti hi niścayena ।। pradrāvayettaṃ badarasya cāgninā praḍhālayed bhṛṃgarase trivāram ।। praḍhālayettāṃ kadalīdale hi saṃchādya cānyena dalena paścāt ।।
tasyās tv adhordhvaṃ pradadīta gomayaṃ śītīkṛtā gavyaghṛtena bharjitā । rogānaśeṣānmaladoṣajātān hinasti caiṣā rasaparpaṭī hi ।। gulmāni cāṣṭāvudarāṇi hanyāt saṃsevitā śuddharasasya parpaṭī ।। mayāpi sadvaidyahitāya nūnaṃ pradarśiteyaṃ khalu roganāśinī ।।
saṃśoṣya paścādapi hiṃgurājikāśuṃṭhībhirebhiśca samaṃ vimardya ।। tasyāṃ nidhāyātha rasasya golakaṃ taṃ sveditaṃ cāmlarasena samyak ।। bhekaparṇyuruvubhṛṃgarājakaiḥ śṛṅgaveragirikarṇikārasaiḥ ।। siṃdhuvārakarasena marditaṃ masṛṇakhalvatale trivāsaram ।।
jāyate'dhikataraṃ guṇena vai sannipātabhavamūrcchanaṃ jayet ।। loke kīrtiparaṃparāṃ vitanute dharme matirjāyate prānte tasya parā gatirhi niyataṃ satyaṃ śivenoditam ।। anubhūtaṃ mayā kiṃcit kiṃcit śāstrānusārataḥ ।। tāmraṃ caivāśmasāraṃ ca nāgavaṃgau tathaiva ।।
ete'ṣṭau dhātavo jñeyā lohānyevaṃ bhavanti hi ।। anye trayaḥ suvarṇasya prakārāḥ santi noditāḥ ।। taccaturdaśavarṇāḍhyaṃ sarvakāryakaraṃ param ।। dṛśyate khanijaṃ prājñais taccaturdaśavarṇakam ।।
hemakāryaṃ na cettena tadā śodhyaṃ bhiṣagvaraiḥ ।। khaṭikāpaṭucūrṇaṃ ca kāṃjikena pramardayet ।। āraṇyotpalakaiḥ kāryā koṣṭhikā nātivistṛtā ।। evaṃ puṭatrayaṃ dattvā śuddhaṃ hema samuddharet ।।
anyeṣāmeva lohānāṃ śodhanaṃ kārayed bhiṣak ।। jvālāmukhīrase ṣaṣṭhīpuṭairbhasmībhavatyalam ।। rogānhinasti sakalān nātra kāryā vicāraṇā ।। purāmbubhasmasūtena lepayitvātha śoṣayet ।।
mriyate nātra saṃdeho nirutthaṃ bhasma jāyate ।। satyaṃ saṃpuṭake nidhāya daśabhiścaivaṃ puṭaiḥ kukkuṭaiḥ pācyaṃ hema ca raktagairikasamaṃ saṃjāyate niścitam ।। vidrute hemni nikṣiptaṃ svarṇabhūtiprabhaṃ bhavet ।। mardayed dinam ekaṃ tu saṃpuṭe dhārayettataḥ ।।
dehaṃ lohaṃ ca matimān sudhanī sādhayedidam ।। yaḥ seveta naraḥ samān dvidaśakān vṛddhaśca no jāyate doṣāścaiva garodbhavā viṣakṛtā āgantujā naiva hi ।। kṛtrimaṃ ca trayo bhedāḥ kathitāḥ pūrvasūribhiḥ ।। kailāsaśikharājjātaṃ sahajaṃ tadudīritam ।।
tacchuddhaṃ kaladhūtaṃ hi sarvakāryakaraṃ param ।। tacchodhayedvai bhasitasya mūṣyāṃ sīsena sārdhaṃ rajataṃ tu dhmāpayet ।। śanair vidhamyamānaṃ hi doṣaśūnyaṃ prajāyate ।। sarvakārye prayoktavyaṃ sarvasiddhividhāyakam ।।
mardayed dinamekaṃ tu satataṃ nimbuvāriṇā ।। mūṣāmadhye tu tāṃ muktvā adhordhvaṃ gaṃdhakaṃ nyaset ।। pācitāṃ tu prayatnena svāṃgaśītalatāṃ gatām ।। tato dvādaśavārāṇi puṭānyatra pradāpayet ।।
tāramākṣikayoścūrṇam amlena saha mardayet ।। raṃjanaṃ kurute'tyarthaṃ raktaṃ śvetatvamādiśet ।। netrarogānapi sadā kṣavajāngudajānapi ।। doṣajānapi sarvāṃśca nāśayedaruciṃ sadā ।।
nepāladeśajād anyan mlecchaṃ tatkathitaṃ budhaiḥ ।। paścānmāraṇakaṃ samyak kartavyaṃ rasavādinā ।। kukkuṭākhye puṭe samyak puṭayettadanaṃtaram ।। vimardya nimbutoyena tāni patrāṇi lepayet ।।
pañcadoṣavinirmuktaṃ śulbaṃ tenaiva jāyate ।। tālakena tadardhena śilayā ca tadardhayā ।। cūrṇaṃ kajjalasaṃkāśaṃ kārayenmatimān bhiṣak ।। uparyupari patrāṇi kajjalīṃ ca nidhāpayet ।।
svāṃgaśītaṃ samuttārya khalve sūkṣmaṃ pracūrṇayet ।। śuddhatāmrasya patrāṇi kartavyāni prayatnataḥ ।। tatsamāṃśasya gaṃdhasya pāradasya samasya ca ।। lāṃgalīcitrakavyoṣatālamūlīkarañjakaiḥ ।।
jaṃbīrasya draveṇātha cūrṇaṃ cātidravīkṛtam ।। sūcīvedhyāni patrāṇi rasenālepitāni ca ।। cūrṇīkṛtaṃ tu madhvājyaiḥ kaṇādvayasamanvitam ।। kathitaṃ somadevena somanāthābhidhaṃ śubham ।।
madhye śulbaṃ sthāpanīyaṃ prayatnāt tasyordhvaṃ vai gaṃdhacūrṇasya cārdham ।। cullyāṃ ca kuryādatha vahnimeva yāmatrayeṇaiva supācitaṃ bhavet ।। sevyaṃ samyak caikavallapramāṇaṃ kāsaṃ śvāsaṃ hanti gulmapramehān ।। pariṇāmabhavaṃ śūlaṃ tathā cāṣṭavidhaṃ ca ruk ।।
agnisādakṣayakṛtān mehādīn grahaṇīgadān ।। pippalīmadhunā sārdhaṃ sarvadoṣaharaṃ param ।। vṛddhiśvasanakāsaghnaṃ jarāmṛtyuvināśanam ।। kāṃtaṃ tathā tīkṣṇavaraṃ hi muṇḍaṃ lohaṃ bhavedvai trividhaṃ krameṇa ।।
saṃdrāvakaṃ śreṣṭhatamaṃ tathā hi saṃkathyate śāstravidai rasajñaiḥ ।। tebhyo yaddrāvitaṃ lohaṃ romakaṃ tatpracakṣate ।। tasmājjātaṃ tu yallauhaṃ bhrāmakaṃ tadihocyate ।। na muñcatyeva satataṃ śivabhaktiṃ yathānugaḥ ।।
suvarṇādīṃśca tadvaddhi tatkāṃtaṃ drāvakaṃ bhavet ।। pānīyaṃ kvathitaṃ cāsmin hiṃgugaṃdhasamaṃ bhavet ।। lepo'pi naiva jāyeta śuddhakāṃtasya lakṣaṇam ।। koṭisaṃkhyāguṇaṃ proktaṃ cuṃbakaṃ drāvakaṃ tathā ।।
kāṃtādisarvalohaṃ hi śudhyatyeva na saṃśayaḥ ।। nirvāpitaṃ bhavecchuddhaṃ satyaṃ guruvaco yathā ।। agnivarṇaprabhaṃ yāvat tāvaddarvyā pracālayet ।। varodakaiḥ puṭellohaṃ caturvāram idaṃ khalu ।।
anena vidhinā kāryaṃ sarvalohasya sādhanam ।। lohacūrṇaṃ paladvaṃdvaṃ guḍagaṃdhau samāṃśakau ।। peṣaṇaṃ tu prakartavyaṃ puṭaḥ paścātpradīyate ।। sarvarogānnihantyeva nātra kāryā vicāraṇā ।।
puṭāstatra pradeyāśca sindūrābhaṃ prajāyate ।। lohacūrṇasamaṃ gaṃdhaṃ mardayetkanyakādravaiḥ ।। mriyate nātra saṃdeho hy anubhūtaṃ mayaiva hi ।। vyoṣavellājyamadhunā ṭaṃkamānena miśritam ।।
jarādoṣakṛtān rogān vinihanti śarīriṇām ।। yacchuddhaṃ saralaṃ śubhraṃ khuraṃ tadabhidhīyate ।। takramadhye trivāraṃ hi miśraṃ baṃgaṃ viśudhyati ।। karṣamānāṃ baṃgacakrīṃ tatropari nidhāpayet ।।
chagaṇena viśuṣkeṇa puṭāgniṃ dāpayettataḥ ।। anena vidhinā śeṣam apakvaṃ mārayed dhruvam ।। śuddhabaṃgasya patrāṇi samānyeva tu kārayet ।। caturasramatho nimnaṃ gartaṃ hastapramāṇakam ।।
tataḥ śaṇabhavenāpi vastreṇācchādya gartakam ।। tasyopari ca patrāṇi samāni parito nyaset ।। puṭayedagninā samyak svāṃgaśītaṃ samuddharet ।। samāṃśaṃ rasasindūram anena saha melayet ।।
vipacedagniyogena yāmaṣoḍaśamātrayā ।। medaḥkṛmyāmayaghnaṃ hi kaphadoṣaviṣāpaham ।। sarvarogān haratyāśu śaktidāyi guṇādhikam ।। hanti bhakṣaṇamātreṇa saptakaikena nānyathā ।।
kṛmimedāmayaghnaṃ hi kaphadoṣaviṣāpaham ।। kṛṣṇavarṇaṃ bahiḥ śuddhaṃ nāgaṃ hitamato'nyathā ।। evaṃ nāgo viśuddhaḥ syān mūrcchāsphoṭādi nācaret ।। śilāṃ vāsārasenāpi mardayed yāmamātrakam ।।
evaṃ kṛte trivāreṇa nāgabhasma prajāyate ।। lohapātre drute nāge gharṣaṇaṃ tu prakārayet ।। raktābhaṃ jāyate cūrṇaṃ sarvakāryeṣu yojayet ।। nāgasya māraṇaṃ proktaṃ bahudhā bahubhirbudhaiḥ ।।
sarvathā sūtanāgasya śaṃbhośca maraṇaṃ nahi ।। viṃśatiśleṣmajāṃścaiva nihanti ca na saṃśayaḥ ।। taptā tuṣajale kṣiptā śuklavarṇā tu rītikā ।। nikṣiptā kāṃjike kṛṣṇā sā smṛtā kākatuṇḍikā ।।
masṛṇāṅgī tu susnigdhā śubhā rītīti kathyate ।। ghanaghātākṣamā rūkṣā rītirneṣṭā rasāyane ।। pañcavārāṇi cāyāti śuddhiṃ rītistu tatkṣaṇāt ।। sadyo bhasmatvamāyānti tato yojyā rasāyane ।।
kākatuṃḍā kuṣṭhaharā soṣṇavīryā sarā matā ।। jāyate pravaraṃ kāṃsyaṃ tatsaurāṣṭrabhavaṃ śubham ।। haritālakagaṃdhābhyāṃ mriyate pañcabhiḥ puṭaiḥ ।। pathyaṃ saṃjāyate nāmlaṃ ghṛtaśākādivarjitam ।।
tadeva viḍalohākhyaṃ vidvadbhiḥ samudāhṛtam ।। gandhatālena puṭitaṃ mriyate vartalohakam ।। netrarogapraśamanaṃ galaroganibarhaṇam ।। kṣāreṇāmlena ca vinā dīptikṛtpācanaṃ param ।।
anyāni śāstrāṇi suvistarāṇi nirīkṣya yatnātkṛtameva samyak ।। teṣāṃ nāmāni vargāṃśca sattvāni tadguṇāṃstathā ।। ete mahārasāścāṣṭāv uditā rasavādibhiḥ ।। śvetaṃ raktaṃ tathā pītaṃ kṛṣṇaṃ paramasuṃdaram ।।
kṛṣṇābhraṃ sarvarogāṇāṃ nāśanaṃ paramaṃ sadā ।। anena vidhinā proktā bhedāḥ santīha ṣoḍaśa ।। tasmādyatnena sadvaidyair varjanīyāni nityaśaḥ ।। sevitaṃ tanmṛtiṃ hanti vajrābhaṃ kurute vapuḥ ।।
sevitaṃ caikamāsena kṛmiṃ kuṣṭhaṃ karotyalam ।। sevitaṃ tatprakurute kṣayarogasamudbhavam ।। tathā nāgābhranāmedaṃ sadvaidyaḥ kathayatyalam ।। kṣaṇaṃ cāgnau na tiṣṭheta maṃḍūkasadṛśāṃ gatim ।।
maṃḍūkābhraṃ na sevyaṃ hi kathitaṃ rasavedibhiḥ ।। paścātkulatthaje kvāthe takre mūtre'tha vahninā ।। tathāgnau paritaptaṃ tu niṣiñcet saptavārakam ।। mārkavasya rasenāpi doṣaśūnyaṃ prajāyate ।।
cakrākāraṃ kṛtaṃ śuṣkaṃ dadyādardhagajāhvaye ।। rasena marditaṃ gāḍham abhrāṃśena tu ṭaṃkaṇam ।। taṇḍulīyarasenaiva tadvadvāsārasena ca ।। candrikārahitaṃ samyak siṃdūrābhaṃ prajāyate ।।
śatavāreṇa mriyate nātra kāryā vicāraṇā ।। ṭaṃkaṇena samaṃ piṣṭvā cakrākāramathābhrakam ।। kuṣṭhakṣayādirogaghnaṃ abhrakaṃ jāyate dhruvam ।। vṛṣāmatsyādanībhyāṃ ca matsyākṣyā sapunarbhuvā ।।
siṃdūrasadṛśaṃ varṇe bhavedviṃśatime puṭe ।। sarvarogaharaṃ cāpi jāyate bahubhiḥ puṭaiḥ ।। valipalitanāśāya dṛḍhatāyai śarīriṇām ।। bhūtonmādanivāraṇaṃ smṛtikaraṃ śophāmayadhvaṃsanaṃ sadyaḥ prāṇavivardhanaṃ jvaraharaṃ sevyaṃ sadā cābhrakam ।।
bhakṣitaṃ candrikāyuktam abhrakaṃ tādṛśaṃ guṇaiḥ ।। dhmāpitaṃ koṣṭhikāyantre sattvarūpaṃ prajāyate ।। gālitaṃ vastrakhaṇḍena ghṛtena ca pariplutam ।। agnivarṇasamaṃ yāvat tāvatpiṣṭvā tu bharjayet ।।
tato viṃśativārāṇi puṭecchūkarasaṃjñakaiḥ ।। nīlīguṃjāvarāpathyāmūlakena subhāvayet ।। abhrasatvātparaṃ nāsti rasāyanamanuttamam ।। tadāmṛtopamaṃ cābhraṃ dehalohakaraṃ param ।।
lākṣāguṃjākṣudramīnāḥ ṭaṅkaṇaṃ dugdham āvikam ।। mākṣikaṃ ca samāṃśāni sarvāṇyeva tu kārayet ।। punarnavāyā vāsāyāḥ kāsamardasya taṇḍulaiḥ ।। khalagodhūmayoścūrṇaiḥ kārayedvaṭakān śubhān ।।
khadirasya tu cāṃgāraiḥ satvaṃ niḥsarati dhruvam ।। tatkiṭṭaṃ gomayenātha vaṭakānkārayetpunaḥ ।। anena vidhinā kāryaṃ pañcagavyena miśritam ।। patatyevamasaṃdigdhaṃ satyaṃ guruvaco yathā ।।
śodhanīyagaṇenaiva mūṣāmadhye tu śodhayet ।। madhutailavasājyeṣu daśavārāṇi ḍhālayet ।। satvasya golakānevaṃ taptānevaṃ tu kāṃjike ।। anenaiva prakāreṇa sūkṣmacūrṇaṃ tu kārayet ।।
peṣaṇaṃ tu prakartavyaṃ śilāpaṭṭena yatnataḥ ।। puṭayeddaśavārāṇi mriyate cābhrasattvakam ।। kṣayaṃ pāṇḍuṃ grahaṇikāṃ śvāsaṃ śūlaṃ sakāmalam ।। mandāgnimudarāṇyevam arśāṃsi vividhāni ca ।।
abhrasatvaguṇānvaktuṃ śakyate na samāsataḥ ।। taulye guruśca masṛṇo rājāvartto varaḥ smṛtaḥ ।। trivāreṇa viśudhyanti rājāvartādayo rasāḥ ।। saptavāreṇa puṭito rājāvartto mariṣyati ।।
pācano dīpanaścaiva vṛṣyo'nilaviṣāpahaḥ ।। kākamācī rājaśamī triphalā gṛhadhūmakaḥ ।। dhmāpitaḥ khadirāṃgārair bhastrikādvitayena ca ।। śuddhamiśritavarṇaiśca yukto vaikrāṃta ucyate ।।
karbūraḥ śyāmavarṇaśca vaikrāṃtaścāṣṭadhā smṛtaḥ ।। gandhanimbūrasairmardyaḥ puṭito mriyate dhruvam ।। vegaprado vīryakartā prajñāvarṇau karoti hi ।। vajravad guṇakārī ca vaikrāṃto rasabandhakaḥ ।।
śuṣkāyito vaṭīkṛtya mūṣāstho dhmāpito'pi vai ।। mṛtasūtena tulyāṃśaṃ satvaṃ vaikrāṃtasaṃbhavam ।। kaṇāmadhvājyasaṃmiśraṃ vallamātraṃ niṣevitam ।। trivarṣasevanānnūnaṃ valīpalitanāśanam ।।
sudhāyukte viṣe vānte parvate marutāhvaye ।। nīlaṃ marakatacchāyaṃ tejoyuktaṃ praśasyate ।। dolāyantreṇa yāmau dvau śudhyatyeva hi sasyakam ।। kukkuṭāhvaiḥ saptapuṭair mriyate cāṃdhamūṣayā ।।
dhmātaṃ ca tāmrarūpaṃ hi sattvaṃ muñcati sasyakam ।। sudhāyuktaṃ viṣaṃ yena sudhādhikaguṇaṃ tathā ।। amlapittavibandhaghnaṃ rasāyanavaraṃ sadā ।। nāmnā mayūratutthaṃ hi sarvavyādhinivāraṇam ।।
anayormudraikā kāryā śūlaghnī sā bhavet khalu ।। rājñāṃ sadaiva rakṣārthaṃ vidhātavyā sumudrikā ।। prathamaṃ mākṣikaṃ svarṇaṃ kānyakubjasamutthitam ।। taṭe tapatyāḥ saṃjātaṃ tāpyākhyaṃ mākṣikaṃ vadet ।।
guṇālpakaṃ bhavatyetat svalpaṃ sattvaṃ vimuñcati ।। gaṃdhāśmabījapūrābhyāṃ piṣṭaṃ tacchrāvasaṃpuṭe ।। pañcavārāhapuṭakair dagdhaṃ mṛtimavāpnuyāt ।। yadā raktaṃ dhātunibhaṃ jāyate niṃbukadravaiḥ ।।
dinaikaṃ gharṣayitvā tu dṛḍhavastreṇa gālayet ।। anenaiva prakāreṇa dvitrivāreṇa gālayet ।। praharadvayamātraṃ ced agniṃ prajvālayedadhaḥ ।। anenaiva vidhānena tāpyasatvaṃ samāharet ।।
tadā tāmraprabhaṃ satvaṃ jāyate nātra saṃśayaḥ ।। dehalohakaraṃ samyak devīśāstreṇa bhāṣitam ।। melanaṃ kurute lohe paramaṃ ca rasāyanam ।। dvitīyo rūpyavimalo rūpyavad dṛśyate khalu ।।
snigdhaśca vartulaścaiva ṣaṭkoṇaḥ phalakānvitaḥ ।। śṛṅgasya bhasmanā cāpi puṭaiśca daśadhā puṭet ।। vimalaḥ sīsasadṛśaṃ dhmāto muñcati sattvakam ।। drute gaṃdhe hi nikṣiptaṃ tālakaṃ triguṇaṃ tathā ।।
jvālayet kramaśaścaiva paścādrajatabhasmakam ।। saṃgālya yatnato vastrāt sthāpayetkūpikāntare ।। vallamātraṃ ca madhunā lehayet vyoṣasaṃyutaṃ ।। grahaṇīkāmalāśūlamandāgnikṣayapittahṛt ।।
anupānaviśeṣaṇaṃ sarvarogānnihanti ca ।। vṛṣyaḥ pittānilaharo rasāyanavaraḥ khalu ।। guṇādhikaṃ tayormadhye yatpūrvaṃ sarvadoṣahṛt ।। hematārārkagarbhebhyaḥ śilājatu viniḥsaret ।।
rukmagarbhagirau jātaṃ paramaṃ tadrasāyanam ।। kiṃcittiktaṃ ca madhuraṃ śilājaṃ sarvadoṣanut ।। pittapāṇḍukṣayaghnaṃ ca śilājatu hi pāṇḍuram ।। girijaṃ kaphavātaghnaṃ viśeṣātsarvarogajit ।।
udake ca vilīyeta tacchuddhaṃ ca vidhīyate ।। viśudhyati śilājātaṃ sveditaṃ ghaṭikādvayam ।। tālakenātha puṭitaṃ śilājaṃ mriyate dhruvam ।। chagaṇairaṣṭabhiḥ kṛtvā bhasmībhūtaṃ śilājatu ।।
jīvedvarṣaśataṃ sāgraṃ na rogairbādhyate khalu ।। ye guṇāḥ kathitāḥ sadbhiḥ śilādhātau vadanti te ।। vallonmitaṃ vai seveta sarvarogagaṇāpaham ।। palitaṃ valibhiḥ sārdhaṃ hanyādeva na saṃśayaḥ ।।
aśmarīmehakṛcchraghnaṃ kāmalāpāṇḍunāśanam ।। noditaṃ māraṇaṃ tasya satvapātanakaṃ budhaiḥ ।। satvapāte paraḥ proktaḥ prathamaścauṣadhādiṣu ।। nāgārjunena kathitau siddhau śreṣṭharasāvubhau ।।
tena svargamayī siddhir arjitā nātra saṃśayaḥ ।। nirmalatvamavāpnoti saptavāraṃ nimajjitaḥ ।। drāvito ḍhālitaḥ samyak kharparaḥ pariśudhyati ।। rañjayenmāsamekaṃ hi tāmraṃ svarṇaprabhaṃ varam ।।
bhallātakaiṣṭaṃkaṇaiśca kṣārairamlaiśca vartitam ।। nirudhya śoṣayitvātha mūṣāṃ mūṣopari nyaset ।। lohasaṃdaṃśake kṛtvā dhṛtvā mūṣāmadhomukhīm ।। tadā sīsopamaṃ satvaṃ patatyeva na saṃśayaḥ ।।
viniḥsaretsarvasatvaṃ satyaṃ hi guruṇoditam ।। gharṣayellohadaṇḍena mriyate ca na saṃśayaḥ ।। māṣamātramidaṃ cūrṇaṃ varākvāthena saṃyutam ।। nihanti madhumehaṃ ca kṣayaṃ pāṇḍuṃ tathānilam ।।
strīrogānhanti sarvāṃśca śvāsakāsapurogamān ।। sauvīraṃ gairikaṃ caivam aṣṭamaṃ khecarāhvayam ।। sūkṣmapatraṃ hemavarṇaṃ guru snigdhaṃ ca bhāsuram ।। niṣpatraṃ cāśmasadṛśaṃ kiṃcitsatvaṃ tathāguru ।।
cūrṇatoyena vā svinnaṃ dolāyaṃtreṇa śudhyati ।। khalve kṣiptvā ca tattālaṃ mardayedekavāsaram ।। palāṣṭamānaṃ tālasya cāṣṭamāṃśaṃ tu kārayet ।। yavābhā guṭikā kāryā śuṣkā kupyāṃ nidhāya ca ।।
svāṃgaśītaṃ samuttārya ūrdhvagaṃ satvamāharet ।। yāni kāryakarāṇyeva satvāni kathitāni vai ।। susnigdhamuṣṇakaṭukaṃ dīpanaṃ kuṣṭhahāri tat ।। yā lepitā śvetavastre raṅgabandhakarī hi sā ।।
kiṃcitpītā ca susnigdhā garadoṣavināśinī ।। kaṣāyā madhurā kāṃkṣī kaṭukā viṣanāśinī ।। kuṣṭharogaharā sā tu pārade bījadhāriṇī ।। tatsatvaṃ dhātuvādārthe auṣadhe nopapadyate ।।
śyāmā raktā miśravarṇā bhārāḍhyā śyāmikā bhavet ।। cūrṇitā yāti raktāṅgī guruḥ snigdhā ca khaṇḍikā ।। munipatrarasenāpi śṛṅgaverarasena vā ।। sarpiṣā ca guḍenātha kiṭṭaguggulunātha vā ।।
dhmātā tu koṣṭhikāyantre muñcet sattvaṃ na saṃśayaḥ ।। agnimāṃdyaṃ praśamayet koṣṭharoganibarhiṇī ।। pañcānāmapi nāmavarṇaguṇavadrūpāṇi samyagvidhau kathyante'tra mayāpi śodhanam idaṃ satvaṃ mṛtiścocyate ।। sauvīrākhyaṃ cāṃjanaṃ dhūmavarṇaṃ pittāsraghnaṃ chardihidhmāvraṇaghnam ।
netravyādhau śodhane ropaṇe ca śreṣṭhaṃ proktaṃ karṇarogapraśāṃtyai ।। snigdhaṃ svādu kaṣāyakaṃ viṣavamīpittāsranullekhanaṃ netryaṃ hidhmarujāpahaṃ nigaditaṃ srotoṃjanaṃ sarvadā ।। jvaraghnam atihidhmāghnaṃ puṣpāṃjanamihoditam ।। nīlāṃjanaṃ ca kathitaṃ lohamārdavakārakam ।।
śilāyāḥ satvavat sattvam añjanānāṃ ca pātayet ।। śvetaḥ pītastathā raktaḥ kṛṣṇaśceti caturvidhaḥ ।। jāyate nātra saṃdeho hy anubhūtaṃ mayā khalu ।। rase rasāyane śreṣṭhaḥ śukapicchaḥ sa kathyate ।।
dhātūnāṃ raṃjanaṃ kuryād rasabandhaṃ karotyalam ।। saṃsevanādvajrasamaṃ śarīraṃ bhavetsukāntaṃ hi nirāmayaṃ ca ।। vastropari baleścūrṇaṃ mukhaṃ ruddhvā śarāvataḥ ।। viṃśatyupalakaiścaiva svāṃgaśītaṃ samuddharet ।।
evaṃ saṃśodhito gandhaḥ sarvakāryakaro bhavet ।। visarpakaṇḍukuṣṭhasya śamano dīpanastathā ।। sūtasya vīryadaḥ sākṣāt pārvatīpuṣpasaṃbhavaḥ ।। sevito balirājñā yaḥ prabhūtabalahetave ।।
śukapicchastu maricasamāṃśena tu kalkitaḥ ।। mūladravaistataḥ pīto hanti kuṣṭhānyanekaśaḥ ।। kuṣṭhānyeva nihantyāśu sadyaḥ pratyayakārakam ।। apāmārgakṣāratoyais tailena maricena ca ।।
bhojayettakrabhaktaṃ ca tṛtīye prahare khalu ।। mahiṣasya purīṣeṇa snāyācchītena vāriṇā ।। nāśayeccirakālotthāḥ kuṣṭhapāmāvicarcikāḥ ।। vastre vitastimātre tu gaṃdhacūrṇaṃ satailakam ।।
dhṛtvā saṃdaṃśato vartimadhyaṃ prajvālayecca tām ।। tāṃ drutiṃ prakṣipetpattre nāgavallyāstribindukām ।। tatsarvaṃ bhakṣayetpaścād godugdhaṃ cānu sampibet ।। grahaṇīṃ nāśayed duṣṭāṃ śūlārtiśvāsakāsakam ।।
gaṃdhakasya guṇānvaktuṃ śaktaḥ kaḥ śaṃbhunā vinā ।। ekameva nalikābhidhānakaṃ reṇukaṃ tadanu cāparaṃ bhavet ।। śyāmapītamatihīnasattvakaṃ reṇukaṃ hi kathitaṃ dvitīyakam ।। vadanti kaṃkuṣṭhamathāpare hi sadyaḥ prasūtasya ca dantinaḥ śakṛt ।
tat kṛṣṇapītaṃ bhavatīva recanaṃ tṛtīyamāhurvibudhā bhiṣagvarāḥ ।। yaddhastijaṃ śvetamathātipītaṃ virecanaṃ tatprakaroti śīghram ।। śuṃṭhyambhasā bhāvitameva śuddhiṃ kaṃkuṣṭhamāyāti hi satyamuktam ।। gudārtigulmavraṇaśūlahṛtparaṃ pracakṣate śāstravidaḥ purāṇāḥ ।।
yavamātraṃ bhajedenaṃ virekārthaṃ na saṃśayaḥ ।। tāṃbūlena samaṃ caivaṃ bhakṣitaṃ sārayed dhruvam ।। bhūyo bhūyaḥ pibeddhīmān viṣaṃ kaṃkuṣṭhajaṃ jayet ।। śvitraghnaṃ mukhakeśaraṃjanakaraṃ tatsaikataṃ pūrvakaṃ puṣpākhyaṃ hyaparaṃ guṇaiśca sahitaṃ sevyaṃ sadā rogahṛt ।।
vraṇahṛt kṣayarogaghnaṃ paṭarañjanakaṃ param ।। saurāṣṭrīsatvavat sattvam etasyāpi samāharet ।। varāviḍaṅgasaṃyuktaṃ ghṛtakṣaudraplutaṃ prage ।। plīhaṃ gulmaṃ gude śūlaṃ mūtrakṛcchrāṇyaśeṣataḥ ।।
āmājīrṇabhavān rogān nihantyeva na saṃśayaḥ ।। lohadrāvaṇakaṃ proktaṃ rasajāraṇakaṃ tathā ।। māṃsādijāraṇaṃ samyak bhuktapākaṃ karoti tat ।। śreṣṭhā saiva budhaiḥ proktā ṭaṅkabhārā hi madhyamā ।।
pādonaṭaṅkabhārā yā kathyate sā kaniṣṭhikā ।। grahaṇīkṣayarogaghnī vīryoṣṇā dīpanī matā ।। rasendrajāraṇe śastā biḍamadhye sadā hitā ।। sveditā hyāranālena yāmācchuddhimavāpnuyāt ।।
carmāraḥ prathamaḥ prokto hīnasatvaḥ sa ucyate ।। dīpanaḥ sarvadoṣaghno hiṃgulo'tirasāyanaḥ ।। yathā ṣaḍguṇagaṃdhena jāritarasarājakaḥ ।। sakṛt saṃjāyate śuddhaḥ sarvakāryeṣu yojayet ।।
pāṣāṇagairikaṃ proktaṃ kaṭhinaṃ tāmravarṇakam ।। svādu tiktaṃ himaṃ netryaṃ kaṣāyaṃ raktapittanut ।। pāṣāṇagairikaṃ cānyat pūrvasmādalpakaṃ guṇaiḥ ।। gairikaṃ satvarūpaṃ hi nandinā parikīrtitam ।।
ravitāpena saṃśuṣkaḥ so'gnijāra iti smṛtaḥ ।। vardhano rasavīryasya jāraṇaḥ paramaḥ smṛtaḥ ।। sūryātapena saṃśuṣko girisindūrasaṃjñitaḥ ।। dehalohakaro netryo girisindūra īritaḥ ।।
arbudasya gireḥ pārśve nāmnā vodāraśṛṅgakam ।। rasabandhakaraṃ samyak śmaśrurañjanakaṃ param ।। trivāraṃ bhāvitāḥ śuṣkā jāyante doṣavarjitāḥ ।। biḍaṃ hi kathyate tadvat sarvadoṣaharaṃ param ।।
vajraṃ nīlaṃ ca gomedaṃ vaiḍūryaṃ ca krameṇa hi ।। dāne rasāyane caiva dhāraṇe devatārcane ।। dvitīyaṃ nīlagandhi syād ghanaṃ raktaṃ suśobhanam ।। samaṃ vṛttāyataṃ gātre māṇikyaṃ cottamaṃ matam ।।
māṇikyaṃ pūrvavacchāyaṃ nīlagandhi taducyate ।। karkaśaṃ cipiṭaṃ vakraṃ sūkṣmaṃ cāviśadaṃ tathā ।। bhūtādidoṣatrayanāśanaṃ paraṃ rājñāṃ sadā yogyatamaṃ praśastam ।। snigdhaṃ taulye gauravaṃ cenmahattal liṃgairetair lakṣitaṃ tacca śuddham ।।
kṣārābhāsaṃ vaikaṭaṃ yugmakaṃ ca doṣairyuktaṃ sarvathā tyājyamebhiḥ ।। dāhaśleṣmonmādavātādirogān hanyādevaṃ sevitaṃ sarvakāle ।। khyātaṃ sadbhiḥ saptadhā vidrumaṃ ca doṣairmuktaṃ sarvakāryeṣu śastam ।। doṣairyuktaṃ koṭarairāvṛtaṃ ca neṣṭaṃ sadbhir bhakṣaṇe dhāraṇe ca ।।
bhūtonmādān netrarogān nihanyāt sadyaḥ kuryāddīpanaṃ pācanaṃ ca ।। ete proktā saptasaṃkhyā guṇā vai dāne śastaṃ bhakṣaṇe dhāraṇe ca ।। duṣṭaṃ tārkṣyaṃ cauṣadhenopayojyaṃ kāsaṃ śvāsaṃ sannipātāgnimāṃdyam ।। śophaṃ śūlaṃ jūrtirogaṃ viṣaṃ ca durnāmānaṃ pāṇḍurogaṃ nihanyāt ।।
taccāvakraṃ masṛṇaṃ komalaṃ ca liṃgairetaiḥ śobhanaṃ puṣparāgam ।। doṣairyuktaṃ niṣprabhaṃ puṣparāgaṃ no sevyaṃ tannaiva deyaṃ dvijebhyaḥ ।। dāhe kṛcchre dīpanaṃ pācanaṃ ca tasmātsevyaṃ sarvakālaṃ manuṣyaiḥ ।। naraśca nārī ca tathā tṛtīyaṃ teṣāṃ guṇānvacmi samāsato hi ।।
teṣāṃ varṇā jātayaśca prabhedāḥ kathyante'ṣṭau śāstrataścāpakarṣāt ।। śvetādikaṃ varṇacatuṣṭayaṃ hi sarveṣu ratneṣu ca kathyate budhaiḥ । syurbrāhmaṇakṣatriyavaiśyaśūdrāste jātayo vai kramaśaśca varṇāḥ ।। aṣṭau cetsyuḥ phālakā bhāsuraṃ vai pūrvaṃ śreṣṭhaṃ sarvadoṣāpahaṃ syāt ।।
koṇāgraṃ vai kuṇṭhitaṃ vartulaṃ ca kiṃciddhīnaṃ procyate tattṛtīyam ।। vyatyāsādvai naiva dattaṃ phalaṃ tad dadyād vajraṃ vā vinā tatpumāṃsam ।। nyāyaścāyaṃ bhairaveṇa pradiṣṭaḥ sarveṣveva ratnavargeṣu samyak ।। siddhaṃ tathā kodravaje śṛte vā vajraṃ viśudhyeddhi viniścitena ।।
chucchuṃdarīsthaṃ hi vipācitaṃ puṭe puṭedvarāheṇa ca triṃśadevam ।। dhmātaṃ punardhmāya śataṃ hi vārān kvāthe kulatthasya hi nikṣipecca । saṃpeṣayettaṃ hi śilātalena manaḥśilābhiḥ saha kārayedvaṭīm ।। kṣiptvā nirundhyāpi ca mūṣikāyāṃ puṭānyathāṣṭau ca vanopalairdadet ।
vārān śataṃ cāpi tato dhamettaṃ saṃmarditaṃ śodhitapāradena ।। vajrāṇi sarvāṇi mṛtībhavanti tadbhasmakaṃ vāritaraṃ bhavecca । śrīsomadevena ca satyavācā vajrasya mṛtyuḥ kathito hi samyak ।। kāsamardarasapūrṇalohaje matkuṇasya rudhirair vilepitam ।
sveditaṃ ca bhiduraṃ hi saptabhirvāsaraiḥ pariniṣecya mūtrake ।। dhmāpitaṃ hi khalu vajrasaṃjñakaṃ mārayediti vadanti tadvidaḥ । nīlajvālāvīrudhaḥ kandakeṣu ghṛṣṭaṃ gharme śoṣitaṃ bhasmabhāvam ।। vajraṃ caivaṃ bhasmasādvīryayuktaṃ sarvasminvai yojanīyaṃ rasādau ।।
rasendrakasyāpi hi baṃdhakṛtsadā sudhāsamaṃ cāpamṛtiṃ ca hanyāt ।। dhmātaṃ rasādāvapi yojanīyaṃ rasāyanaṃ tadbhavatīha samyak ।। vajrasya bhūtiḥ kila poṭalīkṛtā mukhe dhṛtā dārḍhyakarī dvijānām ।। aṣṭabhāgamiha tārakaṃ kuru sūtamatra samabhāgakaṃ sadā ।।
vaikrāṃtabhasmātra tathāṣṭabhāgakaṃ ṣaḍeva bhāgā hi balervidheyāḥ ।। ṣāḍguṇyasaṃsiddhim upaiti sarvadā sarvārthasaṃsiddhimupaiti sevite ।। kāntyā yuktaṃ kārṣṇyagarbhaṃ ca nīlaṃ taccāpyuktaṃ śakranīlābhidhānam ।। nīlaṃ proktaṃ piṇḍitaṃ saptasaṃjñair etair liṅgair lakṣitaṃ cottamaṃ hi ।।
proktaṃ vai tadvārinīlaṃ bhiṣagbhir etairliṃgaiḥ saptabhiḥ kṣepaṇīyam ।। durnāmapāṃḍughnamatīva balyaṃ jūrtiṃ jayennīlamidaṃ praśastam ।। susvacchagomūtrasamānavarṇaṃ gomedakaṃ śuddhamihocyate khalu ।। ebhir liṅgairlakṣitaṃ vai garīyaḥ sarvāsvetadyojanīyaṃ kriyāsu ।।
nirbhāraṃ vā pītakācābhayuktaṃ gomedaṃ cedīdṛśaṃ no variṣṭham ।। saṃdīpanaṃ pācanameva rucyam atyaṃtabuddhipravibodhanaṃ ca ।। yajñopavītopamaśuddhareṣās tisraśca saṃdarśayatīha śubhrāḥ ।। raktagarbhasamamuttarīyakaṃ naiva śobhanamidaṃ viḍūryakam ।।
pittarogamalamocanaṃ sadā dhārayecca matimān sukhāvaham ।। sarveṣu ratneṣu ca pañcadoṣāḥ sādhāraṇāste kathitā munīndraiḥ ।। ye kṣetratoyaprabhavāśca doṣāḥ sarveṣu ratneṣu galanti samyak ।। amlena vai śudhyati māṇikyākhyaṃ jayantikāyāḥ svarasena mauktikam ।।
dhānyasyāmlaiḥ puṣparāgasya śuddhiṃ kaulatthe vai kvāthyamānaṃ hi vajram ।। vaiḍūryaṃ ceduttamākvāthayuktaṃ yāmaikaikaṃ sveditaṃ śuddhimeti ।। vajravarjyamapi cāṣṭabhiḥ puṭai ratnabhasma bhavatīti niścitam ।। cūlikālavaṇamamlavetasaṃ pakvakumbhikaphalaṃ tathaiva ca ।।
arkadugdhasamasaudhadugdhakaṃ sarvameva mṛditaṃ śilātale ।। bhūrjapatramabhiveṣṭya golake golakopari niveṣṭya mūtrataḥ ।। vastreṇa saṃveṣṭya tataḥ prayatnād dolākhyayaṃtre'tha niveśya golakam । sarvāmlayukte tuṣavāripūrite pātraṃ dṛḍhe mṛṇmayasaṃjñake hi ।।
saṃkṣālayeccāmlajalena cāpi saṃjāyate ratnabhavā drutiśca ।। lohasya vedhaṃ prakaroti samyak sūtena samyaṅmilanaṃ prayāti ।। yāmadvayaṃ kāṃsyavimarditā vai cātiprayatnena tu vaidyavaryaiḥ ।। tāsāṃ madhye durlabhābhradrutiśca svalpaṃ bhāgyaṃ bhūridaurbhāgyabhājām ।।
sarveṣāṃ hi parīkṣaṇaṃ ca drutayaḥ sammelanaṃ vai rase adhyāye'tra nidarśitāni sakalānyevaṃ hi karmāṇi vai ।। rasanigamasudhābdhau mathyamāne mayaiva gaṇitarasaśatānāṃ saṃgrahaḥ procyate vai ।। ruddhvātha bhāṇḍe vipacecca cullyāṃ yāmadvayaṃ śītagataṃ samuddharet ।। taṃ nāgavallīdalajena sārdhaṃ nihanti vātodbhavakaṃ jvaraṃ ca ।।
bhakṣitā jvaragaṇān nihantyayaṃ recano jvaraharo'yam aṅkuśaḥ ।। eka eva kathitastu so'malaḥ svedito'pi saha cūrṇajalena । yāmapūrvamapi raktikāmito bhakṣitaḥ sakalaśītajūrtihṛt ।। mardayecca samamātramekataḥ kāravellajarasairdinaṃ tathā ।।
tāmrabhājanamukhaṃ nirudhya vai taṃ pacetsikatayaṃtramadhyataḥ ।। jāyate'tiruciro jvarārikaḥ sevito jvaragaṇāpahārakaḥ ।। nāśayeddhi viṣamodbhavān jvarān andhakāramiva bhāskarodayaḥ ।। niṣkamātrarucirāṃ manaḥśilāṃ mardayet triphalakāmbubhirdṛḍham ।।
arkavajripayasā subhāvayet saptavāramatha dantikāśṛtaiḥ ।। sārdhaniṣkakaguḍena yojitaḥ saurasairdvidaśapatrakairyutaḥ ।। nāśayeddhi taruṇajvarārikaḥ sarvadoṣaśamanaḥ sukhāvahaḥ ।। ākallo vai gaṃdhakaḥ sārṣapeṇa tailenātho śodhito buddhimadbhiḥ ।।
cūrṇaṃ caitad bhāvayettadrasena māṣaistulyāṃ kārayettadvaṭīṃ ca ।। doṣodbhūtaṃ sannipātodbhavāṃ ca jūrtiṃ samyaṅ nāśayatyāśu tīvrām ।। dhūrtādbījaṃ kārayedvai triśaṇaṃ sarvebhyo vai dvaiguṇā hemadugdhā ।। khādedārdraṃ cānupāne jvarārtaḥ sadyo hanyātsarvadoṣotthajūrtim ।।
cūrṇaṃ kṛtvā marditaṃ daṃtitoyair guṃjāmātro bhakṣitaścejjvarāriḥ ।। trīṇyevaite hiṃgulasyāpi turyaḥ sadyo jūrtiṃ nāśayatyeva sūryaḥ ।। tāmrasyaivaṃ bhāgayugmaṃ prakuryād bhallātaṃ vā vedabhāgaṃ tathaiva ।। sthālīmadhye sthāpitaṃ tacca golaṃ dattvā mudrāṃ bhasmanā saiṃdhavena ।।
paścāttoyenaiva bhāvyaṃ ca cūrṇaṃ golaṃ kṛtvā maṃdavahnau vipācya ।। paścādenaṃ bhakṣayedvai rasendraṃ vallaṃ caikaṃ śarkarācūrṇamiśram ।। tadvatkṛṣṇāmākṣikeṇaiva jūrtiṃ hanyādetatsarvadoṣotthitāṃ vai ।। bhakṣitāścaiva ye nityaṃ sadyaḥ pratyayakārakāḥ ।।
cūrṇairetaiḥ śaṃkhamāpūritaṃ vai bhāṇḍe sthāpyaṃ mudritavyaṃ prayatnāt ।। dattvā gharme trīṇi cātho puṭāni dadyāttadvat kanyakāyā rasena ।। śvāse śūle cānile śleṣmaje vā kāse'rśaḥsu viḍgrahe cātisāre ।। guṃjāmātrā nirmitā bhakṣitā hi guṭyo hanyuḥ sannipātātisārān ।।
kṛṣṇāyuktaṃ śuddhamākallakaṃ syāt sarvāṇyevaṃ cūrṇayedvai samāni ।। khalve sarvaṃ marditaṃ caikayāmaṃ kāryā golī vallamātrā jalena ।। bhakṣedrātrau pāyayettaṃḍulodaṃ hanyāt sarvān sarvadoṣātisārān ।। dhūrtasyaivaṃ bījakānīha śuddhāny evaṃ kṛtvā tacca cūrṇaṃ vidheyam ।।
dadhyannaṃ vā bhojayettakrayuktaṃ hanyād evaṃ cāgnimāndyaṃ sutīvram ।। somavallī tathā sobhav ṛkṣaṃ somakalā latā ।। vārāhī saptapattrā ca nāginī sarpiṇī tathā ।। pattravallī kākinī ca cāṇḍālī tāmravallikā ।।
navanītā rudravallī lambinī bhūmitumbikā ।। tridaṇḍī karasī bhṛṃgavallī camarikā tathā ।। rohiṇī bilvinī bhūtaśocanī caiva kathyate ।। mūlakandāmbuvallī ca munivallī ca kīrtitā ।।
bodhavallī sattvagandhā kūrmavallī ca mādhavī ।। catuḥṣaṣṭiriti proktā divyauṣadhyo mahābalāḥ ।। anayā sādhitaḥ sūto jarādāridryanāśanaḥ ।। granthavistarabhītyātra nāmamātreṇa kīrtitāḥ ।।
jalotpalā ciñcikā ca jalāpāmārgamāṃsike ।। mālārjunī veṇukā ca śikhipādā ca tiktikā ।। tuṣambukā ca durgandhā pāṣāṇī śukanāsikā ।। paṭolī śaṭhikā mūrvā pāṭalā jalamūlakā ।।
potakī ca viṣaghnī ca bṛhatī garuḍī tathā ।। jalapippalikā bhārṃgī maṇḍūkī cottamā tathā ।। sarpākṣī haṃsapādī ca vanakuṣmāṇḍavallikā ।। ardhacandrā hemapuṣpī mohinī vajrakandikā ।।
vṛścikālī guḍūcī ca vāsā śṛṅgī ca kathyate ।। sūtasya māraṇe proktā jāraṇe ca niyāmane ।। ṛddhiḥ śoṣiṇyadhoguptā śrāvaṇī sārivā tathā ।। viṣāṇikā cāśvagandhā varṣābhūḥ śarapuṣpikā ।।
dravantī nīlinī caiva śatapuṣpā prasāraṇī ।। svarṇakṣīrī tugā pṛthvī viśālā nalikāmalī ।। trāyamāṇāsurī śaṃkhapuṣpī ca girikarṇikā ।। jantupādī ca nirguṇḍī drākṣā nīlotpalaṃ śamī ।।
vārṣikī śālmalī jātī grīṣmavarṣā tu yūthikā ।। aṣṭaṣaṣṭiriti proktā mahauṣadhyo mahābalāḥ ।। devīlatā kālavarṇī vijayāsurī siṃhikā ।। nāhī kanyā tathā somarājikā ca ṭuṭumbhaṭī ।।
kṣutkārī dugdhikā bhṛṃgī gaṅgeṭī śarapuṅkhikā ।। viṣakharparikāvantī kākāṇḍolāmbumūlikā ।। adhaḥpuṣpī madhurākhyā śṛṅkhalā gṛñjanīti ca ।। kāṣṭhagodhāmatī devagāndhārī rajanīṅgudī ।।
cakravallī sarpadaṃṣṭrā śallakī rohitā tathā ।। gajapippalikā bhṛṃgavallī caivārkavallikā ।। nārācī kāñcanī cājagandhā sūtendrasiddhidāḥ ।। sarvakāryakarā dehalohasiddhipradāyakāḥ ।।
tasmādyantrasya rūpāṇi darśanīyāni śāstrataḥ ।। adhaḥpātanakaṃ cāpi tiryakpātanakaṃ tathā ।। khalvaṃ ḍamarukākhyaṃ ca cipiṭākhyaṃ tulābhidham ।। dhūpayantraṃ nābhiyantraṃ grastayantraṃ tathaiva ca ।।
somānalaṃ ca nigaḍaṃ kiṃnaraṃ bhairavābhidham ।। sāraṇāyantrakaṃ guhyaṃ gandhapiṣṭakayantrakam ।। sthālīyantraṃ bhasmayaṃtraṃ degayantramudīritam ।। ūnacatvāriṃśadatra yantrāṇyuktāni nāmataḥ ।।
mūṣā kumudikā proktā kovikā karahāṭikā ।। tuṣabhasmayutā mṛtsnā vālmikī biḍasaṃyutā ।। gārabhūnāgasatvābhyāṃ śaṇairdagdhatuṣaistathā ।। tanmṛdā racitā mūṣā gāramūṣeti kathyate ।।
kathitā varamūṣā sā yāmaṃ vahniṃ saheta vai ।। raktavargayutā mṛtsnākāritā mūṣikā śubhā ।। varṇotkarṣe prayoktavyā varṇamūṣeti kathyate ।। śvetavargeṇa vai liptā rūpyamūṣā prakīrtitā ।।
dehalohārthasiddhyarthaṃ viḍamūṣetyudāhṛtā ।। mṛtsamā mahiṣīkṣīrair divasatrayamarditā ।। lepitā matkuṇasyātha śoṇitena balārasaiḥ ।। vajramūṣeti kathitā vajradrāvaṇahetave ।।
dhattūrapuṣpavaddīrghaṃ sudṛḍhaṃ caiva kārayet ।। anayā kharparādīnāṃ mṛdūnāṃ sattvam āharet ।। satvānāṃ drāvaṇe śuddhau mūṣā sā gostanī bhavet ।। rasaparpaṭikādīnāṃ svedanāya prakīrtitā ।।
pakvamūṣā kulālabhāṇḍarūpā yā dṛḍhā ca paripācitā । pakvamūṣeti sā proktā satvaradravyaśodhinī ।। mahāmūṣeti sā proktā satvaradravyaśodhinī ।। mañjūṣākāramūṣā sā kathitā rasamāraṇe ।।
garbhamūṣā tu sā jñeyā pāradasya nibandhinī ।। mūṣā sā musalākhyā syāc cakrībaddharase hitā ।। dvādaśāṃgulavistārā caturasrā prakīrtitā ।। vitastimātraṃ dvāraṃ ca sārdhavaitastikaṃ dṛḍham ।।
prādeśamātrā bhittiḥ syād uttaraṅgasya cordhvataḥ ।। dvāraṃ ceṣṭikayā ruddhvā saṃdhirodhaṃ ca kārayet ।। kokilādhamanadravyam ūrdhvadvāre vinikṣipet ।। eṣā cāṃgārakoṣṭhī ca kharāṇāṃ sattvapātanī ।।
tanmadhye vartulaṃ gartaṃ caturaṅgulakaṃ dṛḍham ।। pātālakoṣṭhikā sā tu mṛdusattvasya pātanī ।। upariṣṭāt pidhānaṃ tu bhūricchidrasamanvitam ।। gāragoṣṭhī samuddiṣṭā satvapātanahetave ।।
tiryakpradhamanākhyā ca mṛdusatvasya pātanī ।। chagaṇānāṃ sahasreṇa pūrayettamanantaram ।। sahasrārdhaiśca vai samyagvahniṃ prajvālayettataḥ ।। mahāpuṭamidaṃ proktaṃ granthakāreṇa nirmitam ।।
vanotpalasahasreṇa gartamadhyaṃ ca pūritam ।। adho'gniṃ jvālayetsamyak evaṃ gajapuṭo bhavet ।। kukkuṭākhyaṃ puṭaṃ vidyād auṣadhānāṃ ca sādhanam ।। chagaṇairaṣṭabhiḥ samyak kapotapuṭamucyate ।।
māṇikādvayamānena govaraṃ puṭamucyate ।। adhastājjvālayedagniṃ mṛdbhāṇḍapuṭamucyate ।। tadvālukāpuṭaṃ samyag ucyate śāstrakovidaiḥ ।। upariṣṭātpuṭaṃ dadyāt tatpuṭaṃ bhūdharāhvayam ।।
yatra tallāvakākhyaṃ syān mṛdudravyasya sādhane ।। chagaṇopalasārī ca navāri chagaṇābhidhāḥ ।। tadahaṃ sampravakṣyāmi yatkṛtvā nā sukhī bhavet ।। raktasnuhīpayobhiśca mardayeddinasaptakam ।।
tena vedhyaṃ drutaṃ tāmraṃ tāraṃ vā nāgameva vā ।। sahasravedhī tatkalko jāyate nātra saṃśayaḥ ।। khalve trinemyāḥ svarase pañcabhāgasamanvite ।। ṣoḍaśāṃśena dātavyaṃ drute tāmraṃ suśodhite ।।
jāyate pravaraṃ hema śuddhaṃ varṇacaturdaśam ।। jalena dhautaṃ tāvacca yāvaddhemanibhaṃ bhavet ।। dolāyaṃtre caturyāmaṃ paścācchuddhatamo bhavet ।। sveditā munipuṣpasya rasenaiva tu dolayā ।।
navasārastathā sūtaḥ śodhito'gnisahaḥ khalu ।। mātaluṃgarasenaiva kumārīsvarasena ca ।। dināni trīṇi tīvrāgnau tatastadavatārayet ।। jalabhedo yadā na syān nātra kāryā vicāraṇā ।।
puṭadvādaśayogena nāgabhasma prajāyate ।। kumāryāḥ svarasenaiva bhāvayeddinasaptakam ।। sūtabhasma śilā tālasamaṃ cennāgabhasmakam ।। anena vidhinā samyak śatasaṃkhyāni dāpayet ।।
paścād dṛḍhe kācamaye kūpe dvātriṃśayāmakam ।। talabhasma gṛhītavyaṃ vedhayecchulbatārake ।। dṛṣṭapratyayayogo'yaṃ kathito nātra saṃśayaḥ ।। tāpyakaṃ svedayetpaścāl lohapātre pramardayet ।।
saindhavaṃ dāpayetpaścāc caturthāṃśaṃ viśeṣataḥ ।। mardayennimbunīreṇa śuddhavastreṇa gālayet ।। evaṃ kṛte dvistrivāraṃ tāpyasatvaṃ grasedrasaḥ ।। indragopanibhaṃ grāhyaṃ tāpyasatvaṃ suśobhanam ।।
tutthakaṃ vallamātraṃ ca dattvā hema pragālayet ।। tutthakaṃ bījapūrasya rasenāpi pramardayet ।। mandavahnau ca prapuṭet dvitrivāraṃ prayatnataḥ ।। vārtikendrāḥ kurudhvaṃ hi satyaṃ guruvaco yathā ।।
dvau varṇau vardhate samyak nātra kāryā vicāraṇā ।। varṇotkarṣo jāyate tena samyak satyaṃ proktaṃ nandinā kautukāya ।। cūrṇaṃ kṛtvā nikṣipet kācakūpyām āpūryānte svai rasaiḥ śākajairvā ।। śuddhaṃ tāraṃ vedhitaṃ vallakena gadyāṇaṃ vai jāyate śuddhahema ।।
suvihitaphaṇibhāgairhemagarbheṇa baddho bhujagajitarasendro vedhayellakṣavedhī ।। catura eva bhāgāṃśca śuddhatārasya kārayet ।। andhamūṣāgataṃ dhmātaṃ drāvitaṃ hema jāyate ।। triguṇaṃ cūrṇanirbaddhaṃ tāramāyāti kāñcanam ।।
kiṃśupatrarasenaiva rasairvā puṣpasaṃbhavaiḥ ।। ṣoḍaśāṃśena rajataṃ vidhyate nātra saṃśayaḥ ।। saptavarṇaṃ bhaveddhema haṭṭavikrayayogyakam ।। rasakaṃ daradaṃ svarṇagairikaṃ navasādaram ।।
tadardhaṃ rasakaṃ muktvā vajramūṣe nirundhayet ।। tolamekaṃ suvarṇaṃ hi jāyate nātra saṃśayaḥ ।। ghaṭikāturyamātraṃ hi dhmāpayetsatataṃ bhiṣak ।। mākṣikaṃ rasakaṃ tutthaṃ gairikaṃ navasādaram ।।
prativalladvayaṃ kuryāt kāsamardaprasūnakaiḥ ।। sorakṣāraṃ sadaradaṃ ṭaṃkaṇena samanvitam ।। sthālikāyantramadhyasthaṃ madhye saṃsthāpya mudrikām ।। vedavarṇāstu saṃgharṣād vardhante nātra saṃśayaḥ ।।
tīkṣṇacūrṇaṃ sadaradaṃ ghṛṣṭaṃ kanyārasena vai ।। vāpitā drāvite dravye sarvaṃ tāmraṃ tu saṃkṣipet ।। jāyate daśavarṇaṃ tu satyametadudīritam ।। tena tāmreṇa rasakaṃ saptavāraṃ ca vāhayet ।।
svarṇavarṇaṃ hi tattāmraṃ jāyate nātra saṃśayaḥ ।। japāpuṣpanibhaṃ svarṇaṃ jāyate nātra saṃśayaḥ ।। dvau varṇau vardhataḥ samyak haṭṭavikrayayogyakam ।। puṣpakāsīsakaṃ ramyaṃ mardayedarkapatraje ।
rase'tha ca cakrikāṃ kuryādrasakasya palonmitām ।। triṃśadvanopalaiḥ samyak puṭānyevaṃ hi viṃśatiḥ ।। saptavarṇasavarṇaṃ hi jāyate nātra saṃśayaḥ ।। catuṣṭaṃkamitā kāryā sphaṭikī nirmalā śubhā ।।
paścācca śoṣayetsarvaṃ yantre ḍamaruke nyaset ।। tanmadhye gartakaṃ kṛtvā gartake navasādaram ।। sūtakopari sāraṃ hi pūrvoktaṃ ṭaṃkamānakam ।। agniṃ kuryātprayatnena yāmaṣoḍaśamātrakaṃ ।।
paścāt khalve nidhāyātha vṛścikālyā pramardayet ।। vahniṃ dvādaśabhiryāmaiḥ kuryācchītaṃ samāharet ।। dṛṣṭapratyayayogo'yaṃ nāthasundarabhāṣitaḥ ।। ṭaṃkaṇaṃ śāṇamānaṃ hi tailenairaṇḍajena vai ।।
bhastrayā dhmāpayetsamyak lohaṃ rasanibhaṃ bhavet ।। lohaṃ ca rasakaṃ paścād gālitaṃ vajramūṣayā ।। gadyāṇake bhavettāraṃ tattāraṃ śuddhatārake ।। ardhabhāge bhavecchuddhaṃ tāraṃ doṣavivarjitam ।।
veṣṭitaṃ narakeśena drute nāge nimajjitam ।। drute śulvasya gadyāṇe raktikāpañcamātrakam ।। jāyate ruciraṃ tāraṃ satyam etadudīritam ।। gojihvārasasaṃmiśraṃ dinamekaṃ pramardayet ।।
gṛṃjanasya rasenaiva dinamekaṃ pramardayet ।। yavamātrāṃ guṭīṃ kṛtvā viśoṣya cātape khare ।। saṃsthāpya vālukāyantre pacetṣoḍaśayāmakam ।। sattvaṃ gadyāṇamekaṃ tu tanmātraṃ tārasaṃpuṭam ।।
sūtamātraṃ kṣārasattvaṃ sarvaṃ caikatra marditam ।। tārasaṃpuṭamadhye tu dhāritaṃ taṃ ca golakam ।। paścāttāmrakṛtāṃ mūṣām aṣṭavallamitāṃ śubhām । śarāvasaṃpuṭasyāntardhārayettadanaṃtaram ।।
dhānyābhraṃ tulyaṃ paṃkena kṛtvā śrāvaṃ tu pūrayet । vārāhākhyapuṭaikena jāyate kalka uttamaḥ ।। vaṃgaṃ vallamitaṃ śuddhaṃ sarvamekatra gālayet ।। jāyate pravaraṃ tāraṃ satyam etad udīritam ।।
vajribhānupayasā subhāvitaṃ syānnarendra śubhatāraparvatam ।। vaṃgaṃ tālakamabhrakaṃ śaśirasaṃ tīkṣṇaṃ viṣaṃ ṭaṃkaṇaṃ । traivāreṇa ca mūkamūṣadhamitaṃ vindanti candraprabham ।। āraṃ dvādaśabhāgamaṣṭaraviṇo bījaṃ caturthāṃśakam ।
bhūgaṇḍādisamastadoṣarahitaṃ śrīpūjyapādoditam ।। nimbūrasena saṃmardya piṣṭīṃ kṛtvā prayatnataḥ ।। sārayedbaṃgamadhye tu sūtakaṃ tadanaṃtaram ।। tena vedhyaṃ drutaṃ tāmraṃ ṣoḍaśāṃśena yatnataḥ ।।
jāyate pravaraṃ tāraṃ caṃdranakṣatrasannibham ।। mardayeddinamekaṃ tu kāṃjikena samanvitam ।। snuhyarkadugdhena samaṃ bhāvayedvāsaratrayam ।। kācakūpyāṃ nidhāyātha vahniṃ kuryātprayatnataḥ ।।
svāṃgaśītaṃ samuddhṛtya cordhvagaṃ satvamāharet ।। jāyate pravaraṃ tāraṃ haṭṭavikrayayogyakam ।। nimbūrasena saṃmardyaṃ vāsaraikaṃ prayatnataḥ ।। vālukāyantramadhyasthaṃ pacedyāmāṃstu ṣoḍaśa ।।
atasītilatailena kācakūpyāṃ nidhāpayet ।। anenaiva prakāreṇa punarevaṃ tu kārayet ।। ṣoḍaśāṃśena śulbasya vedhaṃ kuryānna saṃśayaḥ ।। khalve vimardayettāvad yāvannaṣṭo raso bhavet ।।
drute tāmre'tha lavaṇaṃ sūtakena samanvitam ।। tadrūpye marditaṃ sūtaṃ kṣeptavyaṃ jalayantrake ।। tattrayodaśakaṃ rūpyaṃ jāyate nātra saṃśayaḥ ।। vallaṃ gadyāṇake dadyād baṃgaṃ stambhayate dhruvam ।।
vajrīkṣīreṇa tatsvedyaṃ dolāyaṃtreṇa vārtikaiḥ ।। govaraiḥ pācayetsvalpam eva dvādaśayāmakam ।। kuryāddaradakhaṇḍena samaṃ sīsaṃ ca dāpayet ।। bhasma mūṣopari nyasya dhmāpayecca śanaiḥ śanaiḥ ।।
śuddhaśaṅkhanibhaṃ rūpyaṃ niṣkamātraṃ hi niḥsaret ।। tālakaṃ ca paladvaṃdvaṃ surmilaṃ yugmamātrakam ।। vālukāyantrake samyak paced dvādaśayāmakam ।। śulbe ṣoḍaśavedhena kārayedrajataṃ varam ।।
eraṇḍataile ghṛṣṭaṃ tad dhāritaṃ kharpare vare ।। paścāccullyāṃ samāropya vahniṃ kuryācchanaiḥ śanaiḥ ।। tāmrapātre tu yallagnaṃ sarvaṃ sattvaṃ samāharet ।। deyaṃ tadvallamātraṃ hi drute tāmre tu sattvakam ।।
śaṃkhābhaṃ jāyate tāraṃ nātra kāryā vicāraṇā ।। śuddhaṃ rūpyaṃ ṣoḍaśākhyaṃ hi samyak jātaṃ dṛṣṭaṃ nānṛtaṃ satyametat ।। svacche sūtavare vallaṃ nikṣiptaṃ rūpyakṛdbhavet ।। mṛtkharpare pācitaṃ hi nimbūkadravasaṃyutam ।।
catuḥṣaṣṭyaṃśamānena vedhayecchulbakaṃ śubham ।। jāyate pravaraṃ tāraṃ sarvadoṣavivarjitam ।। kadalyāḥ kṣārakeṇaiva tathāpāmārgasaṃbhavaiḥ ।। anena vidhinā pūryā dvitīyā mūṣikā śubhā ।।
drutadrāvaṃ ghātasahaṃ dṛṣṭamevaṃ mayā khalu ।। paścādākṛṣṇakaṇakān ākṛṣya kila kaṇḍayet ।। paścādiṣṭikacūrṇena haste kṛtvā pramardayet ।। mauktikāni hi jāyante kṛtānyevaṃ mayā khalu ।।
mauktikāni tu sūkṣmāṇi nimbūdrāve nidhāpayet ।। tasya paṃkasya guṭikāṃ masṛṇāṃ tu prakārayet ।। catvāri kāṃsyabhāṇḍāni caturdikṣu gatāni ca ।। badhyate mauktikaṃ śreṣṭhataraṃ sarvaguṇairyutam ।।
ardhabhāgaṃ ca daradaṃ cūrṇayenmatimāṃstataḥ ।। vartiṃ vidhāya matimān kārpāsāsthiṣu svedayet ।। svāṃgaśītaṃ samuttārya pravālaṃ ruciraṃ bhavet ।। māṣasyāṣṭapalaṃ tadvaj jalena paripeṣitam ।।
kuṃkumaṃ kesaraṃ caiva jātīpatraṃ śatāvarī ।। śṛṅgāṭakaṃ karṣamitaṃ kuryādevaṃ pṛthak pṛthak ।। vaṭakān kārayet paścāt karṣamātrān vipācayet ।। mākṣike ghṛtamāne vai mukhaṃ rundhyāddinatrayam ।।
saptakāni ca pañcaivam āhāraṃ madhuraṃ bhajet ।। retaḥkṣayī tathā klībo gacchecca pramadāśatam ।। dṛṣṭapratyayayogo'yaṃ satyametadudīritam ।। rasaṃ tathā śālmalimadhyamūlāt prasthaṃ sitārdhāḍhakamatra deyam ।।
supācitaṃ vai mṛduvahninā tathā darvīpralepo'pi hi jāyate yathā । tvakpatrakailāḥ saha kesareṇa palapramāṇā hi tato vidadhyāt ।। lehe suśīte madhu bilvamātraṃ prātaḥ prabhakṣediha karṣamātram ।। cūrṇīkṛtaṃ gālitameva vastrād bhṛṣṭaṃ tathājyena sitāsametam ।।
kāmasya bodhaṃ kurute hi śīghraṃ nārīṃ ramedvai caṭakāyate'sau ।। saṃcūrṇya sarvaṃ pṛthageva pālikaṃ kṣīreṇa pācyaṃ daśabhāgakena ।। madhuplutaṃ bhakṣitamardhayāmāt kāmapradīptiṃ kurute sadaiva ।। vīryasya vṛddhiṃ jaṭharāgnivṛddhiṃ kāmāgnivṛddhiṃ sahasā karoti ।।
jīvakarṣabhakau jīvāṃ medāṃ vṛddhiṃ śatāvarīm ।। rase tasminghṛtaprasthaṃ gavyaṃ daśaguṇaṃ payaḥ ।। dattvā mṛdvagninā sādhyaṃ siddhasarpirnidhāpayet ।। bhāgāṃścatuṣpalāṃstatra pippalyāścāvapetpalam ।।
yadīcchedakṣayaṃ śukraṃ śephasaścottamaṃ balam ।। kaṃkolaṃ tulasībījaṃ khurāsānyahīphenakam ।। kaṅkolakatugākṣīrījātīphalasamāṃśakān ।। dugdhamadhye vipācyainaṃ dinānyevaṃ hi pañca ca ।।
guṭikā kolamātrā hi bhakṣaṇīyā niśāmukhe ।। vīryastaṃbhaṃ karotyugraṃ caturyāmāvadhiṃ tathā ।। kuṅkumaṃ svarṇabījaṃ ca dhūrtaparṇaṃ prasūnakam ।। godugdhe śodhanīyaṃ ca bhāgamekaṃ prakalpayet ।।
bhāvanāṃ postatoyena ekaviṃśatisaṃkhyayā ।। kārayenmatimān vaidyaḥ śukrastaṃbhakarīṃ vaṭīm ।। māṣadvayonmitamamuṃ niśi bhakṣayitvā mṛṣṭaṃ payastadanu māhiṣamāśu pītvā kurvantu kāmukajanāḥ pratiruddhapātāścetāṃsi tāni cakitāni kalāvatīnām ।। ghanasāreṇa saṃyuktaṃ karahāṭasya cūrṇakam ।।
saṃgharṣya mukhatoyena liṃgalepaṃ prakārayet ।। yāmārdhaṃ dhārayedbinduṃ satyaṃ guruvaco yathā ।। postakaṃ palamekaṃ vai śuṃṭhīkarṣaḥ sitā palaikā ca । karṣamitā tvakpayasā pītaṃ reto dhruvaṃ dhatte ।।
sadvaidyena yaśodhareṇa kavinā vidvajjanānandakṛd grantho'yaṃ grathitaḥ karotu satataṃ saukhyaṃ satāṃ mānase ।। tasmin śaṃbhupadāravindaratikṛcchrīpadmanābhaḥ svayam tatputreṇa yaśodhareṇa kavinā graṃthaḥ svayaṃ nirmitaḥ ।। śrīmaddurgapurātane atinipuṇaḥ śrīpadmanābhātmajaḥ śrīmadbhaṭṭayaśodharaḥ kavivaro granthaḥ svayaṃ nirmame ।।