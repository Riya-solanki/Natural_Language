kālaghnaṃ śrīmahākālam īśvaraṃ jñānapāragam ।। sarvabhūtahitārthāya papracchedaṃ mahāmuniḥ ।। te mucyante kathaṃ ghorād bhagavan bhavasāgarāt ।। mandabuddhivimuktyarthaṃ mahākālaḥ prabhāṣate ।।
devyāḥ sarvagaṇānāṃ ca saṃkṣepād granthakoṭibhiḥ ।। tāpatrayaprapīḍāṃ ca bhogatṛṣṇāvimohinīm ।। sāramādāya nirdiṣṭāḥ samyakprakaraṇāntaraiḥ ।। alpagranthaṃ mahārthaṃ ca pravakṣyāmi jagaddhitam ।।
uccārayanti tad bhaktyā te śivā nātra saṃśayaḥ ।। yasmād vilakṣaṇās tebhyas tasmād īśaḥ śivaḥ smṛtaḥ ।। bhūtāni ca caturviṃśad iti pāśāḥ prakīrtitāḥ ।। pāśājālasya tan mūlaṃ prakṛtiḥ kāraṇāya naḥ ।।
madbhāvāc ca vimucyante jñāninaḥ pāśapañjarāt ।। saptaviṃśa iti proktaḥ śivaḥ sarvajagatpatiḥ ।। tasmāt sa pāśaharitaḥ sa viśuddhaḥ svabhāvataḥ ।। śivaḥ śivāya bhūtānāṃ taṃ vijñāya vimucyate ।।
vicārād yāti vistāraṃ tailabindur ivāmbhasi ।। baddhaḥ parikaras tena mokṣopagamanaṃ prati ।। ekākṣaraḥ punaś cāyam om ity evaṃ vyavasthitaḥ ।। yataḥ pramucyate kṣipraṃ mantro ayaṃ dvyakṣaraḥ paraḥ ।।
ekākṣaraṃ vā satataṃ sa yāti paramaṃ padam ।। api tat kīrtanād yāti pāpamuktaḥ śivaṃ puram ।। āste sadā nirudvignaḥ sa dehānte vimucyate ।। hṛtpadmaṃ vedikā tatra liṅgam oṃkāram iṣyate ।।
ahiṃsā gomayaṃ proktaṃ śāntiś ca salilaṃ param ।। pūjayed dhyānayogena saṃtoṣaiḥ kusumaiḥ sitaiḥ ।। pratyāhāraś ca naivedyam asteyaṃ ca pradakṣiṇam ।। japed dhyāyec ca muktyarthaṃ sarvasaṅgavivarjitaḥ ।।
mṛtaḥ śivapuraṃ gacchet sa tena śivakarmaṇā ।। śivadharmāc chivajñānaṃ prāpya muktim avāpnuyāt ।। bhogān bhuktvā ca mucyante pralaye karmayoginaḥ ।। sarva eva vimucyante ye narāḥ śivam āśritāḥ ।।
te bhogān prāpya mucyante pralaye śivavidyayā ।। te cāvartya vimucyante yāvat karma na tad bhavet ।। vidyādānaṃ ca kurvīta bhogamokṣajigīṣayā ।। kramaśaḥ karmayogī ca pañcaite muktibhājanāḥ ।।
liṅgam āyatanaṃ ceti tatra karma pravartate ।। ।। iti śivopaniṣadi muktinirdeśādhyāyaḥ prathamaḥ ।। garbhād vāpi vibhāgena sthāpya liṅgaṃ śivālaye ।। liṅgatṛtīyabhāgena bhaved vedyāḥ samucchrayaḥ ।।
tṛtīyabhāge pūjā svād iti liṅgaṃ tridhā sthitam ।। pūjārthaṃ vartulaṃ kāryaṃ dairghyāt triguṇavistaram ।। ūrdhvaṃ rudraḥ kramād vāpi brahmaviṣṇumaheśvarāḥ ।। eta eva trayo vedā etac cānyat sthitaṃ tridhā ।।
vidyāt kanīyas traihastaṃ liṅgamānam idaṃ smṛtam ।। garbhasyānataḥ pravistārād tadupary api saṃsthitam ।। bhāga eko bhavej jaṅghā dvau bhāgau mañjarī smṛtā ।। garbhād ardhena vistāram āyāmaṃ ca suśobhanam ।।
garbhād ardhena vistīrṇā garbhāc ca dviguṇāyatā ।। prāsādārdhena vijñeyo maṇḍapas tasya vāmataḥ ।। prāsādasya pramāṇena jagatyā sārdham aṅgaṇam ।। prākārāntaḥ sthitaṃ kāryaṃ vṛṣasthānaṃ samucchritam ।।
prākārād dakṣiṇe kāryaṃ sarvopakaraṇānvitam ।। prākāraguptaṃ tat kāryaṃ maitrasthānasamanvitam ।। tan mahānasam āgneyyāṃ pūrvataḥ sattramaṇḍapam ।। koṣṭhāgāraṃ ca vāyavyāṃ vāruṇyāṃ varuṇālayam ।।
sarvalokopakārāya nagarasthaṃ prakalpayet ।। śivasyāyatane yāvat sametāḥ paramāṇavaḥ ।। mahāpratimaliṅgāni mahānty āyatanāni ca ।। liṅgapratiṣṭhāṃ kurvīta yadā tallakṣaṇaṃ kṛtī ।।
pālāśodumbarāśvatthapṛṣadājyatilair yavaiḥ ।। śivasyāṣṭaśataṃ hutvā liṅgamūlaṃ spṛśed budhaḥ ।। aṣṭau mūrtīśvarāḥ kāryāḥ navamaḥ sthāpakaḥ smṛtaḥ ।। mahāsnāpanapūjāṃ ca sthāpya liṅgaṃ prapūjayet ।।
yatīnāṃ ca samastānāṃ dadyān madhyamadakṣiṇām ।। sarvabhakṣyānnapānādyair aniṣiddhaṃ ca bhojanam ।। rātrau mātṛgaṇānāṃ ca baliṃ dadyād viśeṣataḥ ।। kulatriṃśakam uddhṛtya bhṛtyaiś ca parivāritaḥ ।।
tatra bhuktvā mahābhogān pralaye muktim āpnuyāt ।। ।। iti śivopaniṣadi liṅgāyatanādhyāyo dvitīyaḥ ।। śaktitaḥ svāśrame kāryaṃ śivaśāntigṛhadvayam ।। khātvā bhūmiṃ samuddhṛtya śalyān ākoṭya yatnataḥ ।।
dakṣiṇottaradigbhāge kiṃcic dīrghaṃ prakalpayet ।। catuṣkoṇeṣu saṃyojyam arghyapātrādisaṃśrayam ।। udagarvāk cchritāṃ kiṃcic catuḥśīrṣakasaṃyutām ।। tacchīrṣāṇīva hastārdham āyāmād vistareṇa ca ।।
mūrtinaivedyadīpānāṃ vinyāsārthaṃ prakalpayet ।। sthaṇḍilārdhe ca kurvanti vedim anyāṃ savartulām ।। gṛhe na sthāpayec chailaṃ liṅgaṃ maṇijam arcayet ।। sarveṣām eva varṇānāṃ sphāṭikaṃ sarvakāmadam ।।
āyuṣmān balavāñ śrīmān putravān dhanavān sukhī ।। tasmād dhi pārthivaṃ liṅgaṃ jñeyaṃ sarvārthasādhakam ।। yathā yathā mahāliṅgaṃ pūjā śraddhā yathā yathā ।। tāvatkalpān mahābhogas tatkartāste śive pure ।।
।। iti śivopaniṣadi śivagṛhādhyāyas tṛtīyaḥ ।। pūrvāparāṣṭahastaṃ syād dvādaśottaradakṣiṇe ।। paṭadvayaṃ bhavet sthāpya sruvādyāvārahetunā ।। tadardhena ca vistīrṇaṃ satkavāṭaṃ śivālaye ।।
satkavāṭadvayopetaṃ śrīmad vāhanamaṇṭapam ।। abhāve prāṅmukhaṃ kāryam udagdakṣiṇato na ca ।। dhūmanirgamanārthāya dakṣiṇottarakuḍyayoḥ ।। ūrdhvastūpikayā yuktā īṣacchidrapidhānayā ।।
caturaśravedi śrīman mekhalātrayabhūṣitam ।। śivāgnihotraśaraṇaṃ kartavyam atiśobhanam ।। bandhayogavinirmuktaṃ tulyasthānapadāntaram ।। catuḥpregīvakopetam ekapregīvakena vā ।।
śivāgnihotraśaraṇaṃ caturaṇḍakasaṃyutam ।। tāvad eva ca vistīrṇā mekhalādivibhūṣitā ।। dvihastamātravistīrṇā tadardhārdhasamucchritā ।। daśahastapramāṇā ca caturaṅgulam ucchritā ।।
sarvāgrapākasaṃyuktaṃ tāsu nityabaliṃ haret ।। vṛṣasthānaṃ ca kartavyaṃ śivālokanasaṃmukham ।। vyomnaś cādhas trigarbhaṃ syāt pitṛtarpaṇavedikā ।। puṣpārāmajalopetaṃ prākārāntaṃ ca kārayet ।।
bhūmikādvayavinyāsād utkṣiptaṃ kalpayed budhaḥ ।। śayyāsanasamāyuktaṃ vāstuvidyāvinirmitam ।। dhūmaśvagardabhadhvāṅkṣāś catvāraś cārthanāśakāḥ ।। aṣṭabhiḥ śodhayed āpaiḥ śeṣaś ca gṛham ādiśet ।।
apy ekaṃ divasaṃ bhaktyā tasya puṇyaphalaṃ śṛṇu ।। kulaikaviṃśad uttārya devalokam avāpnuyāt ।। hemavarṇāḥ striyaś cānyāḥ sundaryaḥ priyadarśanāḥ ।। icchayā krīḍate tāvad yāvad ābhūtasaṃplavam ।।
dṛṣṭvā virajyate bhūyo bhavabhogamahārṇavāt ।। tebhyaḥ prāpya śivajñānaṃ śāntaṃ nirvāṇam āpnuyāt ।। pṛthivyadhipatiḥ śrīmān icchayā vā dvijottamaḥ ।। jñānād viraktaḥ saṃsārāc chuddhaḥ khāny adhitiṣṭhati ।।
utsave ca punar brūmaḥ pratyekaṃ dravyajaṃ phalam ।। karpāsāsthipramāṇaṃ ca hutvāgnau śṛṇuyāt phalam ।। tāvatkoṭyas tu varṣāṇi bhogān bhuṅkte śive pure ।। varṣakoṭidvayaṃ bhogair divyaiḥ śivapure vaset ।।
tāvadyugasahasrāṇi śivaloke mahīyate ।। yat phalaṃ candanasyoktam uśīrasya tadardhakam ।। puṇyaliṅgārcane proktaṃ tad dhomasya daśādhikam ।। paścād dadyāt tilānnāni homayīta yathākramam ।।
pṛṣadājyaplutā hutvā śṛṇu yat phalam āpnuyāt ।। tāvatkalpān mahābhogaiḥ śivaloke mahīyate ।। kalpārdhasaṃmitaṃ kālaṃ bhogān bhuṅkte śive pure ।। śamyardhaphalavaccheṣāḥ samidhaḥ kṣīravṛkṣajāḥ ।।
tāvat sa varṣalakṣāṃs tu bhogān bhuṅkte śive pure ।। itarebhyas tilebhyaś ca kṛṣṇānāṃ dviguṇaṃ phalam ।। daśasāhasrikā jñeyāḥ śeṣāḥ syur bījajātayaḥ ।। kṣīravṛkṣasamṛddhe agnau phalaṃ sārdhārdhikaṃ bhavet ।।
andhaś ca jāyamānaḥ syād dāridryopahatas tathā ।। śuṣkair navaiḥ praśastaiś ca kāṣṭhair agniṃ samindhayet ।। tatra kalpaśataṃ bhogān bhuṅkte divyān yathepsitān ।। yāhutir dīyate vahnau sā pūrṇāhutir ucyate ।।
sarvakāmam avāpnoti śivaloke vyavasthitaḥ ।। ābhūtasaṃplavaṃ yāvad bhogān bhuṅkte yathepsitān ।। prasādād īśvarasyaiva mucyate bhavasāgarāt ।। so api pāpari naraḥ sarvair muktaḥ śivapuraṃ vrajet ।।
te api pāpavinirmuktāḥ svargaṃ yānti na saṃśayaḥ ।। te api yānti śivasthānaṃ jīvāḥ sthāvarajaṅgamāḥ ।। homayed atasītailaṃ tilatailaṃ vinā naraḥ ।। priyaṅgubilvapaippalyanālikerasamudbhavam ।।
dūrvayā bilvapattrair vā samidhaḥ saṃprakīrtitāḥ ।। tilārthaṃ taṇḍulaiḥ kuryād darbhārthaṃ haritais tṛṇaiḥ ।। indhanānām abhāvena dīpayet tṛṇagomayaiḥ ।। apām asaṃbhave homaṃ bhūmibhāge manohare ।।
chāgasya dakṣiṇe karṇe kuśamūle ca homayet ।। abhāve na tyajet karma karmayogavidhau sthitaḥ ।। sa mohakañcukaṃ tyaktvā parāṃ śāntim avāpnuyāt ।। bāhyakarmavinirmuktā jñānadhyānasamākulāḥ ।।
।। iti śivopaniṣadi śāntigṛhāgnikāryādhyāyaś caturthaḥ ।। sarvapāpaharaṃ divyaṃ tapaḥ śrīkīrtivardhanam ।। bhūtirūpaṃ samudgīrṇaṃ viśuddhaṃ duritāpaham ।। rakṣārthaṃ bālarūpāṇāṃ sūtikānāṃ gṛheṣu ca ।।
api śūdrasya paṅktisthaḥ paṅktidoṣair na lipyate ।। tāvanmātraṃ samuddhṛtya bhūtispṛṣṭaṃ viśuddhyati ।। śarkarāpāṃsunirmuktam abhāve kāṣṭhabhasmanā ।। gomayeṣu ca dagdheṣu hīṣṭakāni ca yeṣu ca ।।
śaṅkhakundenduvarṇābham ādadyāj jantuvarjitam ।। mārjāramūṣikādyaiś ca nopahanyeta tad yathā ।। śivaikādaśikājaptaṃ śivabhasma prakīrtitam ।। pāpaghnaṃ śāṃkaraṃ rakṣāpavitraṃ yogadaṃ guṇāḥ ।।
bhakṣaṇāt sarvapāpānāṃ bhasmeti parikīrtitam ।। jantuśaivālanirmuktam āgneyaṃ paṅkavarjitam ।। nadītaḍāgavāpiṣu giriprasravaṇeṣu ca ।। asādhāraṇam evoktaṃ bhasmasnānaṃ dvijanmanām ।।
āgneyaṃ rogaśamanam etasmād sārvakāmikam ।। śivayogy ācaret snānam uccārādikriyāsu ca ।। dhyāyamānaḥ śivaṃ yogī rajanyantaṃ śayīta ca ।। na sā śakyā gṛhasthena prāptuṃ yajñaśatair api ।।
yatiḥ sārvāṅgikaṃ snānam āpādatalamastakāt ।। hṛdi mūrdhni lalāṭe ca śūdraḥ śivagṛhāśramī ।। śirolalāṭe hṛdbāhvor bhasmasnānaphalaṃ labhet ।। yaḥ kuryād bhasmanā snānaṃ tasya puṇyaphalaṃ śṛnu ।।
tāvadvarṣasahasrāṇi śivaloke mahīyate ।। mitrasvajanabhṛtyaiś ca samastaiḥ parivāritaḥ ।। jñānayogaṃ samāsādya pralaye muktim āpnuyāt ।। anena vai sa dehena rudraś caṅkramate kṣitau ।।
te sarvapāpanirmuktā narā yānti śivaṃ puram ।। trisaṃdhyam ācaren nityaṃ jāpī yogam avāpnuyāt ।। kalpaṃ śivapure bhogān bhuktvānte syād dvijottamaḥ ।। mānasaṃ śāntitoyaṃ ca jñānasnānaṃ tathāṣṭamam ।।
ambhasā vāruṇaṃ snānam kāryaṃ vāruṇamūrtinā ।। dhyāyamānaḥ śivaṃ śāntam mantrasnānaṃ paraṃ smṛtam ।। kāryaṃ vāyavyakaṃ snānam mantreṇa marudātmanā ।। ākāśamūrtimantreṇa tad aindram iti kīrtitam ।।
abhyukṣayec chiras tena snānaṃ mānasam ucyate ।। teṣu snātasya yat puṇyaṃ tat puṇyaṃ kṣāntivāriṇā ।। puruṣaḥ sarvadānaiś ca yathā kṣāntyā viśuddhyati ।। kṣamed akṣamamānānāṃ svargamokṣajigīṣayā ।।
yaiva yogābhiyuktānāṃ gatiḥ saiva kṣamāvatām ।। nirmalaḥ suviśuddhaś ca vijñeyaḥ sūryaraśmivat ।। naiva lipyati tad doṣais tadvaj jñānī sunirmalaḥ ।। aśuddhabhāvaḥ snāto api pūjayann āpnuyāt phalam ।।
jñānaṃ bhāvātmaśuddhiś ca śaucam aṣṭavidhaṃ śrutam ।। tenācamya bhavec chuddhaḥ śivamantreṇa bhāvitaḥ ।। tīrthaṃ pradeśinīmūle pitryaṃ pitṛvidhodayam ।। karapuṣkaramadhye tu śivatīrthaṃ pratiṣṭhitam ।।
śivomātīrthasaṃyogāt kuryāt snānābhiṣecanam ।। uddhṛtya dakṣiṇaṃ pāṇim upavītī sadā budhaḥ ।। tarpaṇaṃ sarvabhūtānām āriṣeṇa nivītinā ।। prācīnāvīty asavyena nivītī kaṇṭhasaṃsthite ।।
upasthāya tataḥ sūryaṃ yajec chivam anantaram ।। ।। iti śivopaniṣadi śiva-bhasma-snānādhyāyaḥ pañcamaḥ ।। yad annam ātmanāśnīyāt tasyāgre vinivedayet ।। śivāya sa śive loke kalpakoṭiṃ pramodate ।।
guror vā homayed vāpi tasya puṇyaphalaṃ śṛṇu ।। varṣāṇām ayutaṃ sāgraṃ tadante śrīpatir bhavet ।। varṣalakṣaṃ mahābhogaiḥ śivaloke mahīyate ।। varṣāṇām yutaṃ bhogaiḥ krīḍate sa śive pure ।।
varṣalakṣaṃ mahābhogaiḥ śivaloke mahīyate ।। śivāya gurave vāpi tasya puṇyaphalaṃ śṛṇu ।। tāvadaṣṭāyutāny uccaiḥ śivaloke mahīyate ।। bhaktyā vā śivayogibhyas tasya puṇyaphalaṃ śṛṇu ।।
tāvadyugasahasrāṇi rudraloke mahīyate ।। tad eva rājavṛkṣeṣu pārāvataphaleṣu ca ।। aṣṭalakṣaṃ mahābhogaiḥ kṛḍate sa śive pure ।। jambūphaleṣu yat puṇyaṃ tat puṇyaṃ tindukeṣu ca ।।
varṣalakṣaṃ mahābhogaiḥ śivaloke mahīyate ।। jambūphalāni pakvāni vaikaṅkataphalāni ca ।। daśavarṣasahasrāṇi rudraloke mahīyate ।। varṣalakṣaṃ mahābhogair modate sa śive pure ।।
śivāya gurave vāpi pakvaṃ ca karamardakam ।। badarāṇi supakvāni tintiḍīkaphalāni ca ।। evam ādīni cānyāni śākamūlaphalāni ca ।। ekaikasmin phale bhogān prāpnuyād anupūrvaśaḥ ।।
godhūmacandakādyāni sukṛtaṃ saktubharjitam ।। yāvat tadbījasaṃkhyānaṃ śubhaṃ bhraṣṭaṃ nivedayet ।। yaḥ pakvānīkṣudaṇḍāni śivāya vinivedayet ।। ikṣuparṇāni caikaikaṃ varṣalokaṃ pramodate ।।
nivedya parameśāya śuktimātrarasasya tu ।। nivedya phāṇitaṃ śuddhaṃ śivāya gurave api vā ।। guḍasya phalam ekaṃ yaḥ śivāya vinivedayet ।। khaṇḍasya palanaivedyaṃ guḍāc chataguṇaṃ phalam ।।
matsaṇḍikāṃ mahāśuddhāṃ śaṃkarāya nivedayet ।। pariśuddhaṃ bhṛṣṭam ājyaṃ siddhaṃ caiva susaṃskṛtam ।। aśeṣaphaladānena yat puṇyaṃ parikīrtitam ।। panasāni ca divyāni svādūni surabhīṇi ca ।।
kalpakoṭiṃ naraḥ sāgraṃ śivaloke vyavasthitaḥ ।। dine dine ca yas tv āpaṃ vastrapūtaṃ samācaret ।। mahāsarāṃsi yaḥ kuryād bhavet puṇyaṃ śivāgrataḥ ।। yad iṣṭam ātmanaḥ kiṃcid annapānaphalādikam ।।
na śivaḥ paripūrṇatvāt kiṃcid aśnāti kasyacit ।। na rohati yathā bījaṃ svastham āśrayavarjitam ।। sukṣetreṣu yathā bījam uptaṃ bhavati satphalam ।। tasmād īśvaram uddiśya yad yad ātmani rocate ।।
yaḥ śivāya guror vāpi racayen maṇibhūmikam ।। yāvat tat pattrapuṣpāṇāṃ parisaṃkhyā vidhīyate ।। palāśakadalīpadmapattrāṇi ca viśeṣataḥ ।। yāvat tatpattrasaṃkhyānam īśvarāya niveditam ।।
yāvat tāmbulapattrāṇi pūgāṃś ca vinivedayet ।। yac chuddhaṃ śaṅkhacūrṇaṃ vā gurave vinivedayet ।। yāvat tāmbūlapattrāṇi cūrṇamānena bhakṣayet ।। jātīphalaṃ sakaṅkolaṃ latākastūrikotpalam ।।
phale phale mahābhogair varṣalakṣaṃ tu yatnataḥ ।। truṭimātrapramāṇena karpūrasya śive gurau ।। pūgatāmbūlapattrāṇām ādhāraṃ yo nivedayet ।। yaś cūeṇādhārasatpātraṃ kasyāpi vinivedayet ।।
mṛtkāṣṭhavaṃśakhaṇḍāni yaḥ pradadyāc chivāśrame ।। māṇikyaṃ kalaśaṃ pātrīṃ sthālyādīn bhāṇḍasaṃpuṭān ।। toyādhārapidhānāni mṛdvastratarujāni vā ।। pañcasaṃmārjanītoyaṃ gomayāñjanakarpaṭān ।।
yaḥ puṣpadhūpagandhānāṃ dadhikṣīraghṛtāmbhasām ।। vaṃśatālādisaṃbhūtaṃ puṣpādhārakaraṇḍakam ।। yaḥ sruksruvādipātrāṇi homārthaṃ vinivedayet ।। yaḥ sarvadhātusaṃyuktaṃ dadyāl lavaṇaparvatam ।।
kalpakoṭisahasrāṇi kalpakoṭiśatāni ca ।। vimānayānaiḥ śrīmadbhiḥ sarvakāmasamanvitaiḥ ।। manaḥśilāṃ harītālaṃ rājapaṭṭaṃ ca hiṅgulam ।। yaś ca taṃ parvatavaraṃ śālitaṇḍulakalpitam ।।
kalpakoṭiśataṃ sāgraṃ bhogān bhuṅkte śive pure ।। ghṛtatailanadīyuktaṃ tasya puṇyaphalaṃ śṛṇu ।। samastakulajaiḥ sārdhaṃ tasyānte sa mahīpatiḥ ।। kapilāyāḥ pradānasya yat phalaṃ tad avāpnuyāt ।।
nivedya gopradānasya samagraṃ phalam āpnuyāt ।। aśeṣarasadānasya yat puṇyaṃ tad avāpnuyāt ।। dadyād yaj jīrakaṃ pūrvam āgneyaṃ hiṅgum uttamam ।। pippalīṃ paścime dadyād vāyavye kṛṣṇajīrakam ।।
kustumbaryāḥ pradeyāḥ syur bahiḥ prākārataḥ sthitāḥ ।। sapuṣpākṣatatoyena śivāya vinivedayet ।। tāvadvarṣaśatād ūrdhvaṃ bhogān bhuṅkte śive pure ।। dakṣiṇe kṣīratumbīṃ tu vṛntākaṃ paścime nyaset ।।
nyased gajapaṭolāṃś ca madhurān vahnidaivate ।। uccāvacāni cānyāni phalāni sthāpayed bahiḥ ।। śivāya gurave vāpi praṇipatya nivedayet ।। tāvadvarṣasahasrāṇi rudraloke mahīyate ।।
āgneyyāṃ vāstukaṃ sthāpya yāmyāyāṃ kṣāravāstukam ।। kuhadrakaṃ ca vāyavyām uttare vāpi tālikīm ।। pūrvakrameṇa vinyasya śivāya vinivedayet ।। tāvadvarṣasahasrāṇi rudraloke mahīyate ।।
varṣakoṭidvayaṃ svarge dviguṇaṃ guḍamiśritaiḥ ।। nivedya gurave bhaktyā saubhāgyaṃ paramaṃ labhet ।। nivedayitvā śarvāya śivatulyaḥ prajāyate ।। kīṭapakṣaṃ suvarṇaṃ ca mahāratnāni sapta vai ।।
kṣudraratnaiś ca vividhais tasya puṇyaphalaṃ śṛṇu ।। samastabhṛtyasaṃyuktaḥ śivaloke mahīyate ।। āmahāpralayaṃ yāvat tadante muktim āpnuyāt ।। saptadvīpasamudrāyāḥ kṣiter adhipatir bhavet ।।
rājyaṃ kṛtvā tataś cānte punaḥ śivapuraṃ vrajet ।। ratnāsanapradānena pāduke vinivedayet ।। śivāya sa śive loke tiṣṭhed āpralayaṃ sukhī ।। modate vividhair bhogaiḥ kalpakoṭiṃ śive pure ।।
nivedayitvā śarvāya modate kālam akṣayam ।। bhogaiḥ śivapure divyaiḥ kalpakoṭiṃ pramodate ।। śivāyādyaḥ śive loke modate kālam akṣayam ।। nivedayitvā śarvāya varṣakoṭiṃ vased divi ।।
modate sa śive loke kalpakoṭyayutaṃ naraḥ ।। tathā tathā mahat puṇyaṃ jñeyaṃ tac chivadānataḥ ।। aṣṭāvaraṇasaṃyuktaṃ nagendrāṣṭakabhūṣitam ।। anekaśikharākīrṇam aśeṣāmarasaṃyutam ।।
catuḥpragrīvakopetaṃ cakṣurliṅgasamāyutam ।। caturṇāṃ purayuktena prākāreṇa ca saṃyutam ।। yaḥ kārayed vanopetaṃ so anantaphalam āpnuyāt ।। śivāyatanapuṇyasya tathā saṃkhyā na vidyate ।।
kalatraputramitraiś ca sarvasvajanasaṃyutaḥ ।। yathā śivas tathaivāyaṃ śarvaloke sa pūjyate ।। sarvajñaḥ paripūrṇaś ca muktaḥ svātmani tiṣṭhati ।। tad daṇḍakopaśobhaṃ ca haste kurvīta sarvadā ।।
vedīṃ vāthābhyapadyanta pronnatāḥ stambhapaṅktayaḥ ।। īśvarapratimāṃ saumyāṃ kārayet puruṣocchritām ।। savyahastākṣamālāṃ ca jaṭākusumabhūṣitām ।। vimānasthāṃ rathasthāṃ vā vedisthāṃ vā prabhānvitām ।।
atyucchritāṃ suvistīrṇāṃ nṛtyasthāṃ yogasaṃsthitām ।। ārakūṭamayīṃ vāpi tāmramṛcchailadārujām ।। kuḍye vā phalake vāpi bhaktyā vittānusārataḥ ।। pratīhārasamopetāṃ kuryād evāvikalpataḥ ।।
caturmukhaikavaktraṃ vā bahiḥ kāñcanasaṃskṛtam ।। saumyabhairavarūpāṇi śivasya bahurūpiṇaḥ ।। śivasya rathayātrāyāṃ tāni lokasya darśayet ।। kṛtvaikena mamaiteṣām akṣayaṃ phalam āpnuyāt ।।
kalatraputramitrādyair bhṛtyair yuktaḥ sa bāndhavaiḥ ।। bhuṅkte svayaṃ mahābhogān ante muktim avāpnuyāt ।। abhiṣicya janā yasmin pujāṃ kuvanti bilvakaiḥ ।। sarvalokopakārāya pūjayec ca dine dine ।।
kṣarantīṃ pūryamāṇāṃ vā sadāyāme ghaṭīṃ nṛpaḥ ।। śivaloke naraḥ prāpya sarvajñaḥ sa sukhī bhavet ।। sarvalokahitārthāya mahāśilpivinirmitām ।। yaṣṭer madhye sthitaṃ kāryaṃ vimānam atiśobhitam ।।
karmaṇā sunibaddhaṃ ca rajjubhiś ca susaṃyutam ।। citravarṇaparicchannaṃ paṭair vā varṇakānvitaiḥ ।। budbudair ardhacandraiś ca darpaṇaiś ca samujjvalam ।। puṣpamālāparikṣiptaṃ sarvaśobhāsamanvitam ।।
īśvarapratimāṃ hemni prathame puramaṇḍape ।। pure pure bahir dikṣu gṛhakeṣu samāśritam ।। dinatrayaṃ prakurvīta snānam arcanabhojanam ।। mahāvāditranirghoṣaiḥ pauṣapūrṇimaparvaṇi ।।
tataḥ svasthānam ānīya taccheṣam api vardhayet ।। mahāvimānayātraiṣā kartavyā paṭṭake api vā ।। vṛttaṃ dviguṇadīrghaṃ ca caturaśram adhaḥ samam ।। mukhaṃ baddhaṃ ca kurvīta vaṃśamaṇḍalinā dṛḍham ।।
upary upari sarvāṇi tanmadhye pratimāṃ nyaset ।। nānābharaṇapūjābhir muktāhārapralambibhiḥ ।। adharottarabhāgena madhye chidrasamanvitam ।। ābaddhya kīlayed yatnād yaṣṭyardhaṃ ca dhvajāṣṭakam ।।
tatpaṭe ca likhet somaṃ sagaṇaṃ savṛṣaṃ śivam ।। ravakaiḥ kiṅkiṇījālair ghaṇṭācāmarabhūṣitaiḥ ।। vādyārambhopacāreṇa mārgaśobhāṃ prakalpayet ।। tataḥ svāśramam ānīya sthāpayet tatsamīpataḥ ।।
tatas tuṣṇīṃ sthite loke tacchāntim iha dhārayet ।। śivam astu nṛpāṇāṃ ca tadbhaktānāṃ janasya ca ।। dharmaniṣṭhaś ca bhavatu prajānāṃ ca hite rataḥ ।। subhikṣāt kṣemam āpnoti kāryasiddhiś ca jāyatām ।।
bahukṣīrayutā gāvo hṛṣṭapuṣṭā bhavantu vaḥ ।। abhivardhya tataḥ śeṣam aiśvarīṃ sārvakāmikīm ।। phalair bhakṣaiś ca saṃyuktāṃ gṛhya pātrīṃ niveśayet ।। alaṃkṛtaḥ śuklavāsā dhārmikaḥ satataṃ śuciḥ ।।
prabrūyād aparaś cātra śivadharmasya bhājakaḥ ।। kṣarate sarvalokānāṃ tadvad āyur aharniśam ।। tadā na dīyate kasmāt pātheyārtham idaṃ dhanam ।। tiṣṭhanti na mṛtasyārthe paraloke dhanāni ca ।।
yataḥ sarvaiḥ parityaktaṃ naraṃ dharmo anugacchati ।। samastapāpanirmuktaḥ śivalokaṃ sa gacchati ।। tasyeyam uttamā deyā yataś cānyā na vardhate ।। tatas teṣāṃ pradātavyā sarvaśokasya śāntaye ।।
prāpaṇīyā gṛhaṃ tasya tathaiva śirasā vṛtā ।। gṛhadvāraṃ tataḥ prāptam arcayitvā niveśayet ।। tarpayec cānatān bhaktyā vāditradhvajavāhakān ।। śobhayā rājamārgeṇa tasya dharmaphalaṃ śṛṇu ।।
śivalokam avāpnoti sabhṛtyaparicārakaḥ ।। kalpānāṃ krīḍate koṭim ante nirvāṇam āpnuyāt ।। bhakṣabhojyapradānaiś ca tatphalaṃ śṛnu yatnataḥ ।। kulatriṃśakam uddhṛtya suhṛdbhiḥ svajanaiḥ saha ।।
mahāvimānaiḥ śrīmadbhir divyastrīparivāritaḥ ।। jñānayogaṃ tataḥ prāpya saṃsārād avamucyate ।। purataḥ pṛṣṭhato vāpi gacchaṃs tasya phalaṃ śṛṇu ।। mahārathopamair yānaiḥ kalpāśītiṃ pramodateä ।।
dhūpair vitānakalaśair upaśobhā sahasraśaḥ ।। saṃparkāt kautukāl lābhāc chivaloke vrajante te ।। prasaṅgāt kautukād vāpi te api yānti śivaṃ puram ।। kurvīta rathayātrāyāṃ ramate ca vibhūṣitā ।।
krīḍanti rudrabhavane kalpānāṃ viṃśatīr narāḥ ।। pṛthakjīvā mṛtā yānti śivalokaṃ na saṃśayaḥ ।। jalpeśvare kurukṣetre kedāre maṇḍaleśvare ।। bhīmeśvare suvarṇākṣe kālañjaravane tathā ।।
jīvāś carācarāḥ sarve śivalokaṃ vrajanti te ।। śrīparvataṃ ca vijñeyam ihāmutra ca siddhidam ।। śrīparvataṃ mahāpuṇyaṃ so api yāti śivaṃ puram ।। pāpayuktaḥ śivajñānaṃ prāpya nirvāṇam āpnuyāt ।।
kalpayitvānusāreṇa kālasya viṣuvasya ca ।। kṣutpipāsāturaṃ loke pāṃsupādaṃ tvarānvitam ।। pādyāsanapradānena kas tena puruṣaḥ samaḥ ।। tāvadvarṣasahasrāṇi taddātās te śive pure ।।
modate sa śive loke yugakoṭiśataṃ naraḥ ।। ajām ekāṃ supuṣṭāṅgīṃ tasya puṇyaphalaṃ śṛṇu ।। tāvadvarṣasahasrāṇi rudraloke mahīyate ।। romṇi romṇi suvarṇasya dattasya phalam āpnuyāt ।।
sānugaḥ krīḍate bhogaiḥ kalpakoṭiṃ śive pure ।। saṃgatiṃ sopakaraṇaṃ bhogān bhuṅkte śive pure ।। koṭiṃ koṭiṃ ca kalpānāṃ tadante syān mahīpatiḥ ।। guroḥ śāntasya dāntasya tasya puṇyaphalaṃ śṛṇu ।।
kalpakoṭyayutaṃ sāgraṃ bhogān bhuṅkte śive pure ।। bālakrīḍanakān etān ity ādyān aparān api ।। bhuktvā tu vipulān bhogāṃs tadante syād dvijottamaḥ ।। dadyāc chivagṛhasthebhyas tasya pūṇyaphalaṃ śṛṇu ।।
ante divi vased bhogais tadante ca gṛhī bhavet ।। dattvā koṭyāsanaṃ vṛttaṃ śivalokam avāpnuyāt ।। kṛtvā pratāpanāyāgniṃ śivaloke mahīyate ।। kalpakoṭiśataṃ bhogān bhuktvā sa tu mahīpatiḥ ।।
bhojayīta yathāśaktyā śivaloke mahīyate ।। sa mṛtaḥ pṛthivīṃ kṛtsnām ekacchattrām avāpnuyāt ।। śivayogapravṛttasya tasya puṇyaphalaṃ śṛṇu ।। tadante prāpnuyād rājyaṃ sarvaiśvaryasamanvitam ।।
kṛtvāpnoti mahābhogān kalpāñ chivapure naraḥ ।। daśadhenupradānasya phalam āpnoti mānavaḥ ।। tad bhuktvā labhate śuddhiṃ mahataḥ pātakād api ।। rājyayogyaṃ dhanāḍhyaṃ ca prāpnuyād dharmatatparam ।।
śivabhakto asya mahataḥ paramaṃ phalam āpnuyāt ।। gavāṃ lakṣapradānasya saṃpūrṇaṃ phalam āpnuyāt ।। dūrvāṃ ca bālavatsānāṃ tasya puṇyaphalaṃ śṛṇu ।। tāvadaṣṭāyutān pūrvair bhogān bhuṅkte śive pure ।।
ābhūtassaṃplavaṃ yāvac chivaloke mahīyate ।। triḥ pṛthvīṃ ratnasaṃpūrṇāṃ yad dattvā tat phalaṃ labhet ।। tāni tenaiva vidhinā śivamantreṇa kalpayet ।। prāpnuyād vipulān bhogān divyāñ chivapure naraḥ ।।
sarvakleśavinirmuktaḥ śivaloke sukhī bhavet ।। varṣakoṭiṃ mahābhogaiḥ śivaloke mahīyate ।। varṣalakṣaṃ mahābhogaiḥ śivaloke mahīyate ।। bhogāñ chivapure prāpya jñānacakṣur avāpnuyāt ।।
varṣakoṭiṃ mahābhogaiḥ śivaloke mahīyate ।। varṣalakṣaṃ sa lakṣārdhaṃ śivaloke mahīyate ।। varṣalakṣaṃ mahābhogaiḥ krīḍate sa śive pure ।। varṣalakṣaṃ mahābhogaiḥ śivaloke mahīyate ।।
pañcalakṣaṃ mahābhogair modate sa śive pure ।। krīḍate sa śive loke varṣalakṣacatuṣṭayam ।। yaḥ pradadyāg kuṭhārādyaṃ tasya puṇyaphalaṃ śṛṇu ।। tāvanti varṣalakṣāṇi śivaloke mahīyate ।।
dhanuḥkhaḍgāyudhādīni tasya puṇyaphalaṃ śṛṇu ।। varṣakoṭyaṣṭakaṃ bhogaiḥ śivaloke mahīyate ।। śivāya gurave vāpi tasya puṇyaphalaṃ śṛṇu ।। varṣalakṣaṃ sa tāvac ca śivaloke pramodate ।।
śivātmakaṃ śivāyaiva tasya puṇyaphalaṃ śṛṇu ।। naṣṭam ānīya tad bhūyaḥ puṇyaṃ śataguṇaṃ labhet ।। na prāpnoti tadā tasya prāpnuyād dviguṇaṃ phalam ।। śivātmakaṃ śivāyaiva tasya puṇyaphalaṃ śṛṇu ।।
naṣṭam ānīya tad bhūyaḥ puṇyaṃ śataguṇaṃ labhet ।। yāvat tatphalasaṃkhyānaṃ tāmropakaraṇe sthitam ।। yaḥ pattrapuṣpavastūnāṃ dadyād ādhārabhājanam ।। dattvopakaraṇaṃ kiṃcid api yo vittam arthinām ।।
yaḥ śaucapītavastrāṇi kṣārādyaiḥ śivayoginām ।। yaḥ puṣpapaṭṭasaṃyuktaṃ paṭagarbhaṃ ca kambalam ।। teṣāṃ ca vastratantūnāṃ yāvatsaṃkhyā vidhīyate ।। ślakṣṇavastrāṇi śuklāni dadyād yaḥ śivayogine ।।
yāvat tatsūkṣmavastrāṇāṃ tantusaṃkhyā vidhīyate ।। śaṅkhapātraṃ tu vistīrṇaṃ bhāṇḍaṃ vāpi suśobhanam ।। divyaṃ vimānam ārūḍhaḥ sarvakāmasamanvitam ।। śuktyādīni ca pātrāṇi śobhanāny amalāni ca ।।
sphāṭikānāṃ ca pātrāṇāṃ śaṅkhatulyaphalaṃ smṛtam ।। tālakharjūrapātrāṇāṃ vaṃśajānāṃ nivedane ।। vaṃśajārdhasamaṃ puṇyaṃ phalapātranivedane ।। yas tāmrakāṃsyapātrāṇi śovhanāny amalāni ca ।।
tāmrāṃ kāṃsīṃ trilohīṃ vā yaḥ pradadyāt tripādikām ।। yāvat tatpalasaṃkhyānaṃ tripādyā bhojaneṣu ca ।। lohaṃ tripādikaṃ dattvā satkṛtvā śivayogine ।। yaḥ pradadyāt triviṣṭambhaṃ bhikṣāpātrasamāśrayam ।।
divyastrībhogasaṃpanno vimāne mahati sthitaḥ ।। bhikṣāpātramukhācchādam vastraparṇādikalpitam ।। saṃśrayaṃ yaḥ pradadyāc ca bhikṣāpātre kamaṇḍalau ।। tadvastrapūtatantūnāṃ saṃkhyā yāvad vidhīyate ।।
sūtravalkalavālair vā śikyabhāṇḍasamāśrayam ।। evam ādīni cānyāni vastūni vinivedayet ।। yāvat tadrajjusaṃkhyānaṃ pradadyāc chivagokule ।। yathā yathā priyaṃ vastraṃ śobhanaṃ ca yathā yathā ।।
yaḥ panthānaṃ diśet pṛṣṭaṃ praṇaṣṭaṃ ca gavādikaṃ ।। kṛtvopakāram ārtānāṃ svargaṃ yāti na saṃśayaḥ ।। annapānauṣadhīnāṃ ca yaḥ pradātāram uddiśet ।। śivāya tasya saṃruddhaṃ karma tiṣṭhati yad vinā ।।
api kāśakuśaṃ sūtraṃ gomayaṃ samidindhanam ।। dattvā yajñaphalaṃ vidyāt kimu tadvastudānataḥ ।। ।। iti śivopaniṣadi phalopakaraṇapradānādhyāyaḥ ṣaṣṭhaḥ ।। sarveṣāṃ śivabhaktānāṃ śivācāram anuttamam ।।
gurumūrtiḥ sthitas tasmāt pūjayet satataṃ gurum ।। alpāgame gurau tadvat sāṃnidhyaṃ na prakalpayet ।। śivaḥ śivaṃ samāsthāya jñānaṃ vakti na hītaraḥ ।। kṛtāñjalis trisaṃdhyaṃ ca bhūmivinyastamastakaḥ ।।
samādhisthaṃ vrajantaṃ ca namaskuryād guruṃ budhaḥ ।। bhuktvā ca śayane svapne namaskuryāt sadā gurum ।। sārvāṅgikapraṇāmaṃ ca punaḥ kuryāt tadāgataḥ ।। śivajñānasya cārambhe pravāsagamanāgatau ।।
prasādanāya kupito vijitya ca ripuṃ tathā ।। āvārya padasaṃprāptau pavitre copavigrahe ।। pātradaṇḍākṣasūtraṃ vā gurusaktaṃ na dhārayet ।। pādaprasāraṇaṃ gatiṃ na kuryād gurusaṃnidhau ।।
na yatheṣṭaś ca saṃtiṣṭhet kalahaṃ ca vivarjayet ।। asaṃśraye ca satataṃ na kiṃcit kīrtayed guroḥ ।। na śayano na cāsīnaḥ saṃbhāsyed guruṇā saha ।। anujñātaś ca guruṇā saṃviśec cānupṛṣṭhataḥ ।।
na pādadhāvanasnānaṃ yatra paśyed guruḥ sthitaḥ ।। utsargaparidhānaṃ ca guroḥ kurvīta paśyataḥ ।। pātre vā purataḥ śiṣyas tad vaktram abhivīkṣayan ।। pāṇidvayena gṛhṇīyat sthāpayet tac ca susthitam ।।
samānasaṃjñam anyaṃ vā nāhvayīta tadākhyayā ।। guror gurus tayoḥ pūjyaḥ svaguruś ca tadājñayā ।। nāvijñāpya guruṃ gacched bahiḥ kāryeṇa kenacit ।। kṛtvā ca naityakaṃ sarvam adhīyītājñayā guroḥ ।।
paryāptam aṣṭakaṃ hy etad gurvarthaṃ tu samāharet ।। ānayet sarvayatnena prārthayitvā dhaneśvarān ।। kṛtvājñāṃ prāpnuyān muktiṃ laṅghayan narakaṃ vrajet ।। gurubhaiṣajyasiddhyartham api gacched rasātalam ।।
amīmāṃsyā hi guravaḥ sarvakāryeṣu sarvathā ।। āsīno gurum āsīnam abhigacchet pratiṣṭhitam ।। kṣitpipāsāturaṃ snātaṃ jñātvā śaktaṃ ca bhojayet ।। gātrasaṃvāhanaṃ rātrau pādābhyaṅgaṃ ca yatnataḥ ।।
nānāpuṣpaprakaraṇaṃ śrīmadvyākhyānamaṇḍape ।। tatra tiṣṭhet pratīkṣaṃs tad guror āgamanaṃ kramāt ।। anyatra caiva sarpet tu nigṛhṇīyād upāyataḥ ।। noccārayec ca tadvākyam uccārya narakaṃ vrajet ।।
yasyaiva niścito bhāvas tasya muktir na dūrataḥ ।। tathaiva cānukurvīta nānuyuñjīta kāraṇam ।। guruvākye tu sarvāṇi saṃpadyante na saṃśayaḥ ।। śivajñānātmahastena kas taṃ na pratipūjayet ।।
sarvapāpavinirmuktaḥ prāpnoti paramaṃ padam ।। dūrvāgarbhasthitaṃ puṣpaṃ guruḥ śirasi dhārayet ।। aṅgulīyākṣasūtraṃ ca karṇamātre ca dhārayet ।। yasmāj jñānopadeśārthaṃ gurur āste sadāśivaḥ ।।
pragṛhya daṇḍaṃ chattraṃ vā paryaṭed āśramād bahiḥ ।। kuśapādakam ākramya tarpaṇārthaṃ prakalpayet ।। pātrāstaritapādaś ca nityaṃ bhuñjīta vāgyataḥ ।। śaucayet tṛṇagarbhāyāṃ dvitīyāyāṃ tathācamet ।।
na bahir gandhamālyāni vāsāṃsi malināni ca ।। amedhyāṅgārabhasmāni nādhitiṣṭhed rajāṃsi ca ।। na pattrapuṣpamūlyāni vaṃśamaṅgalakāṣṭhitām ।। na dantakhādanaṃ kuryād romāṇy utpāṭayen na ca ।।
na nakhāṃś ca nakhair vidhyān na kaṇḍūyen nakhais tanum ।। na likṣākarṣaṇaṃ kuryād ātmano vā parasya vā ।। dehakaṇḍūyanaṃ kāryaṃ vaṃśakāṣṭhīkavīraṇaiḥ ।। na śokārtaś ca saṃtiṣṭhed dhūtvā pāṇau kapolakam ।।
cāpalāni na kurvīta sa sarvārtham avāpnuyāt ।। lokakautūhalaṃ pāpaṃ saṃdhyāṃ ca parivarjayet ।। na divā prāvṛtaśirā rātrau prāvṛtya paryaṭet ।। na cājñānam adhīyīta śivajñānaṃ samabhyaset ।।
brahmāsādhya ca yo gacched brahmahā sa prakīrtitaḥ ।। śivamantraṃ samuccārya prāṅmukho adhyāpayed guruḥ ।। hemaratnacitaṃ vāpi guror āsanam uttamam ।। na bhaktir na yaśaḥ krauryaṃ na tam adhyāpayed guruḥ ।।
praśne vāde anṛte aśauce dakṣiṇaṃ bāhum uddharet ।। tatsaṃmukhaṃ ca nirgacchen namaskārapurassaraḥ ।। nārpayen na ca gṛhṇīyāt kiṃcid vastu tadantarā ।। na kṣiped aśuciṃ vahnau na ca pādau pratāpayet ।।
sthāne na dīpayed agniṃ dīptaṃ cāpi tataḥ kṣipet ।। jvalantaṃ na pradīpaṃ ca svayaṃ nirvāpayed budhaḥ ।। śivo ayam iti saṃkalpya harṣitaḥ praṇamet tataḥ ।। agnau ca vividhāṃ siddhiṃ gurau muktiṃ prayacchati ।।
gurubhaktyā labhej jñānaṃ jñānān muktim avāpnuyāt ।। kuryād āyatane śobhāṃ gurusthāneṣu sarvataḥ ।। saṃsthāpya maṇijaṃ liṅgaṃ sthāne kuryāj jagaddhitam ।। bhojayed vratinaś cātra svaguruṃ ca viśeṣataḥ ।।
darśayec chivabhaktebhyaḥ satpūjāṃ parikalpitām ।। evaṃ kṛte viśeṣeṇa prasīdati maheśvaraḥ ।। ity ādyān na vadec chabdān sākṣād brūyāt tu maṅgalam ।। kapālaṃ ca bhagālaṃ syāt paramaṃ maṅgalaṃ vadet ।।
svaryātaṃ ca mṛtaṃ brūyāc chivībhūtaṃ ca yoginam ।। naṣṭam anveṣaṇīyaṃ ca riktaṃ pūrṇābhivardhitam ।। siddhimad brūhi gacchantaṃ suptaṃ brūyāt pravardhitam ।। durjanair avaliptaiś ca kṣudraiḥ saha na saṃvadet ।।
nātiśītajalākīrṇe deśe rogaprade vaset ।। sopānatkaḥ prakurvīta śivapustakavācanam ।। vaṭam aśvatthakapilāṃ dīkṣitodadhisaṃgamam ।। śivāyeti namaskṛtvā proktam etat pradakṣiṇam ।।
āsanaṃ śayanaṃ pānaṃ dhṛtam anyair na dhārayet ।। varjayec cāpi niryāsaṃ raktaṃ na tu samudbhavam ।। spṛśed vandec ca kapilāṃ pradadyāc ca gavāṃ hitam ।। kṣetram uddāmayec cāpi tasya puṇyaphalaṃ śṛṇu ।।
tāvadvarṣasahasrāṇi śivaloke mahīyate ।। kṣutpipāsāturāṇāṃ ca gavāṃ vihvalacetasām ।। karoti ca paritrāṇaṃ tasya puṇyaphalaṃ śṛṇu ।। mitrabhṛtyair upetaś ca śrīmacchivapuraṃ vrajet ।।
sa mahāpralayaṃ yāvat tadante muktim āpnuyāt ।। mucyate pañcabhir ghorair mahadbhiḥ pātakair drutam ।। akrodho guruśuśrūṣā śaucaṃ saṃtoṣam ārjavam ।। akrodhādyāś ca niyamāḥ siddhivṛddhikarāḥ smṛtāḥ ।।
yogīndrāṇāṃ viśeṣeṇa śivayogaprasiddhaye ।। nibaddhaḥ snehapāśena mohastambhabalīyasā ।। bālair baddhas tu loko ayaṃ musalenābhihanyate ।। mohād dhi cintayaty evaṃ paramārthau na paśyati ।।
sa pitrā kena yatnena garbhasthaḥ paripālitaḥ ।। tasminn evodare śukraṃ kiṃ na jīryati bhakṣyavat ।। tenaiva nirgatṃ bhūyaḥ karmaṇā svena pālyate ।। yat svayaṃ prāktanaṃ karma pitā māteti tat smṛtam ।।
pitarau cāsya dāsatvaṃ kurutas tatpracoditau ।। karoti prāktanaṃ karma mohāl lokasya kevalam ।। dṛśyate nāpakāraś ca mohenātmani manyate ।। grāmasvāmiprasādena sukṛtaṃ karṣaṇaṃ yathā ।।
mameti badhyate jantur na mameti vimucyate ।। mameti dvyakṣaraṃ mṛtyus tryakṣaraṃ na mameti ca ।। vidhūyāśeṣasaṅgāṃś ca mokṣopāyaṃ vicintayet ।। kucaryāṃ kunivāsaṃ ca mokṣārthī na vicintayet ।।
duḥkhaṃ tanmātrakaṃ jñeyaṃ sukham ānantyam uttamam ।। tulye sati parikleśe varaṃ kleśo vimuktaye ।। yāti tenaiva dehena sa mṛtas tapyate ciram ।। kasmāt tena vimūḍhātmā na sādhayati śāśvatam ।।
sarva eva viśīryante śuṣkasnigdhānnabhojanāḥ ।। yāṃ yām avasthām āpnoti tāṃ tām evānuvartate ।। varṣāsu jīrṇakaṭavat tiṣṭhann apy avasīdati ।। sarve kurvanti karmāṇi vikṛśāḥ pūrvakarmabhiḥ ।।
yaḥ kṛtvā na punaḥ kuryān nānākarma śubhāśubham ।। saṃtyajyātmahitārthāya svādhyāyadhyānam abhyaset ।। sthānaṃ kṛtvā śivasthāne dhyāyec chāntaṃ paraṃ śivam ।। vihāyābhiratā grāme prāyas te daivamohitāḥ ।।
na tat sukhaṃ mahendrasya brahmaṇaḥ keśavasya vā ।। vistareṇānupūrvāc ca ṛṣyātreyaḥ suniścitam ।। ṛṣyātreyaḥ samuddhṛtya prāhedam aṇumātrakam ।। yad anuktaṃ bhavet kiṃcit tad atra parikīrtitam ।।
tiryaṅmanujadevānāṃ sarveṣāṃ ca vimuktidam ।। candrātreyas tathātriś ca ṛṣy ātreyo munitrayam ।। sarvalokopakārārthaṃ namas tebhyaḥ sadā namaḥ ।। vyāptaṃ jñānasaraḥ śārvaṃ vikacair iva paṅkajaiḥ ।।
te rudrās te munīndrāś ca te namasyāḥ svabhaktitaḥ ।। te rudrā rudralokeśā na te prakṛtimānuṣāḥ ।। ṛṣyātreyasagotreṇa muninā hitakāmyayā ।। ।। iti śivopaniṣadi śivācārādhyāyaḥ saptamaḥ ।।
।। iti śivopaniṣat samāptā ।।