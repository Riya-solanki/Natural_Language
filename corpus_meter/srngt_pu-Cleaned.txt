bībhatso'sthibhir utphaṇī ca bhayakṛn mūrtyādbhutas tuṅgayā । itthaṃ sarvarasāśrayaḥ paśupatir bhūyāt satāṃ bhūtaye ।। sadvāgalaṅkṛtiguṇaṃ sarasaṃ suvṛttam । tiṣṭhaty akhaṇḍam iha kāvyamayaṃ śarīram ।।
kaścid guṇo bhavati yadyapi sampratīha । yūkābhayena paridhānavimokṣaṇaṃ syāt ।। yaiḥ saṃsārasamudrapātavidhur eṣv anyeṣu potayitam । teṣām apy upari sphuranti matayaḥ kasyāpi puṇyātmanaḥ ।।
prāyo nāṭyaṃ prati proktā bharatādyai rasasthitiḥ । yathāmati mayāpy eṣā kāvyaṃ prati nigadyate ।। yāminīvendunā muktā nārīva ramaṇaṃ vinā । lakṣmīr iva ṛte tyāgān no vāṇī bhāti nīrasā ।।
sve harmye kulakanyakeva labhate jātair guṇair gauravam । puṇyastrīva kalākalāpakuśalā cetāṃsi hartuṃ kṣamā ।। tasmād yatnena kartavyaṃ kāvyaṃ rasanirantaram । anyathā śāstravid goṣṭhyāṃ tat syād udvegadāyakam ।।
śṛṅgārahāsyakaruṇā raudravīrabhayānakāḥ । bībhatsādbhutaśāntāś ca nava kāvye rasāḥ smṛtāḥ ।। ratir hāsaś ca śokaś ca krodhotsāhau bhayaṃ tathā । jugupsāvismayaśamāḥ sthāyibhāvāḥ prakīrtitāḥ ।।
nirvedo'tha tathā glāniḥ śaṅkāsūyā madaḥ śramaḥ । ālasyaṃ caiva dainyaṃ ca cintā moho dhṛtiḥ smṛtiḥ ।। vrīḍā capalatā harṣa āvego jaḍatā tathā । garvo viṣāda autsukyaṃ nidrāpasmāra eva ca ।।
suptaṃ prabodho'marṣaś cāpy avahitthā tathogratā । matir vyādhis tathonmādas tathā maraṇam eva ca ।। trāsaś caiva vitarkaś ca vijñeyā vyabhicāriṇaḥ । trayastriṃśad ime bhāvāḥ prayānti ca rasasthitim ।।
stambhaḥ svedo'tha romāñcaḥ svarabhaṅgo'tha vepathuḥ । vaivarṇyam aśru pralaya ity aṣṭau sāttvikāḥ smṛtāḥ ।। bhāvā evātisampannāḥ prayānti rasatām amī । yathā dravyāṇi bhinnāni madhurādirasātmanām ।।
sambhavanti yathā vṛkṣe puṣpapatraphalādayaḥ । tadvad rase'pi rucirā viśeṣā bhāvarūpiṇaḥ ।। prāyo naikarasaṃ kāvyaṃ kiñcid atropalabhyate । bāhulyena bhaved yas tu sa tadvṛttyā nigadyate ।।
kaiśikyārabhaṭī caiva sātvatī bhāratī tathā । catasro vṛttayo jñeyā rasāvasthānasūcakāḥ ।। dharmād artho'rthataḥ kāmaḥ kāmāt sukhaphalodayaḥ । sādhīyān eṣa tatsiddhyai śṛṅgāro nāyako rasaḥ ।।
ceṣṭā bhavati puṃnāryor yā ratyutthātiriktayoḥ । saṃyogo vipralambhaś ca śṛṅgāro dvividho mataḥ ।। saṃyuktyoś ca saṃyogo vipralambho viyuktayoḥ । pracchannaś ca prakāśaś ca punar eṣa dvidhā yathā ।।
stanayuge paritaḥ sphuritāṅgulim । dayitapāṇim amanyata dakṣiṇam ।। dgārāvartibhir āpatadbhir abhitaḥ siktaś ca netrāmbubhiḥ । sampraty uddhatavahnivāriviṣamaṃ manye vrataṃ sevate ।।
saṅketake'pi mṛgaśāvakalocanāyāḥ । nālpaiḥ parītam anuśabditalāvakaughaiḥ ।। vyāyāṃ citakañcukaṃ mṛgadṛśas tasyās tadālokitam । haṃho mānasa kiṃ smarasy abhimatāḥ siddhyanti puṇyaiḥ kriyāḥ ।।
kalpaḥ kalāvit taruṇo dhanāḍhyaḥ । strīṇām abhīṣṭas tv iha nāyakaḥ syāt ।। tasyānukūladakṣiṇaśaṭhadhṛṣṭā ittham atra catvāraḥ । bhedāḥ kriyayocyante tadudāhṛtayaś ramaṇīyāḥ ।।
atiraktatayā nāryā sadā tyaktaparāṅganaḥ । sītāyāṃ rāmavat so'yam anukūlaḥ smṛto yathā ।। no vaktrā gatir uddhataṃ na hasitaṃ naivāsti kaścin madaḥ । dṛṣṭiṃ niḥkṣipatīti viśvam iyatā manyāmahe duḥkhitam ।।
yo gauravaṃ bhayaṃ prema sadbhāvaṃ pūrvayoṣiti । na muñcaty anyacitto'pi jñeyo'sau dakṣiṇo yathā ।। bhītiḥ saiva tad eva narmamadhuraṃ pūrvānurāgocitam । kiṃ syād ittham aharniśaṃ sakhi mano dolāyate cintayā ।।
priyaṃ vakti puro'nyatra vipriyaṃ kurute bhṛśam । jñātāparādhaceṣṭaś ca kuṭilo'sau śaṭho yathā ।। punar iha yuvāṃ satyaṃ śiṣṭaṃ tad atra kṛtāgasi । rdhruvam upagate karṇau praṣṭuṃ kuraṅgadṛśau dṛśau ।।
nītvā mohanamandiraṃ dayitayā hāreṇa bahvā dṛḍham । jalpantyā śravaṇotpalena sukṛtī kaścid rahas tāḍyate ।। niḥśaṅkaḥ kṛtadoṣo'pi vilakṣas tarjito'pi no । mithyāvāgdṛṣṭadoṣo'pi dhṛṣṭo'sau kathito yathā ।।
mṛdgātyāśu karaṃ kareṇa bahuśaḥ santāḍyamāno'pi san । no jāne sakhi sāmprataṃ praṇayien kupyāmi tasmai katham ।। yasyāḥ pādatalāhatiṃ tava hṛdi vyākhyāty asau yāvakaḥ । mithyāvādavicakṣaṇaḥ kim aparaṃ kuryāṃ vayasye tadā ।।
gūḍhamantraḥ śucir vāgmī bhakto narmavicakṣaṇaḥ । syān narmasacivas tasya kupitasstrīprasādakaḥ ।। pīṭhamardo viṭaś ceti vidūṣaka iti tridhā । sa bhavet prathamas tatra nāyikānāyakānugaḥ ।।
ekavidyo viṭaḥ proktaḥ krīḍāprāyo vidūṣakaḥ । svavapurveṣabhāṣābhir hāsyakārī ca narmavit ।। eṣāṃ prabandhaviṣayo vyavahāraḥ prāyaśo bhavet pracuraḥ । pratyekam udāhṛtas tathāpi kāścin nigadyante ।।
mudhā santāpena glapayasi kim aṅgaṃ smarabhuvā । na mugdhe pretyetuṃ prabhavati gataḥ kālahariṇaḥ ।। kim aparam ito yuktāyuktair vinā hy amunā tava । sarasavisinīkandacchedacchavir mṛgalāñchanaḥ ।।
vaktre saṅkaṭanāsikātaralitair niryadbhir atyūṣmabhiḥ । mthyālambitasauṣṭhavena kim ataḥ kopena kāntaṃ prati ।। svakīyā parakīyā ca sāmānyavanitā tathā । kalākalāpakuśalās tisras tasyeha nāyikāḥ ।।
paurācāraratā sādhvī kṣamārjavavibhūṣitā । mugdhā madhyā pragalbhā ca svakīyā trividhā matā ।। mugdhā navavadhūs tatra navayauvanabhūṣitā । navānaṅgarahasyāpi lajjāprāyaratir yathā ।।
kucau kumbhārambhau tad api cibukottambhanarucī । kathaṃcin no tṛptis taruṇimani manye mṛgadṛśaḥ ।। yathā dṛṣṭis tiryak patati sahasā saṅkucati ca । na madhyasthaṃ cetaḥ praguṇaramaṇīyaṃ na ca dṛḍham ।।
śamaya dīpam iyaṃ samayā sakhī । mudam agād adhikāṃ suaratād api ।। sakampā cumbane vaktraṃ haraty eṣopagūhitā । parāvṛtya ciraṃ talpa āste rantuṃ ca vāñchati ।।
valati ca śayanīye kampate ca prakāmam । ramayati sutarāṃ taccittam antar navoḍhā ।। mugdhām āvarjayaty eṣa mṛdūpāyena sāntvayan । nātibhītikarair bhāvaair nibandhair bālabhīṣakaiḥ ।।
sumukhi vimukhī padme manye tavāsyapipāsayā । vadanakamale bhartrā bālā ciraṃ paricumbitā ।। anyāṃ niṣevamāṇe'pi yadi kupyati sā priye । rodity asyāgrataḥ svalpam anunītā ca tuṣyati ।।
no jānatī navavadhū rudatī paraṃ sā । saṃcumbya cādharadale gamitā prasādam ।। ārūḍhayauvanā madhyā prādubhūtamanobhavā । pragalbhavacanā kiñcid vicitrasuratā yathā ।।
kucadvandvākrāntaṃ hṛdayam ahṛdaḥ kānna kurute । maho tanvyās tulyaṃ taruṇimani sarvaṃ vijayate ।। pāṇiḥ kuntalamālikāviracane tyaktānyakāryagrahaḥ । jātā subhru manoramā tava daśā kasmād akasmād iyam ।।
kim u mukhamadirecchuḥ kesaro no hṛdisthaḥ । priyam iti parihāsāt peśalaṃ kācid ūce ।। cāturyam uddhatamanobhavayā rateṣu । śiṣyāyitaṃ gṛhakapotaśatair yathāsyāḥ ।।
gāḍhaṃ vyāpriyate kāntaṃ ibatīva ratāv iyam । viśatīva tadaṅgeṣu muhyatīva sukhe yathā ।। tprāptāntaḥ sukhamīlitākṣiyugalā svidyat kapolasthalī । dgāḍhānaṅgavimardaniḥsahavapurnidrāṃ sahaivāgataḥ ।।
sā dhīrā vakti vakroktyā priyaṃ kopāt kṛtāgasam । madhyā rodity upālambhair adhīrā paruṣaṃ yathā ।। ścirād abhūḥ pramupitacārucandanaḥ । dihaiva te priya viditā kṛtārthatā ।।
kruddhāyāṃ mayi nātha te kadalikākāṇḍair alātāyitam । dhik tvāṃ dhūrta viniryadaśrur abalā mohaṃ rudantī gatā ।। saiva sthitā manasi kṛtrimabhāvaramyā । tasmāt kṛtaṃ caraṇapātaviḍambanābhiḥ ।।
labdhāyatiḥ pragalbhā syāt samastaratikovidā । ākrāntanāyikā bāḍhaṃ virājadvibhramā yathā ।। hāraṃ me kurute payodharataṭe pratyagratārārucam । sarvāśāvijigīṣupuṣpadhanuṣo bāṇaśriyaṃ dhāsyati ।।
svacchandair maṇitaiś ca yatra raṇitaṃ nihnūyate nūpuram । sakhyas tatsurataṃ bhaṇāmi rataye śeṣā tu lokasthitiḥ ।। prāṇeśa truṭitaṃ payodharataṭe hāraṃ punar yojaya । spṛṣṭā tena tatheti jātapulakā prāptā punar mohanam ।।
ralasavalitair aṅganyāsair mahotsavabandhubhiḥ । stribhuvanajaye sā pañceṣoḥ karoti sahāyatām ।। nirākulā ratāv eṣā dravatīva priyāṅgake । ko'yaṃ kāsmi rataṃ kiṃ vā na vetti ca rasād yathā ।।
prāgalbhyaṃ prathayanti mohanavidhāv ālambya dhairyaṃ mahat । ko'yaṃ kā vayam atra kiṃ nu surataṃ naiva smṛtir jāyate ।। kṛtadoṣe'pi sādhīrā tasmin nādriyate ruṣā । ākārasaṃvṛtiṃ cāpi kṛtvodāste ratau yathā ।।
pratyutthānam idaṃ svahastanihitaṃ yadbhinnam apy āsanam । tac chaṅke tava paṅkajākṣi balavān ko'py aprasādo mayi ।। nbhrūbhedo na kṛto manāg api muhur yatkhaṇḍyamāne'dhare । māninyā kathito'nukūlavidhinā tenaiva manyur mahān ।।
madhyā pratibhinatty enaṃ solluṇṭhaṃ sādhubhāṣitaiḥ । adhīrā puruṣair hanti santarjya dayitaṃ yathā ।। priyāṃ tām evoccair abhisara yadīyair nakhapadaiḥ । mayā kiṃ te kṛtyaṃ dhruvam akuṭilācāraparayā ।।
bhūyo drakṣyasi tāṃ śaṭheti dayitaṃ saṃtarjya saṃtarjya ca । māninyā caraṇaprahāravidhinā preyān aśokīkṛtaḥ ।। ekākārā matā mugdhā punarbhūś ca yato'nayoḥ । atisūkṣmatayā bhedaḥ kavibhir na pradarśitaḥ ।।
madhyā punaḥ pragalbhā ca dvidhā sā paribhidyate । ekā jyeṣṭhā kaniṣṭhānyā nāyakapraṇayaṃ prati ।। uparodhāt tathā snehāt sānurāgo'pi nāyakaḥ । ceṣṭate tāṃ prati prāyaḥ kalāsu kuśalo yathā ।।
ruṇadhmy ahaṃ tad iti nimīya locane । yuvā parāṃ nibhṛtam acumbad aṅganām ।। sampattau ca vipattau ca maraṇe'pi na muñcati । yā svīyā tāṃ prati prema jāyate puṇyakāriṇaḥ ।।
darśanāc chravaṇād vāpi kāmārte bhavato yathā ।। kim api valitaiḥ kandarpeṣūn hasadbhir ivekṣaṇaiḥ । lalitakuśalo'py ālīloko yathātivisismaye ।। niśamayya bahir manoharaṃ svaram aikṣiṣṭa tathāparā yā ।
tilamātrakam apy abhūn nahi śraveṇendīvaralocanānantaram ।। dṛṣṭvādhigatarater nirmīlitākṣyāḥ । santepur vidhuradhiyo niśāntavadhvāḥ ।। kārśyajāgaratāpānyaḥ karoti śruto'py alam ।
tam eva durlabhaṃ kāntaṃ cetaḥ kasmād didṛkṣase ।। sākṣāc citre tathā svapne tasya syād darśanaṃ tridhā । deśe kāle ca bhaṅgyā ca śravaṇaṃ cāsya tad yathā ।। vyāpārocchaladacchamohanajalā jāyanta eṇīdṛśaḥ ।
svedojjṛmbhaṇakampasādhvasamukhaiḥ prāpnoti kāñcid dṛśām ।। citraṃ citragato'py eṣa mamāli madanopamaḥ । samunmūlya balāl lajjām utkaṇṭhayati mānasam ।। dromāñcārcitayā śarīralatayā saṃsūcya kopāt kila ।
sakhyā no hasitā sacintam asakṛt saṃśocitā pratyuta ।। sphārasphuratpradīpaṃ saudhaṃ madhu sotpalaṃ kalaṃ gītam । priyasakhi sakalam idaṃ tava saphalaṃ khalu yadi bhavet so'tra ।। vikasati kairavanikare sarati ca sarasīsamīraṇo sutanu ।
cambaty ambaram indau tava tena vinā ratiḥ kīdṛk ।। ajananir astu dṛśos tava kucayor abhavaniralaṃ bhavatu । yadi dṛśyate na sa yuvā nirbharam āliṅgyate no vā ।। draṣṭuṃ vaktuṃ ca no kanyā raktā śaknoty amuṃ sphuṭam ।
paśyantam abhijalpantaṃ vivikte'pi hriyā yathā ।। noktāpi jalpati vivakṣati cādareṇa । bālā rasāntaram idaṃ lalitaṃ bibharti ।। vijñātanāyikācittā sakhī vadati nāyakam ।
nāyako vā sakhīṃ tasyāḥ premābhivyaktaye yathā ।। kaṇṭakitatanuśarīrā lajjāmukulāyamānanayaneyam । tava kumudinīva vāñchati nṛcandra bālā karaspṛśam ।। saṃmohayanti ca vinidrasarojavātāḥ ।
sakhyās tavaiva sutanu pracuratrapāyāḥ ।। apaśyantaṃ ca sā kāntaṃ sphāritākṣī nirīkṣyate । dūrād ālokayaty eva sakhīṃ svajani nirbharam ।। nirnimittaṃ hasantī ca sakhīṃ vadati kiṃcana ।
savyājaṃ sundaraṃ kiñcid gātram āviṣkaroti ca ।। sakhyādi sthāpitāṃ mālāṃ kāñcyādi racayet punaḥ । ceṣṭāṃ ca kurute ramyām aṅgabhaṅgaiḥ śubhair yathā ।। tyavanatamukhaṃ tūṣṇīm eva sthitaṃ mṛganetrayā ।
katham api yathā dṛṣṭā manye kṛtaṃ śrutilaṅghanam ।। truṭyanmauktikamālayā sapulakasvedollasadgaṇḍayā । durvārasmarayā tayā sahacarī gāḍhaṃ samāliṅgitā ।। animittaṃ yad vihasati niṣkāraṇam eva yat sakhīṃ vadati ।
dayitaṃ vilokya tad iyaṃ śaṃsati tad adhīnam ātmānam ।। valgatpīnapayodharasthalalulanmuktāvalīsundaram । tanvyāḥ kuñcitalocanaṃ vijayate tatkarṇakaṇḍūyanam ।। priyaṃ samālokya samāsajantī ।
pratyaṅgam āvāsam iva smarasya ।। vyālambimauktikaguṇaṃ ramaṇe mudeva । sattoraṇaṃ hṛdi viśaty aparā vyudāse ।। anyoḍhāpi karoty eva sarvam uddhatamanmathā ।
duravasthā punaḥ kāntam abhiyuṅkte svayaṃ yathā ।। hitvā bhītibharaṃ nirasya ca nijaṃ saubhāgyagarvaṃ manāk । tvaṃ niḥśeṣavilāsivargagaṇanācūḍāmaṇe saṃśritaḥ ।। cakṣur mīlati sānandaṃ nitambaḥ prasravaty api ।
vepate ca tanus tanvī tasyās taddarśane yathā ।। gāḍānanṅgabharasravatravanayā kampoparuddhāṅgayā । dāstāṃ rantum aho nirīkṣitum api preyān na sambhāvitaḥ ।। nābhiyuṅkte svayaṃ kantyā mugdhatvād duḥsthitāpi tam ।
tadavasthāṃ tu kāntāya tatsakhī kathayed yathā ।। nnetrāmbhobhiś cham iti patitaiḥ sicyate ca stanāntaḥ । yenākasmād valayapadavīm aṅgulīyaṃ prayāti ।। ananyaśaraṇā svīyā dhanāhāryā parāṅganā ।
asyās tu kevalaṃ prema tenaiṣā rāgiṇāṃ matā ।। sāmānyā vanitā veśyā sā dravyaṃ param icchati । nirguṇe'pi na vidveṣo na rāgo'syā guṇiny api ।। tatsvarūpam idaṃ proktaṃ kaiścid brūmo vayaṃ punaḥ ।
varṇayanty anayā yuktyā tāsām apy anurāgitām ।। śṛṅgārābhāsa etāsu na śṛṅgāraḥ kadācana । tadvyāpāro'thavā tāsāṃ smaraḥ kiṃ bhakṣito bakaiḥ ।। tasmāt tāsām api kvāpi rāgaḥ syāt kiṃ nu sarvathā ।
dhanārthaṃ kṛtrimair bhāvair grāmyaṃ vyāmohayanti tāḥ ।। liṅgī pracchannakāmaś ca naraṃmanyaś ca ṣaṇḍakaḥ । sukhaprāptadhano mūrkhaḥ pitṛvittena garvitaḥ ।। ity ādīn prathamaṃ grāmyān jñātvākṛṣya ca taddhanam ।
apūrvā iva muñcanti tān etās tāpayanti ca ।। kintu tāsāṃ kalākeli- kuśalānāṃ manoramam । vismāritāparastrīkaṃ surataṃ jāyate yathā ।। sandaṣṭādharamuktasītkṛtam atibhrāmyadbhrunṛtyatkaram ।
veśyānāṃ dhṛtidhāma puṣpadhanuṣaḥ prāpnoti dhanyo ratam ।। niḥśaṅkakelir na parāṅganāsu । sarvasvam etās tad aho smarasya ।। kupyat pinākinetrāgni- jvālābhasmīkṛtaḥ purā ।
ujjīvati punaḥ kāmo manye veśyāvalokitaiḥ ।। ānandayanti yuktyā tāṃ sevitā ghnanti cānyathā । durvijñeyāḥ prakṛtyaiva tasmād veśyā viṣopamāḥ ।। svādhīnapatikotkā ca tathā vāsakasajjikā ।
sandhitā vipralabdhā ca khaṇḍitā cābhisārikā ।। proṣitapreyasī caivaṃ nāyikāḥ pūrvasūcitāḥ । tā evātra bhavanty aṣṭāv avasthābhiḥ punar yathā ।। yasyā ratiguṇākṛṣṭaḥ patiḥ pārśvaṃ na muñcati ।
vicitravibhramāsaktā svādhīnapatikā yathā ।। tilakam alike kurvan gaṇḍād udasyati kuntalān । virahavidhuro nāsyāḥ pārśvaṃ vimuñcati vallabhaḥ ।। utkā bhavati sā yasyāḥ saṅketaṃ nāgataḥ priyaḥ ।
tasyānāgamane hetuṃ cintayanty ākulā yathā ।। kiṃ vā kāraṇagauravaṃ kim api yan nādyāgato vallabhaḥ । dīrghe niḥśvasitaṃ ciraṃ ca ruditaṃ kṣiptāś ca puṣpasrajaḥ ।। bhaved vāsakasajjāsau sajjitāṅgaratālayā ।
niśityāgamanaṃ bhartur dvārekṣaṇaparā yathā ।। dīpārciḥkapiśaṃ ca mohanagṛhaṃ trasyātkuraṅgīdṛśā । mandaṃ kāntadidṛkṣayātilalitaṃ dvāre dṛgāropitṃ ।। nirasto manyunā kānto namann api yayā punaḥ ।
duḥsthitā taṃ vinā sāti- sandhitābhimatā yathā ।। yatsakhyā na kṛtaṃ vaco jaḍatayā yanmanyur eko dhṛtaḥ । prāleyāmbusamīrapaṅkajavisair gātraṃ muhur dahyate ।। preṣya dūtīṃ svayaṃ dattvā saṅketaṃ nāgataḥ priyaḥ ।
yasyāstena vinā duḥsthā vipralabdhā tu sā yathā ।। tac chūnyaṃ suciraṃ niṣevya sudṛśā paścāc ca bhagnāśayā । bhūmāv akṣaramālikeva likhitā dīrghaṃ rudatyā śanaiḥ ।। kutaścin nāgato yasyā ucite vāsake priyaḥ ।
tadanāgam asantaptā khaṇḍitā sā matā yathā ।। cakṣur dikṣu niveśitaṃ sakaruṇaṃ sakhyā samaṃ jalpitam । tat tat kiṃcid anuṣṭhitaṃ mṛgadṛśā no yatra vācāṃ gatiḥ ।। yā nirlajjīkṛtā bāḍhaṃ madane madanena ca ।
abhiyāti priyaṃ sābhi- sāriketi matā yathā ।। no garjir gaṇitā bhṛśaṃ śrutimukhaṃ tadvāci saṃcintya ca । vāñchantyā dayitābhisāraṇavidhau tanvyā paraṃ tatparam ।। kutaścit kāraṇādyasyāḥ patir deśāntaraṃ gataḥ ।
dattvāvadhiṃ bhṛśārtā sā proṣitapreyasī yathā ।। dviśliṣyadvalayaprapātabhayataḥ prodyamya kiñcit karau । mārgālokanadattadṛṣṭir abalā tatkālam āliṅgyate ।। cintāśrupātādiyutāḥ sakhedāḥ ।
tisandhitāḥ khaṇḍitayā sahātra ।। vicitramaṇḍanā hṛṣṭā bhavet svādhīnabhartṛkā । tathā vāsakasajjāpi sā kiṃ tv āgantukapriyā ।। kulajānyāṅganā veśyā tridhā syād abhisārikā ।
yathaivoktās tathaivānyāḥ svādhīnapatikādayaḥ ।। kulajā saṃvṛtā trastā savrīḍā ca drutaṃ vrajet । nāyakaṃ paranārī ca samantād anavekṣitā ।। sakhīyuktā madādhikyāt sphāritākṣī na śaṅkitā ।
saśabdābharaṇā kāmaṃ veśyā sarati nāyakam ।। trayodaśavidhā svīyā dvividhā ca parāṅganā । ekā veśyā punaś cāṣṭāv avasthābhedato'tra tāḥ ।। punaś ca tās tridhā sarvā uttamā madhyamādhamā ।
itthaṃ śatatrayaṃ tāsām aśītiś caturuttarā ।। doṣānurūpakopā yā- [a]nunītā ca prasīdati । rajyate ca bhṛśaṃ nāthe guṇahāryottameti sā ।। ko'yaṃ subhru paras tvam eva dayite dāso'smi kas te paraḥ ।
netrāmbhaḥkaṇikāṅkite stanataṭe tanvyā samāropitaḥ ।। doṣe svalpe'pi yā kopaṃ dhatte kaṣṭena muñcati । prayāti karuṇād rāgaṃ madhyamā sā matā yathā ।। dgharmāmbhaḥkaṇikāpi bhaṅguratarabhrūbhedabhūṣāpy alam ।
keśāramanrūpuṇḍalīṣu valitānunmocayantī śanaiḥ ।। yā kupyati vinā doṣaṃ snihyaty anunayaṃ vinā । nirhetukapravṛttiś ca calacittāpi sādhamā ।। sadyaḥ prodgatacandrakāntijayinī yasmin kapolacchaviḥ ।
ko'yaṃ mānini matpraṇāmavimukhaḥ pratyagramānagrahaḥ ।। jātikālavayovasthā- bhāvakandarpanāyakaiḥ । itarā pay asaṅkhyāḥ syur noktā vistarabhītitaḥ ।। ity ādi sakalaṃ jñātvā svayaṃ cālokya tadvidām ।
kavīnāṃ ca viśeṣoktyā jñātavyāḥ sakalā imāḥ ।। romāñcavepathustambha- svedanetrāmbuvibhramāḥ । vācyāḥ saṃyogaśṛṅgāre kavinā nāyikāśritāḥ ।। varṇādhikānāṃ pramadā na gamyāḥ ।
mantrāś ca dharmārthamanobhavajñaiḥ ।। sambhogaśṛṅgāram imaṃ vitanvan । vidagdhagoṣṭhīvanitāmanojñaiḥ ।। sambhogaśṛṅgāro nāma prathamaḥ paricchedaḥ ।
vipralambhābhidhāno'yaṃ śṛṅgāraḥ syāc caturvidhaḥ । pūrvānurāgo mānākhyaḥ pravāsaḥ karuṇātmakaḥ ।। dampatyor darśanād eva samutpannānurāgayoḥ । jñeyaḥ pūrvānurāgo'yam aprāptau ca daśā yathā ।।
mā mā mamāli kuru komalatālavṛntam । tatsaṅgamaḥ param apākurute smarāgnim ।। protkīrṇaṃ yad anaṅgasāyakaśikhābhāseva saṃvardhitam । tad bhūyo'pi kadā saroruhadṛśaḥ paśyāmi tasyā mukham ।।
mṛṇālakadalīcandra- candanāmburuhādikam । tatrānayoḥ smarātaṅka- śāntaye naiva sevitam ।। ālokālāpasaṃrūḍha- rāgākulitacetasoḥ । tayor bhaved asaṃprāptau daśāvasthaḥ smaro yathā ।।
abhilāṣo'tha cintā syāt smṛtiś ca guṇakīrtanam । udvego'tha pralāpaḥ syād unmādo vyādhir eva ca ।। jaḍatā maraṇaṃ caiva daśamaṃ jāyate dhruvam । asaṃprāptau bhavanty etās tayor daśa daśā yathā ।।
vyavasāyo bhaved yatra bāḍhaṃ tatsaṅgamāśayā । saṅkalpākulacittatvāt so'bhilāṣaḥ smṛto yathā ।। vadati ca yathā sakhyā sārdhaṃ sahāsam ihotsukā । mṛgadṛśi tathaitasyāṃ manye smareṇa kṛtaṃ padam ।।
kathaṃ sa vallabhaḥ prāpyaḥ kiṃ kuryām asya siddhaye । kathaṃ bhaved asau vaśya iti cintā matā yathā ।। ko'py anyo'sti gurur na cātinipuṇāḥ sakhyo'sya saṃbodhane । badhnantyā na gataṃ sthitaṃ na ca galadvāso na vā saṃvṛtam ।।
dveṣo yatrānyakāryeṣu tadekāgraṃ ca mānasam । śvāsair manorathaiś cāpi ceṣṭās tāḥ smaraṇaṃ yathā ।। karpūraṃ kirati prayāti na ratiṃ prāleyadhārāgṛhe । yat tat ko'pi yuvā dhruvaṃ smarasuhṛccetasy amuṣāḥ sthitaḥ ।।
saundaryahasitālāpair nāsty anyas tatsamo yuvā । iti vāṇī bhaved yatra tad itthaṃ guṇakīrtanam ।। sā vāṇī jitakāmakārmukaravā saundaryam etasya tat । cetaś cumbitakālakūṭam iva me kasmād idaṃ muhyati ।।
yasmin ramyam aramyaṃ vā na ca harṣāya jāyate । pradveṣaḥ prāṇitavye'pi sa udvegaḥ smṛto yathā ।। baddhotkampaṃ śiśiramarutā dahyase padminīva । stat kenāsau sutanu jantio mānmathas te vikāraḥ ।।
bambhramīti mano yasmin ratyautsukyād itas tataḥ । vācaḥ priyāśritā eva sa pralāpaḥ smṛto yathā ।। tenoktaṃ subhagena tatra na mayā dattaṃ vaco mandayā । ity uktvā sudṛśā kayāpi valitagrīvaṃ dṛśau sphārite ।।
śvāsaprarodanotkampa- vasudhollekhanair api । vyāpāro jāyate yatra sa unmādaḥ smṛto yathā ।। kiṃcid dhyāyati niścalā ca balavad romāñcitā kampate । svalpair eva dinair iyaṃ varatanuḥ kenāpi saṃśikṣitā ।।
santāpavedanāprāyo dīrghaśvāsasamākulaḥ । tanūkṛtatanur vyādhir aṣṭamo'yaṃ smṛto yathā ।। karpūrābhibhavapracaṇḍapaṭimā gaṇḍasthale pāṇḍimā । tanvaṅgyāḥ kathitaḥ smareṇa guruṇā ko'py eṣa kaṣṭakramaḥ ।।
akāṇḍe yatra huṃkāro dṛṣṭiḥ stabdhā gatā smṛtiḥ । śvāsāḥ samadhikāḥ kārśyaṃ jaḍateyaṃ matā yathā ।। prāptaṃ vāsaracandrabimbapadavīṃ vaktraṃ vinaṣṭā smṛtiḥ । manye'syāḥ kusumāyudhaḥ saśibiraḥ pratyaṅgam āvāsitaḥ ।।
upāyair vividhair nāryā yadi na syāt samāgamaḥ । kandarpaśarabhinnāyā maraṇaṃ jāyate tataḥ ।। puṃso'pi hi bhavanty etā daśāvasthā manobhavāt । maraṇaṃ kiṃ tv asaundaryāt tayoḥ kaiścin na badhyate ।।
anye tad api badhnanti pratyujjīvanakāṅkṣayā । vṛttānuvāde tacchastam utpādye prāyaśo nahi ।। ekasmiṃs tu mṛte'py anyo yadi jīvet kathaṃcana । kā snehagaṇanā tatra mriyate cen na saṅgamaḥ ।।
pūrvaṃ nārī bhaved raktā pumān paścāt tad iṅgitaiḥ । tataḥ saṃbhogalīleti svabhāvasubhagā sthitiḥ ।। anyathāpi na doṣaḥ syād yadi prema samaṃ dvayoḥ । raktāparaktā vṛttiś cec chṛṅgārābhāsa eva saḥ ।।
ayaṃ ca prāyaśas tajjñair itthaṃ hāsyeṣu badhyate । nirdravyeṇa mayā sārdhaṃ veśye mānaya yauvanam ।। anurakto bhaved yasyāṃ nāyakas tatsakhījanam । sāmnā mānena dānena bāḍham āvarjayaty asau ।।
tasyāgre tatkathāṃ kurvan svābhiprāyaṃ prakāśayet । tadabhāve prayuñjīta kāścit pravrajitādikāḥ ।। taddvāreṇa samākhyāta- svabhāvo jñātatanmanāḥ । upacāraiḥ parair lekhaiḥ sādhayet tām atandritaḥ ।।
tato dṛṣṭvā vivikte tām indrajālakalādibhiḥ । prayogair lalitaiḥ svairaṃ vismayaṃ paramaṃ nayet ।। mahotsave tīvratame bhaye ca । gehe tayor nūtanasaṅgamaḥ syāt ।।
yadā rāgo guruḥ sā ca labhyate naiva yācitā । kṣīṇopāyas tadā kanyāṃ nāyakaḥ sādhayed iti ।। parastrīgamanopāyaḥ kavibhir nopadiśyate । sundaraṃ kintu kāvyāṅgam etat tena nidarśyate ।।
vāmatā durlabhatvaṃ ca strīṇāṃ yā ca nivāraṇā । tad eva pañcabāṇasya manye paramam āyudham ।। bahumānād bhayād vāpi nṛṇām anyatra yoṣiti । pracchannakāmitaṃ ramyaṃ satām api bhaved yathā ।।
nīrandhraṃ timiraṃ kiranti salilaṃ garjanta ete ghanāḥ । cetaś citram aho tathāpi ramate saṃketake kāminām ।। sa māno nāyikā yasminn īrṣyayā nāyakaṃ prati । dhatte vikāram anyastrī- saṅgadoṣavaśād yathā ।।
rāgo visphuraṇānubandharuciraḥ saṃdarśito gaṇḍayoḥ । no jāne kim ayaṃ priye prakaṭitaḥ kopo'bhilāṣo'thavā ।। sa prāyaśo bhaved tredhā kāminīnāṃ priyaṃ prati । avekṣya doṣam etasya garīyān madhyamo laghuḥ ।।
partināryāṃ gate kānte svayaṃ dṛṣṭe nakhāṅkite । tadvāsodarśane gotra- skhalite ca gurur yathā ।। yātas tiryag amū dṛśau ca balavad bhrūyugmaam udbhrāmyati । jāto'yaṃ praṇatīr apāsya sutarām etaddidṛkṣur yathā ।।
dṛṣṭe priyatame rāgād anyayā saha jalpati । sakhyākhyāte'thavā doṣe māno'yaṃ madhyamo yathā ।। rviśrāntaṃ kuta eva lolanayane kiṃ lohite locane । dhatte muñca ruṣaṃ mamātra dayite leśo'pi nāsty āgasaḥ ।।
savilāsaṃ sphuraccakṣuḥ vīkṣamāṇe parāṃ priye । kiṃcid anyamanaskena jāyate sa laghur yathā ।। kopo bhavet tava mukhaṃ tu nijaṃ kim etat । pālīplutena ghanakajjalanetravārā ।।
deśakālabalāt kopaḥ prāyaśaḥ sarvayoṣitām । jāyate sukhasādhyo'yaṃ kṛcchrasādhyaś ca kāmibhiḥ ।। prajvalitojjvaladīpaṃ ratigṛham indūjjvalaṃ ca saudhatalam । madhuvidhurīkṛtamadhukaramadhuradhvanibodhitaṃ ca kamalavanam ।।@
ityādiṣu pradeśeṣu māninīnāmasaṃśayam । manyur gurutaro apy āśu sukhasādhyo bhaved yathā ।। madhusamayaśaśadharodayakandarpamadādhikeṣu kāleṣu । māno manasvinīnām atisukhasādhyo bhaved bhūmnā ।।@
dūtījanasya parato laghur api doṣo gurūyate prāyaḥ । abhinavadoṣāvasāre tathaiva vanitājanasya yathā ।। sāma dānaṃ ca bhedaḥ syād upekṣā praṇatis tathā । tathā prasaṅgavidhvaṃso daṇḍaḥ śṛṅgārahānaye ।।
tasyāḥ prasādane sadbhir upāyāḥ ṣaṭ prakīrtitāḥ । sundarās te nidarśyante sahodāhṛtibhir yathā ।। avinīto api pālyo ahaṃ tvayā subhru kṣamābhṛtā । iti vāṇī bhaved yatra tatsāmeti nigadyate ।।
alaṃkārādikaṃ dadyān nāyako yatra tuṣṭaye । uddiśya kāraṇaṃ kiṃcid dānaṃ lubdhāsu tad yathā ।। yasmin parijanaṃ tasyāḥ samāvarjya prasādataḥ । tenaiva labhate kāntāṃ kāntābhedaḥ sa ucyate ।।
prasādanavidhiṃ tyaktvā vākyair anyārthasūcakaiḥ । yasmin prasādyate yoṣid upekṣā sā matā yathā ।। baddhā kācid iyaṃ tvayādya tilakaḥ ślāghyaḥ priye kalpitaḥ । tanvī mānam upekṣayaiva śanakair dhūrtena saṃmocitā ।।
kevalaṃ dainyam ālambya pādapātānnatir matā । abhīṣṭā sā bhṛśaṃ strīṇāṃ lalitā ca bhaved yathā ।। akasmāj jāyate yatra bhayaharṣādibhāvanā । so'yaṃ prasaṅgavidhvaṃsaḥ kopabhraṃśātmako yathā ।।
śilīmukho'patad iti jalpati priye । sasādhvasaṃ kupitam aloki kāntayā ।। yathottaraṃ valīyāṃsa ity upāyāḥ prasādane । ādyās trayo ghanaṃ kāryā vidagdhaiḥ paścimāḥ kvacit ।।
nātikhedayitavyo'yaṃ priyaḥ pramadayā kvacit । mānaś ca viralaḥ kāryaḥ praṇāmotsavasiddhaye ।। ity upāyān prayuñjīta nāyikāpi priyaṃ prati । kulajā nerṣyate kiṃ tu tatrānyatkāraṇaṃ bhavet ।।
snehaṃ vinā bhayaṃ na syān nerṣyā ca praṇayaṃ vinā । tasmān mānaprakāro'yaṃ dvayoḥ premaprakāśakaḥ ।। priyasubhagadayitavallabhanāthasvāmīśakāntacandramukhāḥ । dayita manorama ramaṇījīvita ity ādi nāma syāt ।।
prītau bhartari sudṛśām aprītau punar amūni śaṭhadhṛṣṭau । nirlajjadurācārau niṣṭhuraduḥśīlavānādi ।। garvād vyasanatyāgād vipriyakaraṇāc ca niṣṭhurālāpāt । lobhād atipravāsāt strīṇāṃ dveṣyaḥ priyo bhavati ।।
paradeśaṃ vrajed yasmin kutaścit kāraṇāt priyaḥ । sa pravāsa iti khyātaḥ kaṣṭāvastho dvayor api ।। kaccāntāś ca śilīndhrakandalabhṛtaḥ soḍhāḥ kadambānilāḥ । etān apy adhunāsmi vajraghaṭitā nūnaṃ sahiṣye dhanān ।।
meghāś cāmṛtadhāriṇo'pi vihitāḥ prāyo viṣasyandinaḥ । tat kiṃ yad viparītam atra na kṛtaṃ tasyā viyogena me ।। kārśyajāgaramālinya- cintādyaṃ yatra jāyate । avasthā vividhāḥ strīṇāṃ mṛtyuś ced avadheḥ paraḥ ।।
sakhyaṃ tvayā vapur idaṃ gamitaṃ varākyāḥ । bāṇāvaliṃ kathaya kutra vimokṣyasi tvam ।। sārdhaṃ locanavāriṇā vigalitaṃ yat prāktanaṃ me sukham । kandarpaḥ param eka eva vijayī yāte'pi kānte sthitaḥ ।।
mlāyadbālamṛṇālikādhavalatām ālambate'ṅgacchaviḥ । sakhyeva sthiraśobhayā dṛḍhataraṃ pratyaṅgam āliṅgitā ।। kiṃ tatra nāsti rajanī kiṃ vā candro na suṣṭhuruciḥ । yena sakhi vallabhām api na smarati sa māṃ videśaruciḥ ।।
prakaṭaya śaśinn āśāḥ kāmaṃ manoja samullasa । hṛdayam adhunā kiñcit kartuṃ mamānyad ihecchati ।। ity ādivirahāvasthāḥ puṃso'pi hi bhavanti tāḥ । kandarpaśarapātādyā mā bhūvan vairiṇām api ।।
yatraikasmin vipanne'nyo mṛtakalpo'pi tadgatam । nāyakaḥ pralapet premṇā karuṇo'asau smṛto yathā ।। pītā pañcamakākalīkavalitā śītadyūteḥ kaumudī । kandarpaṃ haratā hareṇa bhuvanaṃ niḥsāram etat kṛtam ।।
mātaṅgaiḥ stanamaṇḍalaṃ bhujayugollāso mṛṇālair api । sarvair niṣkaruṇair hṛtā dhruvam aho daivena kiṃcin na me ।। iyatīṃ subhagāvasthāṃ gato'si yasyāḥ kṛte smarātaṅkāt । mūrcchāṃ harāmi sā tava gatapuṇyā nayanasalilena ।।
karpūrareṇur upagūḍham uro natāṅgi । mūrchāvirāmalalitaṃ mayi dhehi cakṣuḥ ।। glāno muktāśrur udvignaḥ srastāṅgo muktacetanaḥ । sacinto dainyabhāg asminn evaṃ prāyo jano bhavet ।।
keṣāṃcit karuṇabhrāntiḥ kāruṇyād atra jāyate । etasya mithunāvasthāṃ vismṛtya ratimūlajām ।। strīpuṃsayor bhaved eṣa sāpekṣaḥ saṃgame punaḥ । śṛṅgāravacanaprāyaḥ karuṇaḥ syāt sa cānyathā ।।
tasmāc chṛṅgāra evāyaṃ karuṇenānumoditaḥ । saundaryaṃ sutarāṃ dhatte nibaddho viralaṃ budhaiḥ ।। kārur dāsī naṭī dhātrī prātiveśyā ca śilpinī । bālā pravrajitā ceti strīnāṃ jñeyaḥ sakhījanaḥ ।।
kalākauśalam utsāho bhaktiś cittajñatā smṛtiḥ । mādhuryaṃ narmavijñānaṃ vāgmitā ceti tadguṇāḥ ।। vinodo maṇḍanaṃ śikṣo- [u]pālambho'tha prasādanam । saṅgamo virahāśvāsaḥ sakhīkarmeti tad yathā ।।
vacaḥ śrutvety uccair vinihitadṛśā citraphalake । kadambākāreṇa priya iti samākhyāyi vapuṣā ।। dautsukyaṃ pravilokya mohanavidhau cāturyam ālokya ca । smerāntā viśadacchade ca śayane dṛṣṭiḥ samāropitā ।।
tad bāḍhaṃ kriyate yad asya rucitaṃ cāṭūccakais tanyate । nribhrāntaṃ guruṇā punaḥ śataguṇaṃ puṣpeṣuṇā kāritā ।। abhiniveśatā premādhikyaṃ cirāt prakaṭīkṛtam । mama sahacarī sā niḥsnehā manāg api na sthitā ।।
āśvāsaya smarakṛśānukṛśāṃ kṛśāṅgīm । pañcatvam āśu nanu yāsyati sā varākī ।। yuvām alaṃ nibhṛtam ihaiva tiṣṭhatām । svayaṃ yayau nipuṇasakhī latāntaram ।।
stanataṭam api dhatte cāruromāñcamālām । nanu vadati tad adya preyasā saṃgamaṃ te ।। ity ādi vividhaṃ sakhyo vyāpāraṃ kurvate sadā । yoṣitāṃ mantrasarvasva- nidhānakalaśopamāḥ ।।
itthaṃ viracanīyo'yaṃ śṛṅgāraḥ kavibhiḥ sadā । anena rahitaṃ kāvyaṃ prāyo nīrasam ucyate ।। nyo'muṃ nibadhnāti rasaṃ rasajñaḥ । vaktreṣu viśvaṃ paribambhramīti ।।
vipralambho nāma dvitīyaḥ paricchedaḥ । vikṛtāṅgavacaḥkṛtya- veṣebhyo jāyate rasaḥ । hāsyo'yaṃ hāsamūlatvāt pātratrayagato yathā ।। kiñcidvikasitair gaṇḍaiḥ kiñcid visphāritekṣaṇaiḥ ।
kiñcidlakṣyadvijaiḥ so'yam uttamānāṃ bhaved yathā ।। kaṇṭhaḥ kuṇṭhitakālakūṭakuṭilo vastraṃ gajendrājinam । gaṇḍollāsavibhāvitaḥ paśupater hāsodgamaḥ pātu vaḥ ।। madhyamānāṃ bhavaty eṣa vivṛtānanapaṅkajaḥ ।
nīcānāṃ nipatadbāṣpaḥ śrūyamāṇadhvanir yathā ।। nūnaṃ te jalajaiṣiṇāyam alinā dṛṣṭo na bhartādharaḥ । vaktrāntargatasīdhuvāsarasikair bhṛṅgair yathā dhāvitam ।। strīṇāṃ kaṣṭam idaṃ kṛtaṃ sarasijaṃ karṇe na barhicchadam ।
bāspārdrīkṛtalocanaiḥ sphuṭaravaṃ dāraiḥ samaṃ hasyate ।। asmin sakhīkarāghāta- netrollāsāṅgavartanam । nāsākapolavispando mukharāgaś ca jāyate ।। śokātmā karuṇo jñeyaḥ priyabhṛtyadhanakṣayāt ।
tatretthaṃ nāyako daiva- hataḥ syād duḥkhabhājanam ।। yūnāṃ kāmam iyaṃ dunoti ca mano vaidhavyabhāvād vadhūḥ । jīvāmīti mahīpate pralapati tvadvairisīmantinī ।। bhūpāto daivanindā ca rodanaṃ dīnaniḥsvanaḥ ।
śarīratāḍanaṃ moho vaivarṇyaṃ cātra jāyate ।। krodhātmako bhaved raudraḥ pratiśatrūn amarṣataḥ । rakṣaḥprāyo bhaved atra nāyako'tyugravigrahaḥ ।। rāmo'haṃ ramaṇīr vihāya balavan niḥśeṣam eṣāṃ haṭhāt ।
sroto'ntaḥsrutavisraśoṇitabharaiḥ kuryāṃ krudhāṃ nirvṛtim ।। mukharāgāyudhotkṣepa- svedakampādharagrahāḥ । śaktiśaṃsā karāghāto bhrukuṭī cātra jāyate ।। utsāhātmā bhaved vīro dayādānājipūrvakaḥ ।
trividho nāyakas tatra jāyate sattvasaṃyutaḥ ।। gāmbhīryaudāryasaundarya- śauryadhairyādibhūṣitaḥ । āvarjitajano janya- nirvyūḍhaprauḍhavikramaḥ ।। vimṛja dhehi dhṛtiṃ mama medasā ।
sakalasattvasamuddharaṇakṣamaḥ ।। bhuvanatrayamātralabdhitoṣeṇa । na yācitaḥ kiṃcid apy adhikam ।। vajreṇāpi vikīrṇavahnitatinā mārṇālanālāyitam ।
yuddhaṃ yady avalambate sa tu punaḥ sajjo'smy ahaṃ rāvaṇaḥ ।। dhṛtigarvauddhatyamatismṛtiromāñcā bhavanti cāmuṣmin । vividhā vākyakṣepāḥ sotsāhāmarṣavegāś ca ।। bhayānako bhayasthāyi- bhāvo'sau jāyate rasaḥ ।
śabdāder vikṛtād voḍhaṃ bālastrīnīcanāyakaḥ ।। śrutvā tūryaninādaṃ dvāre bhayacakitalalitabāhulataḥ । dhanyasya lagati kaṇṭhe mugdhaśiśur dhūlidhūsaritaḥ ।। prakaṭitacaṭukoṭiḥ pādapadmānato'pi ।
truṭitataralahāraṃ sasvaje prāṇanāthaḥ ।। galatsvedodabindubhiḥ । vairibhir vanitāyitam ।। vaivarṇyam aśru saṃtrāso hastapādādikampanam ।
svedāsyaśoṣadikprekṣā- saṃbhramāś ca prakīrtitāḥ ।। jugupsāprakṛtir jñeyo bībhatso'hṛdyadarśanāt । śravaṇāt kīrtanād vāpi pūty ādiviṣayād yathā ।। viśīrṇaśavasaṃtatiprasaradugragandhānvitam ।
pravīṇaguṇakauṇapaṃ paribabhau paretājiram ।। nāsāpracchādanaṃ vaktra- kūṇanaṃ gātrasaṃvṛtiḥ । niṣṭhīvanādi cātra syād udvegād uttameṣv api ।। vismayātmādbhuto jñeyo raso rasavicakṣaṇaiḥ ।
māyendrajāladivyastrī- vipinādyudbhavo yathā ।। satyaṃ hṛtā tvayā haṃsa vanitānām iyaṃ gatiḥ । bhramanty etās tathāpy etad indrajālaṃ tad adbhutam ।। gadgadaḥ sādhuvādaś ca svedaḥ pulakavepathū ।
dṛṣṭer niśalatāratvaṃ vikāsaś cātra jāyate ।। samyag jñānodbhavaḥ śāntaḥ samatvāt sarvajantuṣu । gateccho nāyakas tatra tamorāgaparikṣayāt ।। kṛtam arikulaṃ nārīśeṣaṃ svakhaḍgavijṛmbhitaiḥ ।
kim aparam ataḥ kartavyaṃ nas tanāv api nādaraḥ ।। nirālambaṃ mano hy atra bāḍham ātmani tiṣṭhati । sukhe necchā tathā duḥkhe'py udvego nātra jāyate ।। aṣṭāv amī rasāḥ pūrvaṃ ye proktās tatra niścitam ।
pratyanīkau rasau dvau dvau tatsamparkaṃ vivarjayet ।। śṛṅgārabībhatsarasau tathā vīrabhayānakau । raudrādbhutau tathā hāsya- karuṇau vairiṇau mithaḥ ।। hāsyo bhavati śṛṅgārāt karuṇo raudrakarmataḥ ।
adbhutaś ca tathā vīrād bībhatsāc ca bhayānakaḥ ।। yau janyajanakāv etau rasāv uktau manīṣibhiḥ । yuktyā kṛto'pi saṃbhedas tayor bāḍhaṃ na duṣyati ।। kecid rasavibhāgeṣu bhāvāḥ pūrvaṃ pradarśitāḥ ।
svātantryeṇeha kīrtyante ramyās te kṛtināṃ matāḥ ।। ratyādaya ime bhāvā rasābhiprāyasūcakāḥ । pañcāśatsthāyisaṃcāri- sāttvikās tān nibodhata ।। śṛṅgārādiraseṣv eva bhāvā ratyādayaḥ smṛtāḥ ।
pratyekaṃ sthairyato'nye ca taryastriṃśaccarāḥ smṛtāḥ ।। prāyo'navasthite citte bhāvāḥ saṃkīrṇasaṃbhavāḥ । bāhulyena nigadyante tathāpy ete yathā sthitāḥ ।। śaṅkāsūyā bhayaṃ glānir vyādhiś cintā smṛtir dhṛtiḥ ।
autsukyaṃ vismayo harṣo vrīḍonmādo madas tathā ।। viṣādo jaḍatā nidrā- [a]vahitthaṃ cāpalaṃ smṛtiḥ । iti bhāvāḥ prayoktavyā śṛṅgāre vyabhicāriṇaḥ ।। śramaś capalatā nidrā svapno glānis tathaiva ca ।
śaṅkāsūyāvahitthaṃ ca hāsye bhāvā bhavanty amī ।। dainyaṃ cintā tathā glānir nirvedo jaḍatāsmṛtiḥ । vyādhiś ca karuṇe jñeyā bhāvā bhāvaviśāradaiḥ ।। harṣo'sūyā tathā garva utsāho mada eva ca ।
cāpalyam ugratā vego raudre bhāvāḥ prakīrtitāḥ ।। amarṣaḥ pratibodhaś ca vitarko'tha matir dhṛtiḥ । krodho'sūyāśru saṃmoha āvego romaharṣaṇam ।। garvo madas tathogratvaṃ bhāvā vīre bhavanty amī ।
saṃtrāso maraṇaṃ caiva vacanīyaṃ bhayānake ।। apasmāro viṣādaś ca bhayaṃ vego matir madaḥ । unmādaś ceti vijñeyā bhāvā bībhatsasaṃbhavāḥ ।। āvego jaḍatā moho vismayo harṣaṇaṃ matiḥ ।
iti bhāvān nibadhnanti rase'sminn adbhute budhāḥ ।। evaṃ saṃcāriṇo bhāvā jñeyāḥ pratirasaṃ sthitāḥ । sāttvikās tu bhavanty ete sarve sarvarasāśrayāḥ ।। veṣāṅgasaṅkīrtanacārubandhā ।
vāṇī smṛtāsāv iha kaiśikīti ।। śṛṅgārahāsyakaruṇa- rasānāṃ parivṛddhaye । eṣā vṛttiḥ paryoktavyā prayatnena budhair yathā ।। saubhāgyaṃ kva nu paṅkajasya rajanīsaṃbhogabhagnatviṣaḥ ।
vīkṣete navayauvanonnatamukhau manye stanāvānanam ।। saubhāgyaikagṛhaṃ vilāsanikaṣo vaidagdhyasiddhidhvajaḥ । kakṣāntarnakhamaṇḍanaṃ sakhi navaṃ pracchādyatāṃ vāsasā ।। prabhāpi tāpāya babhūva yeṣv alam ।
prajajvalus teṣv akṛśāḥ kṛśānavaḥ ।। māyendrajālaplutilāṅghitāḍhyā । jñeyā budhaiḥ sārabhaṭīti vṛttiḥ ।। raudre bhayānake caiva bībhatse ca vicakṣaṇaiḥ ।
kāvyaśobhākarī vṛttir iyam itthaṃ prayujyate ।। sphārasphūrjitakāntikalpitabṛhaccañcaccatuṣkāyitam । yuddhaṃ siddhavadhūgṛhītasubhaṭaṃ jātaṃ tadā durdharam ।। naite bhīmabhujaṅgabhogarucayo meghā ime tadrajāḥ ।
mlāyadvaktraruco virodhivanitāstrasyanti naśyanti ca ।। pibann asṛk svadan māṃsam ākarṣann antramālikām । kabandhasaṅkule kroṣṭā bhramaty eṣa mahāraṇe ।। tyāgottarodāravacomanojñā ।
sā sātvatī nāma matātra vṛttiḥ ।। nātigūḍhārthasaṃpattiḥ śravyaśabdamanoramā । vīre raudre'dbhute śānte vṛttir eṣā matā yathā ।। maryādāniratas tvam eva jaladhe brūte'tra ko'nyādṛśam ।
klāntasyodarapūraṇe'pi na saho yat tan manāṅ madhyamam ।। sphāritotkaṭakaṭhoratārakākīrṇa vahnikaṇasaṃtatiḥ krudhā । durnimittataḍidākṛtir babhau dṛṣṭir iṣṭasamarāṃśumālinaḥ ।। atyadbhutaṃ narādhipa tava kīrtir dhavalayanty api jaganti ।
raktān karoti suhṛdo malinayati ca vairivadanāni ।। nivṛttaviṣayāsaṅga- madhunā sucirāya me । ātmany eva samādhānaṃ manaḥ kevalam icchati ।। pradhānapuruṣaprāyā sadvakroktinirantarā ।
bhāratīyaṃ bhaved vṛttir vīrahāsyādbhutāśrayā ।। tulyam etad itaraiḥ samaṃ satām । sāhasaikaparatātra kāraṇam ।। yaśodākṛtarakṣasya śāsitur bhuvanadruhām ।
bālye nibhṛtagambhīro harer hāsaḥ punātu vaḥ ।। nirbhayo'py eṣa bhūpālas tad dadāti dviṣāṃ yudhi । asat teṣu yaśaḥ śubhram ādatte cedam adbhutam ।। dṛṣṭvā nibandhāṃś ca mahākavīnām ।
kāvyaṃ kaviḥ sajjanacittacauram ।। virasaṃ pratyanīkaṃ ca duḥsandhānarasaṃ tathā । nīrasaṃ pātraduṣṭaṃ ca kāvyaṃ sadbhir na śasyate ।। vihāya jananīmṛtyu- śokaṃ mugdhe mayā saha ।
yauvanaṃ mānaya spaṣṭam ityādi virasaṃ matam ।। prabandhe nīyate yatra rasa eko nirantaram । mahatīṃ vṛddhim icchanti nīrasaṃ tac ca kecana ।। nakhakṣatocchalatpūti- plutagaṇḍasthalaṃ ratau ।
pibāmi vadanaṃ tasyāḥ pratyanīkaṃ tad ucyate ।। tām evānucitāṃ gaccha jvalitā tvatkṛte tu yā । kiṃ te kṛtyaṃ mayā dhūrta duḥsandhānarasaṃ tv idam ।। durjano dayitaḥ kāmaṃ mano mlānaṃ manobhavaḥ ।
kṛśo viyogataptāyās tasyā ity ādi nīrasam ।। mugdhā vyājaṃ vinā veśyā kanyeyaṃ nipuṇā ratau । kulastrī sarvadā dhṛṣṭā pātraduṣṭaṃ tv idaṃ matam ।। anyeṣv api raseṣv ete doṣā varjyā manīṣibhiḥ ।
yat samparkān na yāty eva kāvyaṃ rasaparamparām ।। rasaviśeṣam aśeṣam upeyuṣā । kṛtadhiyām iha vāgvanitāyate ।। śṛṅgāratilako nāma grantho'yaṃ grathito mayā ।
vyutpattaye niṣevantu kavayaḥ kāminaś ca ye ।। kānyā kāvyakathā kīdṛg vaidagdhī ko rasāgamaḥ । kiṃ goṣṭhīmaṇḍanaṃ hanta śṛṅgāratilakaṃ vinā ।। tripuravadhād eva gatām ullāsam umāṃ samastadevanatām ।
śṛṅgāratilakavidhinā punar api rudraḥ prasādayati ।। hāsyādirasanirūpaṇaṃ nāma tṛtīyaḥ paricchedaḥ ।