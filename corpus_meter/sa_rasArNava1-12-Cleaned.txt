yaśca sarvamayo nityaṃ tasmai sarvātmane namaḥ ।। nānādrumalatākīrṇe guptasambandhavarjite ।। praṇamya śirasā devī pārvatī paripṛcchati ।। kulakaulamahākaulasiddhakaulādināśana ।।
yadi te aham anugrāhyā yadyahaṃ tava vallabhā ।। jīvanmuktiriyaṃ nātha kīdṛśī vaktumarhasi ।। sādhu pṛṣṭaṃ tvayā devi bhaktānāṃ hitakāmyayā ।। jīvanmuktirmahādevi devānāmapi durlabhā ।।
piṇḍe tu patite devi gardabho api vimucyate ।। ajāśca vṛṣabhāścaiva kiṃna muktā gaṇāmbike ।। śukramūtrapurīṣāṇāṃ yadi muktirniṣevaṇāt ।। ṣaḍdarśane api muktistu darśitā piṇḍapātane ।।
akathyamapi deveśi sadbhāvaṃ kathayāmi te ।। devānāmapi deveśi durlabhaṃ piṇḍadhāraṇam ।। dharme naṣṭe kuto dharmaḥ dharme naṣṭe kutaḥ kriyā ।। gatinaṣṭe kuto mokṣo mokṣe naṣṭe na kiṃcana ।।
tatpratyupāyaṃ me brūhi yadyasti karuṇā mayi ।। rasaśca pavanaśceti karmayogo dvidhā mataḥ ।। baddhaḥ khecaratāṃ kuryāt raso vāyuśca bhairavi ।। tatra devi sthiraṃ piṇḍaṃ yatra sthairye rasaḥ prabhuḥ ।।
manasaśca yathā dhyānaṃ rasayogādavāpyate ।। tasya mantrāśca sidhyanti yo aśnāti mṛtasūtakam ।। tāvattasya kuto buddhiḥ jāyate mṛtasūtake ।। teṣāṃ vinaṣṭabuddhīnāṃ rasajñānaṃ sudurlabham ।।
na sidhyati raso devi pibanti mṛgatṛṣṇikām ।। kulīnaṃ tamahaṃ manye rasajñamapare adhamāḥ ।। tenāyaṃ labhate siddhiṃ na siddhiḥ sūtakaṃ vinā ।। tāvattasya kuto muktiḥ kutaḥ piṇḍasya dhāraṇam ।।
jalpanti ca vayaṃ muktā yāsyāmaḥ śivamandiram ।। khaṇḍajñānena deveśi rañjitaṃ sacarācaram ।। tādṛśe tu rasajñāne nityābhyāsaṃ kuru priye ।। śrotumicchāmi deveśa vaktumarhasi tattvataḥ ।।
anugrahakaraṃ dhyānaṃ lokānāmupakārakam ।। dvayośca yo raso devi mahāmaithunasambhavaḥ ।। pārado gadito yaśca parārthaṃ sādhakottamaiḥ ।। mama deharaso yasmāt rasastenāyamucyate ।।
pūjanācca pradānācca dṛśyate ṣaḍvidhaṃ phalam ।। tāni dṛṣṭvā tu yatpuṇyaṃ tatpuṇyaṃ rasadarśanāt ।। mūrchitaḥ śivapūjāyāṃ śivasāṃnidhyasiddhaye ।। tathā tāpatrayaṃ hanti rogān doṣatrayodbhavān ।।
hṛdvyomakarṇikāntaḥstharasendrasya maheśvari ।। smaraṇānmucyate pāpaiḥ sadyo janmāntarārjitaiḥ ।। tatphalaṃ koṭiguṇitaṃ rasaliṅgārcanādbhavet ।। uttamo mantravādastu rasavādo mahottamaḥ ।।
prayānti narakaṃ sarve chittvā sukṛtasaṃcayam ।। bhuktimuktikarī yasmāt tasmāddeyā guṇānvitaiḥ ।। āstike tu bhavetsiddhiḥ tasya sidhyati bhūtale ।। tasya nāsti priye siddhir janmakoṭiśatairapi ।।
nāhaṃ trātā bhave tasya janmakoṭiśatairapi ।। rāsabho lakṣajanmāni lakṣajanmāni vāyasaḥ ।। gṛdhrako lakṣajanmāni yaḥ pāpī rasanindakaḥ ।। yāvajjanmasahasraṃ tu sa bhavedduḥkhapīḍitaḥ ।।
tena janmajarāvyādhīn harate sūtakaḥ priye ।। sampradāyaṃ prayacchanti gurau tuṣṭe marīcayaḥ ।। sa yāti niṣphalaṃ karma svapnalabdhaṃ dhanaṃ yathā ।। kārayed rasavādaṃ tu tuṣṭena guruṇā priye ।।
rasārṇavaṃ mahātantram idaṃ paramadurlabham ।। labdhvātra rasakarmāṇi nāhaṃkāraṃ samācaret ।। bhairavīṃ tanum āśritya sādhayedrasabhairavam ।। tanmamācakṣva deveśi kimanyacchrotumicchasi ।।
śiṣyaścaiva kathaṃ deva rasānuṣṭhānatatparaḥ ।। kulamārgarato nityaṃ gurupūjārataśca yaḥ ।। dharmajñaḥ satyavāk dakṣaḥ śīlavān guṇavān śuciḥ ।। rasadīkṣāvidhānajño yantrauṣadhimahārasān ।।
rañjanaṃ sāraṇaṃ tailaṃ dalāni krāmaṇāni ca ।। khecarīṃ bhūcarīṃ caiva yo vetti sa gururmataḥ ।। lobhamāyāvinirmukto mantrānuṣṭhānatatparaḥ ।। śiṣyo vinītastantrajñaḥ satyavādī dṛḍhavrataḥ ।।
karairadhiṣṭhitā devi yojyās te nidhisādhane ।। vakraghoṇāḥ sadā krūrāḥ praśastā bilasādhane ।। kaṭhinān uṣṇapādāṃśca dhātuvāde niyojayet ।। brāhmaṇān kṣatriyān vaiśyān śūdrāṃścānukrameṇa tu ।।
śūrāśca kṛtavidyāśca praśastāḥ sādhakāḥ priye ।। viplāvakāḥ pāparatāḥ varjayettān prayatnataḥ ।। rasanindākarī yā ca tāṃ nārīṃ parivarjayet ।। na tādṛśī bhavennārī yādṛśī rasabandhakī ।।
kṛṣṇapakṣe ṛtumatī sā nārī kākiṇī smṛtā ।। ubhayapakṣe ṛtumatī sā nārī kīkaṇī matā ।। śuklapakṣe ṛtumatī sā nārī kāñcikācinī ।। sūkṣmakeśā tu yā nārī kṣīrāhārapriyā sadā ।।
padmākāraṃ mukhaṃ yasyā dṛṣṭirindīvarākṛtiḥ ।। yasyāḥ payodharau devi tuṅgapīnau samāv ubhau ।। yatpādau māṃsalau snigdhau vartulāvartaromakau ।। padminī sā tu vijñeyā prasannā mṛgalocanā ।।
ṣaḍbhedā kākiṇī nāmnā pūrvaproktā rasapradā ।। tayaiva devadeveśi rasakarmāṇi kārayet ।। tasmādguruśca śiṣyaśca pūrvoktaḥ siddhibhāgbhavet ।। yatra rūpaṃ mahādeva lakṣaṇaṃ nātra vidyate ।।
athavā rūpahīnāyā rūpaṃ kena pravartate ।। tadetajjāyate yena tamupāyaṃ vada prabho ।। pituḥ sadāśivājjātaṃ janma yaccaṇḍikodare ।। dāpayettvaritāmantraṃ japettaṃ darpavarjitā ।।
baddhvā tu khecarīṃ mudrāṃ japet pheṭkārabhairavīm ।। kālikāhaṃ samudbhūtāsmīdṛśaṃ saṃsmarettu sā ।। sahāyāstādṛśāstasya yādṛśī bhavitavyatā ।। rasadīkṣāṃ tu pṛcchāmi sādhakānāṃ hitāya vai ।।
rasadīkṣāvidhānaṃ tu tasmānnigaditaṃ śṛṇu ।। mantrī ca dharmatattvajño bhaktiśraddhāsamanvitaḥ ।। janā māheśvarā yatra tatra sthāne tu kārayet ।। sugupte suṣame sthāne sarvabādhāvivarjite ।।
ekānte nirmale hṛdye nānāpuṣpadrumānvite ।। divyauṣadhigaṇopete sajale śyāmaśādvale ।। citrite bhavanodyāne kārayet parameśvari ।। vātāyanasamopetam ūrdhvanirgāmidhūmakam ।।
pravibhaktauṣadhituṣākāṣṭhāraṇyotpalālayam ।। pratiṣṭhitam umeśābhyāṃ lokapālaiśca rakṣitam ।। atha pakṣe site devi candratārābalānvite ।। snātaḥ śuklāmbaradharaḥ śuklamālyānulepanaḥ ।।
kapilāgomayālipte hiraṇyakalaśāvṛte ।। tatreṣṭikābhiḥ racite karapīṭhe sureśvari ।। nyāsaṃ rasāṅkuśenaiva kṛtvāṅgulihṛdādiṣu ।। oṃ hrīṃ śrīṃ sūtarājasya mūlamantra udāhṛtaḥ ।।
caturasre tu dikpālān pūjayitvā bahiḥ kramāt ।। kumbhakarṇaṃ ca sugrīvaṃ bhṛṅgīkaṃ ca dṛḍhāyudham ।। śukraṃ pūrve abhisaṃpūjya skandamāgneyagocare ।। umāmuttarabhāge tu vyāpakaṃ ceśagocare ।।
lohaṭī bandhakārī ca bhūcarī mṛtyunāśinī ।। pūjyāstvaṣṭadale padme ūrdhvādhastu daleṣu ca ।। sasyako gandhatālau ca pūrvādikramayogataḥ ।। candrārdhaśobhimukuṭā nīlagrīvā vṛṣadhvajāḥ ।।
pūjanīyā maheśāni dvitīye aṣṭadalāmbuje ।। aparā vajraśaktiśca kāntijñeyaṃ parāparam ।। śuddhasphaṭikasaṃkāśaṃ pañcavaktraṃ tryambakam ।। jvaladbhruvaṃ jvalatkeśaṃ duṣprekṣyaṃ pretaviṣṭaram ।।
vyāghracarmadharaṃ nāgopavītaṃ vṛṣabhadhvajam ।। dvātriṃśārṇena manunā pūjayet sakalaṃ śivam ।। raseśvarasya mantraṃ ca kathyamānaṃ nibodha me ।। oṃ hrīṃ krīṃ raseśvarāya mahākālāya mahābalāyāghorabhairavāya vajravīra krodhakaṅkāla kṣlauḥ kṣlaḥ ।।
uttaptahemarucirāṃ pītavastrāṃ trilocanām ।। aṅkuśaṃ cākṣamālāṃ ca dadhatīṃ dakṣahastayoḥ ।। rasāṅkuśīṃ mahādevīṃ nīlagrīvāṃ kṛpāmayīm ।। vāgbhavaṃ bhuvaneśīṃ ca śrībījaṃ ca sureśvari ।।
dhūpadīpaistu naivedyaiḥ puṣpatāmbūlacandanaiḥ ।। ghaṇṭāṭaṅkārasaṃyuktaiḥ pūjāṃ kṛtvā yathāvidhi ।। bhūtebhyo yakṣarakṣabhyo piśācebhyaśca yatnataḥ ।। sarvakarmākaraṃ devi vighnopadravanāśanam ।।
kuṇḍaṃ vidhāya deveśi yonicakraṃ samekhalam ।। kalaśaṃ sthāpayeddevi payaḥpūrṇaṃ phalānvitam ।। tatrāṣṭādaśavidyābhir abhimantrya pṛthak pṛthak ।। arghyapātraṃ ca saṃpūjya vardhanyābhyukṣya sādhakam ।।
abhiṣicya vidhānena kumbhatoyena mantravit ।। kumāroyoginīyogisādhakāṃśca yathocitaiḥ ।। evaṃvihitadīkṣastu sādhakaḥ kṣuranāyike ।। pañcabījātmikāṃ vidyāṃ prāṇāyāmātmasūtrake ।।
tasya sidhyati deveśi nirvighnaṃ rasabhairavaḥ ।। ahiṃsā candanaṃ satyaṃ puṣpam asteyadhūpanam ।। pāyasānnaṃ maheśāni sarvabhūtadayātmakam ।। sahasraṃ vā śataṃ vāpi trisaṃdhyaṃ saṃjapedimām ।।
divyauṣadhyaśca tasyaiva sidhyanti suravandite ।। tathā rasāṅkuśābhijño rasendraṃ prāpya sīdati ।। rasaprayogajātaṃ tu sarvataḥ siddhimicchatā ।। samāhitamanā dhyāyet tadālīnaṃ samācaret ।।
yathāśakti japenmantraṃ rasendrasya samāhitaḥ ।। hastamātraṃ dvihastaṃ vā taṇḍulairvimalairlikhet ।। sugandhairlepite sthāne pūjayeccandanādibhiḥ ।। ṣaṭkoṇe devatāṣaṭkaṃ mahākālādi vinyaset ।।
nyaset krodhaṃ ca kaṅkālaṃ mālāmantraiḥ samarcayet ।। oṃ hrīṃ krauṃ kṣlaiṃ kṣlaṃ hrīṃ hrīṃ hrīṃ hrūḥ huṃ phaṭ raseśvarāya mahākālabhairavāya raudrarūpāya kṛṣṇapiṅgalalocanāya । avatara avatāraya jalpa jalpaya śubhāśubhaṃ kathaya kathāpaya mahārakṣāṃ kuru rasasiddhiṃ dehi । iti mālāmantrāḥ । oṃ mahākālabhairavāya hṛdayāya namaḥ । oṃ mahābalabhairavāya śirase svāhā । oṃ aghorabhairavāya śikhāyai vauṣaṭ । oṃ vajravīrabhairavāya kavacāya hum । oṃ krodhabhairavāya netrāya vauṣaṭ । oṃ kaṅkālabhairavāya astrāya phaṭ । sarvatra svāhāntam । evamaṅganyāsāḥ । evamaṅgulīnyāsān kuryādādau । ete ṣaḍaṅge pūjane ca mūlamantrāḥ । pūrṇakumbhaṃ nyasenmadhye śarāvaṃ taṇḍulaiḥ saha ।। tasyopari ghṛtadīpaṃ vartīṃ mantraiśca mantrayet ।।
gandhapuṣpairdhūpadīpaiḥ naivedyena ca pūjayet ।। ekaikasyā nyasenmantraṃ hṛdayādyāśca devatāḥ ।। siddhiṃ vāpyathavāsiddhiṃ kathayanti kumārikāḥ ।। praśnāvatāraṃ jñātveti rasakarmaṇi saṃcaret ।।
saptajanma mṛto jāto na tyajed rasabhāvanam ।। maṇḍape pūrvavaddevīm arcayitvā rasāṅkuśīm ।। aghoreṇa baliṃ dattvā tataḥ karma samācaret ।। dakṣiṇasyāṃ lohamāro nairṛtyāṃ peṣaṇādikam ।।
varṇotkarṣastu kauberyām aiśānyāṃ rasavedhanam ।। rasāṅkuśena mantreṇa kartavyaṃ sādhakena tu ।। sadyojātaṃ tasya jānu vāmadevaṃ tu guhyakam ।। yāvad bhrūmadhyam īśānam ardhacandraṃ lalāṭakam ।।
lalāṭaśirasormadhye śaktistatraiva saṃsthitā ।। unmanā unmanībhāvam unmanāpadamavyayam ।। śūnyaṃ śūnyaṃ punaḥ śūnyaṃ triśūnyaṃ ca nirāmayam ।। niṣkalaṃ nirmalaṃ nityaṃ nistaraṅgaṃ nirāmayam ।।
evaṃrūpaṃ sadā dhyāyet svadehe rasabhairavam ।। vahnimadhye tadā sūto badhyate niścalastathā ।। yadā ca calati dhyānaṃ raso vahnau na tiṣṭhati ।। arcayed yakṣagandharvān piśācān rākṣasāṃstathā ।।
arcānugrahaṣaṭkaṃ ca sampūjyādau samācaret ।। sampūjya viniyuñjyāt tat siddhadravyaṃ tu siddhidam ।। bhramenmādhukarīṃ bhikṣāṃ susiddhe tu mahārase ।। rasaśāntirvidhātavyā rasakṣobhaṃ na kārayet ।।
nāryai guhyaṃ na vaktavyaṃ dravyaṃ tābhyo hi gopayet ।। parānnaṃ naiva bhuñjīta parāṃścaiva na viśvaset ।। na deyaṃ duṣṭabuddhīnāṃ goṣṭhīrūpeṇa yācake ।। rasotsavaṃ prakurvīta yathāvittānusārataḥ ।।
brahmahatyādipāpāni naśyanti vividhāni ca ।। na tatra rogadaurgatyaṃ netayaḥ prabhavanti ca ।। paścātkarma vidhātavyam ātmanaḥ śubhamicchatām ।। apāyaḥ pāpaśaṅkā ca buddhibhaṅgo hi jāyate ।।
utpannamapi vijñānaṃ haranti kulakāḥ priye ।। tanmamācakṣva deveśi kimanyacchrotum icchasi ।। mantranyāsaṃ samācakṣva rasakarmopakārakam ।। pañcamaṃ tu gṛhaṃ devi durlabhaṃ devadānavaiḥ ।।
yatra siddhir makārādiḥ tiṣṭhate pañcame gṛhe ।। gaganena tu sā jñeyā bhagarekhā tu pañcame ।। hrīṃkāraṃ caiva krīṃkāraṃ haṃsabuddhimanantaram ।। mahārambhe tu tanmantraṃ pratīhāraṃ rasāṅkuśīm ।।
bālavatsapurīṣaṃ tu tataḥ kenaiva grāhayet ।। kṣetraṃ taduttamaṃ sthānaṃ rasendrastatra tiṣṭhati ।। dvātriṃśadakṣarā devi pañcanādeṣu saṃsthitā ।। arthapañcakasaṃyuktā dhyānaṃ syāt pañcakaṃ punaḥ ।।
ekāśītipadairyuktaṃ pañcāvaraṇasaṃyutam ।। anena mārjayet kṣetraṃ rasendro yatra tiṣṭhati ।। pūrve gṛhe tu sā devī caṇḍaghaṇṭā vyavasthitā ।। gomayaṃ tena gṛhṇīyāl lepanārthaṃ varānane ।।
gṛhītvā codakaṃ tena lepayedbhūmimaṇḍalam ।। dvātriṃśadakṣaraṃ ghoraṃ mardake tu niyojayet ।। evaṃ sukarmasaṃyogaṃ kurute khecarīkulam ।। tāḥ sarvāḥ kiṃkarāstasya auṣadhaṃ peṣayanti tāḥ ।।
so ahaṃ haṃsaḥ । sā vidyā khecarīṇāṃ tu nāmnāṃ tu kulakhecarī ।। d mantrayet kāñjikāṃ tatra mantrarājo rasāṅkuśī ।। guḍeṣṭakāṃ tu saṃmardya priye tanmarditaṃ rasam ।।
ṣaḍaṅgaṃ yojayet tāṃ tu tvaritaṃ dhārayet tataḥ ।। cintāmaṇimahāvidyāṃ kavaceṣu niyojayet ।। navavidyāṃ varārohe vinyasettuṣagomaye ।। guḍasya kālarātris tu nyastavyā vīravandite ।।
udake vinyaseddevi caturaśīticaṇḍikāḥ ।। mahāpāśupatāstraṃ tu mūṣāyāṃ ca niyojayet ।। tadā tu sidhyate tasya sādhakasya phalaṃ priye ।। anye ye yoginīmantrāḥ sarvānnārīśca jāpayet ।।
mahāsamayavibhraṃśaṃ nārīṇāṃ hṛdayaṃ yathā ।। trailokyaṃ kṣobhitāste tu na manyante mama priye ।। rasāṅkuśena jñānena trailokyaṃ vaśyatāṃ vrajet ।। kurvāṇo rasakarmāṇi siddhiṃ prāpnoti sādhakaḥ ।।
kiṃ karoti mahādeva tāni me vaktumarhasi ।। dhamanīlohayantrāṇi khallapāṣāṇamardakam ।। mṛnmayāni ca yantrāṇi musalolūkhalāni ca ।। pratimānāni ca tulāchedanāni kaṣopalam ।।
snehāmlalavaṇakṣāraviṣāṇyupaviṣāṇi ca ।। evaṃ saṃgūhya sambhāraṃ karmayogaṃ samācaret ।। taṃ svedayet talagataṃ dolāyantramiti smṛtam ।। īṣac chidrānvitām ekāṃ tatra gandhakasaṃyutām ।।
toyaṃ syāt sūtakasyādhaḥ ūrdhvādho vahnidīpanam ।। dāpayetpracuraṃ yatnāt āplāvya rasagandhakau ।। saṃdhiṃ vilepayedyatnāt mṛdā vastreṇa caiva hi ।। yantrasyādhaḥ karīṣāgniṃ dadyāttīvrāgnimeva vā ।।
taptodake taptacullyāṃ na kuryācchītale kriyām ।। anena kramayogena kuryādgandhakajāraṇam ।। mūṣāyantramidaṃ devi jārayedgaganādikam ।। caturaṅguladīrghāṃ tu mūṣikāṃ mṛnmayīṃ dṛḍhām ।।
lohasya viṃśatirbhāgā eko bhāgastu gugguloḥ ।। mūṣālepaṃ tataḥ kuryāt tale piṣṭīṃ ca nikṣipet ।। ahorātraṃ trirātraṃ vā rasendro bhasmatāṃ vrajet ।। yantramekaṃ paraṃ marma yatrauṣadhyo mahābalam ।।
sarvatra sūtako yāti muktvā bhūdharalakṣaṇam ।। tasmādyantrabalaṃ caikaṃ na vilaṅghyaṃ vijānatā ।। mantro aghoro atra japtavyo japānte pūjayedrasam ।। ekānte tu kriyā kāryā dṛṣṭānyairviphalā bhavet ।।
alābhe kāntalohasya yantraṃ lohena kārayet ।। yantrakṣayavidhijñasya caturthāṃśakṣayo bhavet ।। mahāgniṃ sahate hy eṣa sārito yatra tiṣṭhati ।। aparaṃ kharparaṃ tatra śanairmṛdvagninā pacet ।।
haṃsapākaḥ sa vijñāto yantratantrārthakovidaiḥ ।। ādyā śreṣṭhā kaniṣṭhāntyā madhyamā madhyamā matā ।। vakranālakṛtā vāpi śasyate surasundari ।। ajāśvānāṃ malaṃ dagdhaṃ yāvattat kṛṣṇatāṃ gatam ।।
peṣayedvahnitoyena yāvattat ślakṣṇatāṃ gatam ।। mardayettena badhnīyāt vakranālaṃ ca koṣṭhikām ।। cīramaṅgārakaḥ kiṭṭaṃ vajreṇāpi na bhidyate ।। cīramaṅgārakaḥ kiṭṭaṃ vajramūṣā prakīrtitā ।।
kupīpāṣāṇasaṃyuktā varamūṣā prakīrtitā ।। prakāśā cāndhamūṣā ca mūṣā tu dvividhā smṛtā ।। dravyanirvāhaṇe sā ca vādikaiḥ supraśasyate ।। pidhānakasamāyuktā kiṃcid unnatamastakā ।।
saiva chidrānvitā mandā gambhīrā sāraṇocitā ।। bhasmamūṣā tu vijñeyā tārāsaṃśodhane hitā ।। mṛdbhāgās tāraśuddhyartham uttamā varavarṇini ।। raktavargakṛtālepā sarvaśuddhiṣu śobhanā ।।
śuklavargakṛtālepā śuklaśuddhiṣu śobhanā ।। nirvāhaṇaṃ prakurvīta raktavargapraliptayā ।। prakāśāyāṃ prakurvīta yadi vāṅgāralepanam ।। lepo varṇapuṭaṃ devi raktamṛtsindhubhūkhagaiḥ ।।
śulve nīlanibhā tīkṣṇe kṛṣṇavarṇā sureśvari ।। śaile tu dhūsarā devi āyase kapilaprabhā ।। vajre nānāvidhā jvālā khasattve pāṇḍuraprabhā ।। mūṣāgataṃ ratnasamaṃ sthiraṃ ca tadā viśuddhaṃ pravadanti loham ।।
abhiṣekaṃ tadicchanti snapanaṃ kriyate tu yat ।। uṣṇenaiva hi vāñchanti śītalaṃ na ca vāñchati ।। lohāvartaḥ sa vijñeyaḥ sattvaṃ patati nirmalam ।। dhātusattvanipātārthaṃ koṣṭhakaṃ varavarṇini ।।
bhastrayā jvālamārgeṇa jvālayecca hutāśanam ।। bakagalasamamānaṃ vaṅkanālaṃ vidheyaṃ śuṣiranalinikā syānmṛnmayī dīrghavṛttā ।। pāṣāṇe sphaṭike vātha muktāśailamaye athavā ।। sa ca lohamayaḥ śailo hy ayaskāntamayo athavā ।।
mantreṇa racayecchuddhiṃ bhūmiṃ tenaiva śodhayet ।। dāhakaṃ jvālayettena khallaṃ tenaiva śodhayet ।। khallopari nyasitvā ca śivamūrtimanusmaret ।। deveśi rasasiddhyarthaṃ jānīyāt oṣadhīrapi ।।
tanmamācakṣva deveśi kimanyacchrotumicchasi ।। yayā sampadyate hy eṣām oṣadhīṃ vaktumarhasi ।। śatāvarī bhṛṅgarājaḥ śarapuṅkhā punarnavā ।। anantā kākajaṅghā ca kākamācī kapotikā ।।
balā nāgabalā kṛṣṇā cakramardaḥ kuruṅgiṇī ।। phaṇitrijihvā gojihvā kokilākṣo ghanadhvaniḥ ।। tittiḍī kṣīriṇī rāsnā meṣaśṛṅgī ca kukkuṭī ।। dolāsvedaḥ prakartavyo mūlenānena suvrate ।।
śaṅkhapuṣpyagnidhamanī lāṅgalī bālamocakā ।। śṛgālajihvā bṛhatī vajrā cakrī ca rājikā ।। uccaṭā māninīkandā kumārī raktacitrakaḥ ।। himāvatī somalatā modā vyāghranakhī śamī ।।
ajamārī koṭarākṣī hanūmatyaṅganāyikā ।। tāmbūlī sūryabhaktā ca rasanirjīvakārikāḥ ।। vākucī brahmabījāni kārpāsaṃ kṛṣṇajīrakam ।। dantinī yavaciñcā ca karkoṭī kāravallikā ।।
ekaikamoṣadhībījaṃ mārayedrasabhairavam ।। śākhoṭakī dagdharuhā modinī vṛddhadārukaḥ ।। devadālī śaṅkhapuṣpī kākamācī hanūmatī ।। tridaṇḍī brahmadaṇḍī ca cakrāṅkī sthalapadminī ।।
indurī devadeveśi rasabandhakarāḥ priye ।। mriyate badhyate caiva rasaḥ svedanamardanāt ।। vajrakandodakakaṇā kākamācī ca śigrukaḥ ।। doṣān haranti yogina dhātūnāṃ pāradasya ca ।।
varāhakarṇī saṭirī haṃsadāvī śatāvarī ।। vyāghrī cavī kuravakaḥ krāmikāḥ suravandite ।। ete rasāyane yogyā brahmaviṣṇumaheśvarāḥ ।। ityaṣṭa mūlikāḥ proktāḥ pañcaratnaṃ śṛṇu priye ।।
pañcaratnamidaṃ devi rasaśodhanajāraṇe ।। dadāti khecarīṃ siddhiṃ rasabhairavasaṃgame ।। mūlakārdrakaciñcāśca vṛkṣakṣārāḥ prakīrtitāḥ ।। nāraṅgaṃ tintiṇīkaṃ ca cāṅgeryamlagaṇottamāḥ ।।
sauvarcalaṃ ca kācaṃ ca lavaṇāḥ pañca kīrtitāḥ ।। śṛṅgī kṛṣṇaviṣaṃ caiva pañcaite tu mahāviṣāḥ ।। kusumbhakaṅguṇīnaktātilasarṣapajāni tu ।। hastyaśvachāganārīṇāṃ mūtraṃ gavyaṃ ca pañcamam ।।
pittaṃ pañcavidhaṃ matsyagavāśvanarabarhijam ।। vasā pañcavidhā matsyameṣāhinarabarhijā ।। kapotacāṣagṛdhrāṇāṃ śikhikukkuṭayośca viṭ ।। kusumbhaṃ kiṃśukaṃ rātrī pataṃgo madayantikā ।।
śuklavargaḥ sudhākūrmaśaṅkhaśuktivarāṭikāḥ ।। guñjāṭaṅkaṇamadhvājyaguḍā drāvaṇapañcakam ।। kācaṭaṅkaṇasauvīraṃ śodhanatritayaṃ priye ।। viṣāṇi ca tamoghnāni snehā mārdavakārakāḥ ।।
kriyāṃ kurvanti tadyogāt śaktayaśca mahārasāḥ ।। tanmamācakṣva deveśi kimanyacchrotumicchasi ।। rasakarmaṇi yogyatve saṃskāras tasya kathyatām ।। pītaṃ kṛṣṇaṃ tathā śuklaṃ raktaṃ bhūmeśca saṃgamāt ।।
abhrakaṃ kāntapāṣāṇaṃ vajraṃ vaikrāntakaṃ śṛṇu ।। pināke agniṃ praviṣṭe tu śabdaś ciṭiciṭir bhavet ।। agniṃ praviṣṭaṃ nāgaṃ tu phūtkāraṃ devi muñcati ।। agniṃ praviṣṭaṃ vajraṃ tu vajravattiṣṭhati priye ।।
nāgaṃ dehagataṃ nityaṃ vyādhiṃ kuryād bhagaṃdaram ।। anekavarṇabhedena taccaturvidhamabhrakam ।। tārakarmaṇi śuklaṃ ca kācakiṭṭaṃ sadā tyajet ।। agastyapuṣpatoyena kumudānāṃ rasena ca ।।
yavaciñcāranālāmlakaravīrāruṇotpalaiḥ ।। meṣaśṛṅgīśaśavasāśṛṅgatailaśamīrasaiḥ ।। tridinaṃ svedayed devi jāyate doṣavarjitam ।। triṃśatpalaṃ vyomarajaḥ kṣudramatsyapaladvayam ।।
godhūmabaddhā tatpiṇḍī pañcagavyena bhāvitā ।। patatyabhrakasattvaṃ tu sattvāni nikhilāni ca ।। mṛtaṃ tu pañcaniculapuṭair bahulapotakam ।। aumadaṇḍavimardena gamanaṃ dravati sphuṭam ।।
gaganaṃ dravati kṣipraṃ muktāphalasamaprabham ।। drāvayedgaganaṃ devi lohāni sakalāni ca ।। sthitaṃ taddravatāṃ vāti nirleparasasannibham ।। koṣṭhabhūmigataṃ māsaṃ jāyate rasasannibham ।।
abhrakaṃ vāpitaṃ devi jāyate jalasannibham ।। snuhikṣīreṇa saptāhaṃ siktaṃ dhmātaṃ drutaṃ bhavet ।। sthāpayenmṛnmaye pātre tadbhavet salilaṃ yathā ।। śilayā vāpitaṃ bhūyo apy agastyarasasaṃyutam ।।
taddravet pakṣamātreṇa śilāsaindhavayojitam ।। dārvīmaricasaṃmiśraṃ maurvīrasapariplutam ।। śarāvasaṃpuṭe dhmāto jāyate jalasannibhaḥ ।। bhāvitāṃ kuliśakṣīre dhmātaṃ dravati tatkṣaṇāt ।।
śarāvasaṃṣuṭe paktvā dravet salilasannibham ।। kadalīkandakāntaḥsthaṃ gomayāgnau tryahaṃ dravet ।। saptāhamātape taptam āmle kṣiptvā dinatrayam ।। sarjakṣāro yavakṣāraṣṭaṅkaṇaścāṣṭamo bhavet ।।
vṛhatītrayasaṃyuktaṃ kṣāravargañca lepayet ।। dhamanāt sūryyatāpotthāt tridinena drutaṃ bhavet ।। bhāvayecca tathā tena yāvaccūrṇaṃ tato bhavet ।। sūryyatāpena saptāhaṃ drutiḥ sañjāyate kṣaṇāt ।।
abhrakasya yutaṃ cūrṇaṃ dhmātaṃ mūṣāgataṃ dravat ।। evaṃ caturvidhaṃ kāntaṃ romakāntañca pañcamam ।। pītaṃ kṛṣṇaṃ tathā raktaṃ trivarṇaṃ syāt pṛthak pṛthak ।। krameṇa devatāstatra brahmaviṣṇumaheśvarāḥ ।।
raktavarṇaṃ mahābhāge rasabandhe praśasyate ।। uttamaṃ karṣakaṃ devi drāvakaṃ cottamottamam ।। cumbayeccumbakaṃ kāntaṃ karṣayet karṣakaṃ priye ।। tadromakāntaṃ sphuṭitāt yathā romodgamo bhavet ।।
catuḥpañcamukhaṃ śreṣṭham uttamaṃ sarvatomukham ।। rase rasāyane caiva karṣakaṃ drāvakaṃ hitam ।। kṣetraṃ khātvā grahītavyaṃ tatprayatnena bhūyasā ।। bahiḥsthitaṃ tvayaskāntaṃ chāgaraktena bhāvayet ।।
chāgacarmaparīveṣṭya vinyaset pūrvvavat kṣitau ।। uddhṛtaṃ saptabhirmāsaiḥ toyakumbhe vinikṣipet ।। pūjitaṃ madyamāṃsaiśca yojyaṃ rasarasāyane ।। anena kramayogena drāvakaṃ bhavati priye ।।
jīvadehe praveśe ca dehasaukhyabalapradam ।। vedhayedvyāpayecchīghraṃ tailabindurivāmbhasi ।। kāntasūtasamāyuktaḥ prayogo dehadhārakaḥ ।। kāntalohaṃ draveddhmātaṃ nātra kāryā vicāraṇā ।।
tenaiva kṣālanaṃ kāryyaṃ pañcaniṣkaṃ tu ṭaṅkaṇam ।। saṃsthāpya māsaparyyantaṃ tatra śuddhirbhavetpriye ।। phalatrayakaṣāyana khalle tu parimardayet ।। mūṣakālepanaṃ kāryyaṃ tanmūlaṃ niṣkamātrakam ।।
yantrahaste susaṃbadhya khoṭakaṃ ca śilātale ।। abhrakakramayogena drutipātañca sādhayet ।। pītaṃ tadamṛtaṃ devair amaratvam upāgatam ।। śuṣkāste vajratāṃ yātā nānāvarṇā mahābalāḥ ।।
brāhmaṇāḥ kṣattriyā vaiśvāḥ śudrāścaivamanekadhā ।। puruṣāśca striyaścaiva napuṃsakam anukramāt ।। puruṣāste niboddhavyā rekhābinduvivarjitāḥ ।। trikoṇāḥ pattalā dīrghāḥ vijñeyāste napuṃsakāḥ ।।
rasabandhakarāḥ śīghraṃ puṃvajrāḥ suravandite ।। napuṃsakāḥ sattvahīnāḥ kaṣṭaṃ lohe kramanti ca ।। uttamā madhyamāścaiva kaniṣṭhāḥ parikīrtitāḥ ।। vīryyavantaśca te jyeṣṭhā nirmalā balavattarāḥ ।।
kṣatriyo mṛtyunāśārtho valīpalitarogahā ।। vyādhipraśamanaṃ śūdro vayaḥstambhaṃ karoti ca ।। klībe klīvāḥ striyaḥ strīṇāṃ sarbbeṣāṃ puruṣā hitāḥ ।। yathā varastathā varṇaṃ kurvanti kuliśāḥ priye ।।
ākhukarṇī munitaruḥ kulatthaṃ cāmlavetasam ।। śodhayettridinaṃ vajraṃ śuddhimeti sureśvari ।। snukkīlālarasaṃ stanyaṃ kāntapāṣāṇameva ca ।। tīvrānale puṭaṃ dattvā puṭāntaṃ yāvadāgatam ।।
taptaṃ nipecayet pīṭhe yāvattadbhasmatāṃ gatam ।। eṣa kāpāliko yogo vajramāraṇa uttamaḥ ।। vaikrāntaṃ tālakaṃ cāpi vajrīkṣīrapariplutam ।। mriyante hīrakāstatra dvandve samyaṅmilanti ca ।।
śaśakasya ca dantāṃśca vetasāmlena peṣayat ।। andhamūṣāgataṃ dhmātaṃ vajraṃ tu mriyate kṣaṇāt ।। tenaiva militaṃ vajraṃ tārahemni na saṃśayaḥ ।। mūṣālepagataṃ dhmātaṃ vajraṃ tu mriyate kṣaṇāt ।।
peṭārībījam athavā saṃpeṣyaṃ taṇḍulāmbhasā ।। āraktarākāmūlaṃ vā strīstanyena tu peṣitam ।। tatkalkapuṭitaṃ dhmātaṃ vajraṃ caiva mṛtaṃ bhavet ।। kṣīreṇottaravāruṇyāḥ kalkenānena suvrate ।।
andhamūṣāgataṃ dhmātaṃ vajraṃ tu mriyate kṣaṇāt ।। peṣayedgandhatailena mriyate vajram īśvari ।। apāmārgakṣārayute vajraṃ siktaṃ mṛtaṃ bhavet ।। meṣaśṛṅgagataṃ vajraṃ mṛlliptaṃ mriyate puṭaiḥ ।।
aśvatthasyāṅkurā devi sarve strīstanyapeṣitāḥ ।। kṣiptaṃ bahirmṛdā liptaṃ mriyate saptabhiḥ puṭaiḥ ।। veṣṭitaṃ kuliśaṃ devi puṭapākāt mṛtaṃ bhavet ।। snuhīkṣīreṇa saṃpeṣya puṭādvipro mṛto bhavet ।।
udumbarasamāyuktaṃ puṭāt kṣatriyamāraṇam ।। kṣīreṇottaravāruṇyāḥ puṭanādvaiśyamāraṇam ।। nyagrodhaśaṅkhadugdhena śūdro api mriyate kṣaṇāt ।। susvinnā iva jāyante mṛdutvamupajāyate ।।
anena veṣṭitaṃ vajraṃ mriyate saptabhiḥ puṭaiḥ ।। dolāsvede tryahaṃ devi guṇapattrasamaṃ bhavet ।। ekamāse gate devi guṇapattrasamaṃ bhavet ।। kārpāsanimbapattraṃ ca badarīpattrasaṃyutam ।।
bāhye tāmbūlapattreṇa sthāpayejjānumadhyataḥ ।। tatkṣaṇānmriyate vajraṃ tāre hemni na saṃśayaḥ ।। tadvajraṃ jāyate khoṭaṃ hemnā milati tatkṣaṇāt ।। jānumadhye sthitaṃ yāmaṃ mṛdu saṃjāyate dhruvam ।।
puṭaṃ dadyāt prayatnena bhasmībhavati tatkṣaṇāt ।। sarvamṛtyupraśamanāḥ sarvasiddhikarāś ca te ।। jalabhāṇḍe tu tat svinnaṃ saptāhaṃ dravatāṃ vrajet ।। kṣiptvā jvālāmukhīkṣīraṃ sthalakumbhīrasena ca ।।
dolāyāṃ svedayeddevi jāyate rasavad yathā ।। vaiḍūryasphaṭikādīni dravanti salilaṃ yathā ।। vāpitaṃ sakṛd ekena mṛtaṃ jalasamaṃ bhavet ।। puṭapākena taccūrṇaṃ jāyate salilaṃ yathā ।।
śṛṇu devi mahābhāge vaikrāntākhyaṃ mahārasam ।। durgā bhagavatī devī taṃ śūlena vyamardayat ।। tatra tatra tu vaikrānto vajrākāro mahārasaḥ ।। vikṛntayati lohāni tena vaikrāntakaḥ smṛtaḥ ।।
mayūravālasadṛśaś cānyo marakataprabhaḥ ।। śeṣe dve niṣphale varjye vaikrāntamiti saptadhā ।। vināyakaṃ ca sampūjya gṛhṇīyāt sādhakottamaḥ ।। vyāghrīkandasya madhyasthaṃ dhamayitvā puṭe sthitam ।।
chāyāśuṣkaṃ tataḥ kuryād idaṃ vaikrāntamuttamam ।। kulatthakodravakvāthe svedayet sapta vāsarān ।। andhanāle dhamitvā tu mūṣāsattvaṃ tu jāyate ।। vajrakandaśiphākalkalākṣāṭaṅkaṇasaṃyutam ।।
piṇḍitaṃ mūkamūṣāyāṃ dhmātaṃ sattvaṃ vimuñcati ।। śodhayitvā dhamet sattvam indragopasamaṃ patet ।। svedanājjāyate devi vaikrāntaṃ rasasaṃnibham ।। anena svedavidhinā dravanti salilaṃ yathā ।।
tanmamācakṣva deveśi kimanyacchrotum icchasi ।। anyacca tādṛśaṃ deva rasavidyopakārakam ।। aṣṭau mahārasāścaivam etān prathamataḥ śṛṇu ।। tasya pādatale viddhaṃ vyādhena mṛgaśaṅkayā ।।
te nimbaphalasaṃsthānā jātā vai mākṣikopalāḥ ।। vimalastrividho devi śuklaḥ pītaśca lohitaḥ ।। muhuḥ śūraṇakandasthaṃ svedayedvaravarṇini ।। puṭatrayaṃ pradātavyaṃ taddvayaṃ śodhitaṃ bhavet ।।
sattvaṃ muñcati sudhmātaṃ ṭaṅkakaṅkuṣṭhamoditam ।। strīstanyamoditaṃ dhmātaṃ sattvaṃ muñcati mākṣikam ।। mūṣāyāṃ muñcati dhmātaṃ sattvaṃ śulvanibhaṃ mṛdu ।। prakaṭāṃ mūṣikāṃ kṛtvā dhamet sattvam apekṣitam ।।
vātāritailena puṭena tāpyaṃ puṭena dagdhaṃ varaśuddhim eti ।। abhravaddhamayet sattvaṃ sasyakasyāpyayaṃ vidhiḥ ।। kaphapittaharaṃ balyaṃ yogavāhi rasāyanam ।। jvarasaṃnipātadāridryāṇyapi yannāmakathanamātreṇa ।
naśyanti yojanaśate kas tasmāllohavedhakaraḥ ।। vajrakandasamāyuktaṃ bhāvitaṃ kadalīrasaiḥ ।। sattvaṃ candrārkasaṃkāśaṃ prayacchati na saṃśayaḥ ।। granthāntare api kīrtyo asau kīrtito bahubhiḥ suraiḥ ।।
niryāsaṃ ca vimuñcanti tacchilājatu kīrtitam ।। jatvadrijaṃ giriḥ śailaḥ proktastvayānukīrtitaḥ ।। lohapātre vinikṣipya śodhayettattu yatnataḥ ।। piṇḍaṃ baddhvā tu vidhivat pātayeccapalaṃ yathā ।।
haimābhaścaiva tārābho viśeṣādrasabandhakaḥ ।। vaṅgavaddravate vahnau capalastena kīrtitaḥ ।। vastraṃ ca veṣṭayet sadyaḥ tenāsau capalaḥ smṛtaḥ ।। dehabandhaṃ karotyeva viśeṣādrasabandhanam ।।
capalo lekhanaḥ snigdho dehalohakaro mataḥ ।। mṛttikāguḍapāṣāṇabhedato rasakastridhā ।। guḍābho madhyamo jñeyaḥ pāṣāṇābhaḥ kaniṣṭhakaḥ ।। śuddho doṣavinirmuktaḥ pītavarṇastu jāyate ।।
krameṇa kṛtvā uragena rañjitaṃ karoti śulbaṃ tripuṭena kāñcanam ।। kṣīyate nāpi vahnisthaḥ sattvarūpo mahābalaḥ ।। mūtre nidhāpayet strīṇāṃ saptarātraṃ sureśvari ।। puṣpāṇāṃ raktapītānāṃ rasaiḥ pattraiśca bhāvayet ।।
ūrṇālākṣāniśāpathyābhūlatādhūmasaṃyutam ।। sattvaṃ kuṭilasaṃkāśaṃ muñcatyeva na saṃśayaḥ ।। kharparo netrarogāriḥ rītikṛttāmrarañjakaḥ ।। tridoṣaghnaṃ tu tatsattvaṃ netradoṣavināśanam ।।
svayaṃ vinirgate cañcvoḥ sasyako abhūt sa kālikaḥ ।। śaśaśoṇitamadhye vā dinamekaṃ nidhāpayet ।। karañjatailamadhyasthaṃ dinamekaṃ nidhāpayet ।। indragopakasaṃkāśaṃ sattvaṃ patati śobhanam ।।
kālikārahito raktaḥ śikhikaṇṭhasamākṛtiḥ ।। rasāyane tu yogyaḥ syād vayaḥstambhakaro bhavet ।। sasyakaḥ śuddhimāpnoti raktavargeṇa bhāvitaḥ ।। haṃsapādastṛtīyaḥ syād guṇavānuttarottaraḥ ।।
cūrṇapāradabhedena dvividho daradaḥ punaḥ ।। ekaikaṃ tridinaṃ paktvā śikhipittena bhāvayet ।। sattvaṃ tu sūtasaṃkāśaṃ jāyate nātra saṃśayaḥ ।। maṇirāgajamasyaiva nāma carmāragandhikam ।।
lohakuṣṭhaharaṃ divyabalamedhāgnidīpanam ।। sitaṃ suvarṇaṃ bahugharmatāpitaṃ karoti sākṣādvarakuṅkumaprabham ।। ghṛṣṭaṃ tu gairikacchāyaṃ srotojaṃ suravandite ।। bhāvitaṃ bahuśastacca kṣipraṃ badhnāti sūtakam ।।
evaṃ mahārasāḥ proktāḥ śṛṇuṣvoparasān priye ।। rājāvartaśca kaṅkuṣṭham aṣṭā uparasāḥ smṛtāḥ ।। sarvakāmamaye ramye tīre kṣīrapayonidheḥ ।। siddhāṅganābhistviṣṭābhis tathaivāpsarasāṃ gaṇaiḥ ।।
gītanṛtyairvicitraiśca vādyairnānāvidhaistathā ।। tadrajo atīva suśroṇi sugandhi sumanoharam ।। tatra tyaktvā tu tadvāsaḥ susnātā kṣīrasāgare ।। ūrmibhiste rajovastraṃ nītaṃ madhye payonidheḥ ।।
nijagandhena tān sarvān harṣayaddevadānavān ।। tato devagaṇairuktaṃ gandhakākhyo bhavatvayam ।। ye guṇāḥ pārade proktās te caivātra bhavantviti ।। tenāyaṃ gandhako nāma vikhyātaḥ kṣitimaṇḍale ।।
madhyamaḥ pītavarṇaḥ syāc chuklavarṇo adhamaḥ priye ।। siñcedunmattaniryāse trīnvārāṃstaṃ pṛthak pṛthak ।। bhṛṅgāmbhasā vā saptāhaṃ bhāvitaḥ kṣālito ambhasā ।। āvartitaśca mṛdvagnau ghṛtāktakarpaṭopari ।।
kṣipraṃ bhṛṅgasya niryāse kṣālito gandhako hitaḥ ।। gandhakaṃ śodhayet kṣīre śṛṅgaverarase tathā ।। śodhitaḥ saptavārāṇi gandhako jāyate amalaḥ ।। kuṣmāṇḍe tu śataṃ vārān tālakaṃ svedayedbudhaḥ ।।
ṭaṅkaṇaṃ ca yutairhyetaiḥ tālakaṃ bhūdhare dravet ।। dravaiḥ punarnavodbhūtaiḥ saptāhaṃ mardayedbudhaḥ ।। dadyāt puṭaṃ gajākāraṃ patet sattvaṃ sutālakāt ।। tāṃ raktapītapuṣpāṇāṃ rasaiḥ pittaiśca bhāvayet ।।
sitā kṛṣṇā ca saurāṣṭrī cūrṇakhaṇḍātmikā ca sā ।। dhamitvā pātayet sattvaṃ krāmaṇaṃ cātiguhyakam ।। kāsīsaṃ trividhaṃ śuklaṃ kṛṣṇaṃ pītamiti priye ।। rājakośātakītoyaiḥ pittaiśca paribhāvayet ।।
raktavargarasakvāthapittaistadbhāvayet pṛthak ।। kramāt sitaṃ ca raktaṃ ca sattvaṃ patati śobhanam ।। rājāvarto dvidhā devi gulikācūrṇabhedataḥ ।। vipacedāyase pātre goghṛtena vimiśritam ।।
dhamitaṃ khādirāṅgāraiḥ sattvaṃ muñcati śobhanam ।। kaṅkuṣṭhaṃ vidrumacchāyaṃ tacca sattvamayaṃ priye ।। kadalīkandasāreṇa vandhyākośātakīrasaiḥ ।। mahārasāścoparasāḥ śuddhimāyānti bhāvitāḥ ।।
śigrumūlamadhūcchiṣṭaṃ pathyāgugguludhātavaḥ ।। pārāvatamalakṣudramatsyadrāvakapañcakam ।। chāgakṣīreṇa saṃyuktaṃ vajrapiṇḍī tu kīrtitā ।। mahārasā moditāstu pañcagavyena bhāvitāḥ ।।
evaṃ śilābhyo jīvebhyo mṛdbhyaḥ sattvaṃ prajāyate ।। evaṃ coparasāḥ proktāḥ śṛṇu lohānyataḥ param ।। lohaṃ tu ṣaḍvidhaṃ tacca yathā pūrvaṃ tadakṣayam ।। sādhāraṇe tīkṣṇaśulve vaṅganāgau tu pūtikau ।।
trividhaṃ jāyate hema caturthaṃ nopalabhyate ।। dāhe raktaṃ sitaṃ chede nikaṣe kuṅkumaprabham ।। hema ṣoḍaśavarṇāḍhyaṃ śasyate dehalohayoḥ ।। sabhasmalavaṇā hema śodhayet puṭapākataḥ ।।
guru snigdhaṃ mṛdu śvetaṃ tāramuttamamiṣyate ।। tāraṃ trivāraṃ nikṣiptaṃ piśācītailamadhyataḥ ।। ghanaghātasahaṃ snigdhaṃ raktapattraṃ mṛdūttamam ।। tāmrapattraṃ ca nirguṇḍīrasamadhye tu ḍhālayet ।।
iti tīkṣṇaṃ tridhā tacca kāntalohamiti smṛtam ।। guḍūcī haṃsapādī ca naktamālaḥ phalatrayam ।। eṣāṃ rase ḍhālayettat giridoṣanivṛttaye ।। śvetaṃ laghu mṛdu snigdham uttamaṃ vaṅgamucyate ।।
nāgastvekavidho devi śīghradrāvī mṛdurguruḥ ।। vaṅgaṃ śuddhaṃ bhavettadvat nāgo nāgāsthimūtrataḥ ।। kuberākṣasya bījāni mallikāyāśca sundari ।। saptadhā parivāpena śodhayanti bhujaṃgamam ।।
snuhīkṣīrasamāyogāt vaṅgaṃ cāvāpayettataḥ ।। guñjākarañjadhuttūrahayagandhāṅghritālakaiḥ ।। niṣekaḥ sarvalohānāṃ malaṃ hanti na saṃśayaḥ ।। drāvayet kanakaṃ vāpāt bhūyo na kaṭhinaṃ bhavet ।।
akhilāni ca sattvāni drāvayet tatprabhāvataḥ ।। āvāpāt kurute devi kanakaṃ jalasaṃnibham ।। prativāpena kanakaṃ suciraṃ tiṣṭhati drutam ।। śoṣayettasya vāpena tīkṣṇaṃ mūṣāgataṃ dravet ।।
ketakyāstu rasaistīkṣṇam āvāpāddravatāṃ vrajet ।। punaḥ kañcukitoyena bhāvitaṃ saptavāsaram ।। tattīkṣṇacūrṇaṃ deveśi rasarūpaṃ prajāyate ।। kāsīsaṃ khaṇḍasaurāṣṭrītutthamabhrakameva ca ।।
mayūragṛdhramārjāraviṣṭhā ca samabhāgakam ।। tatkalkam aṣṭamāṃśena lohapattrāṇi lepayet ।। lohalepaṃ tato dadyāt agnisthaṃ dhārayet priye ।। matsyapittena deveśi vahnisthaṃ dhārayet priye ।।
tribhirlepairdrutaṃ lohaṃ nirmalaṃ svacchavārivat ।। kurute prativāpena balavajjalavat sthiram ।। kadalī potakī dālī kṣārameṣāṃ tu sādhayet ।। āvāpāddrāvayedetadabhrasattvādijaṃ rajaḥ ।।
dantīdanto viśeṣeṇa drāvayet salilaṃ yathā ।। prativāpena lohāni drāvayet salilopamam ।। ratnānāṃ drāvaṇaṃ vakṣye gaganasya drutiṃ tathā ।। balā cātibalā caiva tṛtīyā ca mahābalā ।।
gopendramaṇḍalī caiva ṣaḍbindurdvimukhī tathā ।। snuhyarkonmattahalinī pāṭhā cottaravāruṇī ।। śilājatu ca sauvīraṃ viṣagandhakaṭaṅkaṇam ।। kumbhadvayaṃ kulatthānāṃ kāṣṭhena tiniśasya ca ।।
tena kvāthena taccūrṇaṃ bhāvayedekaviṃśatim ।। ahorātreṇa tānyāśu dravanti salilaṃ yathā ।। nirmalāni ca jāyante harabījopamāni ca ।। tair drutaiḥ sparśamātreṇa kṣaṇād badhyeta sūtakaḥ ।।
snuhīkṣīreṇa sindūraṃ kanakaṃ rajataṃ punaḥ ।। stanyena hiṅgulaṃ tīkṣṇaṃ vaṅgatālapalāśakam ।। mārayet puṭapākena nirutthaṃ bhasma jāyate ।। nihanyādgandhamātreṇa yadvā mākṣikakesarī ।।
śīlanānnāśayantyeva valīpalitarugjarāḥ ।। nāgaṃ vaṅgaṃ suvīraṃ ca dravyakarmaṇi yojayet ।। etallohadvayaṃ devi viśeṣāddeharakṣaṇam ।। tanmamācakṣva deveśi kimanyacchrotumarhasi ।।
rāgasaṃkhyāṃ tathā bījasādhanaṃ ca vada prabho ।। giridoṣe kṣayaṃ nīte sūtakaṃ rañjayanti te ।। vimalo gairikaṃ caiṣām ekaikaṃ dviguṇaṃ bhavet ।। ekaikamabhrake caiva śvetapītāruṇaḥ site ।।
ayutaṃ darade devi śilāyāṃ dvisahasrakam ।। rasagarbhe prakāśante jāraṇaṃ tu bhavedyadi ।। śatahīnaṃ sahasraṃ tu vaṅge rāgā vyavasthitāḥ ।। raktapītāśca śuklāśca hemni rāgāśca ṣoḍaśa ।।
mahānīle ca deveśi te rāgā dviguṇāḥ sthitāḥ ।। gajavārisamutpannaṃ ratnaṃ muktāphalaṃ viduḥ ।। navalakṣaṃ ca rāgāṇāṃ padmarāge vyavasthitāḥ ।। tadvajraṃ tasya deveśi rāgaṃ lakṣadvayaṃ viduḥ ।।
pādonalakṣarāgāstu proktā marakate priye ।। adhikaṃ mārayellohaṃ hīnaṃ caiva prakāśayet ।। sparśanaṃ caivamālokya śatakoṭistu vidhyate ।। hematāravaśādbījaṃ dvividhaṃ tāvadīśvari ।।
kalpitaṃ rañjitaṃ pakvam iti bhūyastridhā bhavet ।। kalpitaṃ dvividhaṃ tacca śuddhamiśravibhedataḥ ।। śuddhaṃ miśraṃ tu saṃyogāt yathālābhaṃ sureśvari ।। pakvaṃ niviḍitaṃ devi rasapiṣṭikṣamaṃ bhavet ।।
vaṅgasyāpi vidhānena tālakasya hatasya vā ।। rasagarbhe dravet kṛṣṇaṃ pattraṃ kanakatārayoḥ ।। bhavet samarasaṃ garbhe rasarājasya ca dravet ।। ataḥ paraṃ pravakṣyāmi dvaṃdvamelāpanaṃ śṛṇu ।।
kṣīratailena sudhmātaṃ hemābhraṃ milati priye ।। anenaiva vidhānena tārābhramapi melayet ।। andhamūṣāgataṃ dhmātaṃ vaṅgābhraṃ milati kṣaṇāt ।। guñjāṭaṅkaṇasaṃyuktaṃ vaṅgābhraṃ milati kṣaṇāt ।।
vaṅgapattrāntaranyastaṃ dhmātaṃ vaṅgābhrakaṃ milet ।। vaṅgābhraṃ haritālaṃ ca nāgābhre tu manaḥśilāḥ ।। vaṅgābhraṃ haritālena nāgābhraṃ śilayā milet ।। bhūlatā cāśmadalanī strīstanyaṃ suragopakaḥ ।।
kāntābhraśailavimalā milanti sakalān kṣaṇāt ।। mūṣālepena kurute sarvadvaṃdveṣu melanam ।। guñjāṭaṅkaṇayogena sarvasattveṣu melanam ।। milanti sarvadvaṃdvāni strīstanyaparipeṣitaiḥ ।।
strīstanyapeṣitaiḥ sarvaṃ dvaṃdvajaṃ tu rasāyane ।। andhamūṣāgataṃ dhmātaṃ saṃkaraṃ milati kṣaṇāt ।। khasattvaṃ syānnibaddhaṃ ca dṛḍhaṃ dhmātaṃ milettataḥ ।। anyonyaṃ dvaṃdvatāṃ yānti dravanti salilaṃ yathā ।।
bījāni kalpitānyevaṃ rañjitāni paraṃ śṛṇu ।। dvaṃdvitaṃ tāpyasattvena rasarājasya rañjanam ।। kunaṭīgandhapāṣāṇair hemamākṣikahiṅgulaiḥ ।। rañjanaṃ rasarājasya tīkṣṇatāmrau viśeṣataḥ ।।
kurute triguṇaṃ jīrṇaṃ lākṣābhaṃ nirmalaṃ rasam ।। kṛṣṇābhrakasya cūrṇaṃ ca raktavargair muhuḥ puṭaiḥ ।। bhāṇḍikāyāṃ tu rasakaṃ tāpyasaindhavasaṃyutam ।। drutaṃ hemanibhaṃ sūtaṃ kurute nātra saṃśayaḥ ।।
gairikeṇa ca mukhyena rasakena ca rañjayet ।। bījāni rañjitānyevaṃ pakvabījānyataḥ śṛṇu ।। samāṃśaṃ samamākṣīkaṃ gandhakāvāpayogataḥ ।। samāṃśaṃ rasarājasya garbhe dravati niścitam ।।
rañjane rasarājasya sāraṇāyāṃ ca śasyate ।। adhikaṃ śasyate teṣu sahasrāṃśena vedhakṛt ।। khasattvaṃ raviṇā yojyaṃ dvaṃdvitaṃ syādrasāyane ।। samadvitriguṇān tāmre vāhayedvaṅgapannagān ।।
raktasnehaniṣiktaṃ tad rasākṛṣṭiriti smṛtam ।। rasakaṃ vāpitaṃ śaśvaccūrṇitaṃ hemni vāhayet ।। nāgo nirjīvatāṃ yāti puṭayogaiḥ punaḥ punaḥ ।। ekaikamuttame hemni vāhayet suravandite ।।
gorocanānibhaṃ dhāma bhāskare tārasaṃnibham ।। āvartitaṃ cūrṇitaṃ ca māritaṃ saptabhiḥ puṭaiḥ ।। candrārkapattralepena śatabhāgena vedhayet ।। evaṃ daśaguṇaṃ vyūḍhaṃ bījaṃ kāraṇasaṃnibham ।।
mākṣikeṇa hataṃ tacca bīje nirvāhayet priye ।। triṃśadguṇaśilāvāpaṃ nāgabījamudāhṛtam ।। bīje nirvāhayed etat yoṣāmṛṣṭasya vedhakam ।। vāpitaṃ pītatāṃ tīkṣṇaṃ kāntasthāṃ kālikāṃ viṣam ।।
hemabījamiti proktaṃ tārabījamataḥ śṛṇu ।। vaṅgabhāgāstu catvāraḥ sarvaṃ dhmātaṃ vicūrṇitam ।। triṃśadguṇāt tālavāpāt vaṅgabījamudāhṛtam ।। śuklapuṣpagaṇaiḥ sekaṃ snehayuktaistu kārayet ।।
uktāni tārabījāni bījānāṃ rañjanaṃ śṛṇu ।। sindūrasaṃnibhaṃ yāvat tena bījāni rañjayet ।। dagdhamagnimadho dattvā vahnivarṇaṃ yadā bhavet ।। koraṇḍakasya puṣpeṇa bakulasyārjunasya ca ।।
śilayā ca triguṇayā kvathitenājavāriṇā ।। saptabhirdivasaireva māritaṃ suravandite ।। udghāṭe krāmaṇe yojyaṃ piṣṭīstambhe viśeṣataḥ ।। karavīraṃ devadāruṃ saralaṃ rajanīdvayam ।।
tailaṃ vipācayeddevi tena bījāni rañjayet ।। kvāthe caturguṇe kṣīre tailamekaṃ sureśvari ।। pāṭalīpippalīkāmakākatuṇḍīrasānvitam ।। vasayā caikayā yuktaṃ ṣoḍaśāṃśaiḥ supeṣitaiḥ ।।
pācitaṃ gālitaṃ caitat sāraṇā tailamucyate ।। vyāpakatvena sarve ca samabhāgāstatheṣyate ।। pakvaṃ śreṣṭhaṃ samaṃ garbhe yaddravedrañjayecca tam ।। tanmamācakṣva deveśi kimanyacchrotumicchasi ।।
jāryante tāni yaiḥ sūte tān viḍān vaktumarhasi ।। śigrumūlarasaiḥ sikto viḍo ayaṃ sarvajāraṇaḥ ।। puṭitaṃ bahuśo devi praśasto jāraṇāviḍaḥ ।। śataśo vā plutaṃ cūrṇaṃ gandhakasya gavāṃ jalaiḥ ।।
śataśo viṣasindhūtthasaṃyutaṃ vaḍavāmukham ।। viḍo vahnimukhākhyo ayaṃ lohānāṃ jāraṇe priye ।। ekaikameva paryāptaṃ lauhacūrṇasya jāraṇe ।। kṣārairmūtraiśca vipaced ayaṃ jvālāmukho viḍaḥ ।।
bhāvito niculakṣāraḥ sarvasattvāni jārayet ।। vāsā palāśaniculaṃ tilakāñcanamākṣikam ।। dagdhakāṇḍais tilānāṃ tu pañcāṅgaṃ mūlakasya ca ।। lohapātre pacedyantre haṃsapāke agnimānavit ।।
tadā kāsīsasaurāṣṭrīkṣāratrayakaṭutrayam ।। saptāhaṃ bhūgataḥ paścād dhānyasthaḥ pravaro viḍaḥ ।। cūlikāgandhakāsiktau dvau viḍau śataśaḥ kramāt ।। bhāvayedamlavargeṇa viḍo ayaṃ hemajāraṇaḥ ।।
gandhakaḥ śataśo bhāvyo viḍo ayaṃ hemajāraṇe ।। haṃsapākavipakvo ayaṃ viḍaḥ syāddhemajāraṇe ।। tanmamācakṣva deveśi kimanyacchrotumicchasi ।। tanna jānāmi deveśa vaktumarhasi tattvataḥ ।।
prāgevoktā rasotpattis tallakṣaṇam ataḥ śṛṇu ।। śakyate na mayā vaktuṃ saṃkṣepāt kathyate śṛṇu ।। raso rasendraḥ sūtaśca pāradaścātha miśrakaḥ ।। nāśayet sakalān rogān valīpalitameva saḥ ।।
śarīre hemni kartā ca jāraṇe sāraṇāsu ca ।। īṣatpītaśca rūkṣāṅgo doṣayuktaśca sūtakaḥ ।। taṃ vidyāt pāradaṃ devi tārakarmaṇi yojayet ।। tathā hema śarīraṃ ca pāradena vinaśyati ।।
miśrakaṃ tu vijānīyād udvāhakarmakārakam ।। evaṃ pañcavidhā devi rasabhedā nirūpitāḥ ।। iti yo vetti tattvena tasya sidhyati sūtakaḥ ।। cāraṇena balaṃ kuryāt jāraṇādbandhanaṃ bhavet ।।
vyāpitvaṃ sāraṇāt tasya krāmitvaṃ krāmaṇāttathā ।। malago malarūpeṇa sadhūmo dhūmago bhavet ।। sa tāvajjīvayejjīvaṃ tena jīvo rasaḥ smṛtaḥ ।। catasro gatayo dṛśyā adṛśyā pañcamī gatiḥ ।।
mantradhyānādinā tasya kṣīyate pañcamī gatiḥ ।। akampaśca vikampaśca pañcāvasthā rasasya tu ।। jale gatirmalagatiḥ punar haṃsagatistataḥ ।। niyāmakagaṇauṣadhyā rasaṃ dattvā vipācayet ।।
niyamito na prayāti tathā dhūmagatiṃ śive ।। niyamito bhavatyeṣa cullikāgnisahastathā ।। jāyate niścitaṃ bhadre tadā tasya gatitrayam ।। vasubhaṇṭādibhirdevi rasarājo na hīyate ।।
svedanaṃ ca tataḥ karma dīyamānasya mardanam ।। taddrutaṃ rasagarbhe tu jāraṇaṃ parikīrtitam ।। jīrṇānte rañjanaṃ kāryaṃ raktavargagaṇena ca ।। sāraṇāyantrayogena badhyate sārito rasaḥ ।।
krāmaṇena samāyuktaṃ taṃ ca vedhe niyojayet ।। baddhastu rudrarūpaḥ syāt karmayogabalādrasaḥ ।। śṛṇu devi pravakṣyāmi karmayogasya vistaram ।। malenodararogī syāt mriyate ca rasāyane ।।
ṣaḍyūkāstu rajaḥsaṃjñāḥ kathitāstava suvrate ।। ṣaṭsiddhārthāśca deveśi yavastvekaḥ prakīrtitaḥ ।। māṣā dvādaśa tolaḥ syāt aṣṭau tolāḥ palaṃ bhavet ।। śubhasya tu sahasre dve bhāra ekaḥ prakīrtitaḥ ।।
aṣṭāviṃśat palānāṃ tu daśa pañcakameva vā ।। palārdhenaiva saṃskāraḥ kartavyaḥ sūtakasya tu ।। pāradaṃ devadeveśi svedayeddivasatrayam ।। uragā triphalā kāntā laghuparṇī śatāvarī ।।
ekādaśaguṇe amle asmin ṣoḍaśāṃśairvimarditam ।। dolāyāṃ svedayeddevi tridinaṃ mṛdunāgninā ।। citrakastu malaṃ hanyāt kumārī saptakañcukam ।। tasmād ebhiḥ samopetair mardayet pātayedbudhaḥ ।।
tatastriguṇavastrasthaṃ taṃ rasaṃ devi gālitam ।। nirudgāre tu pāṣāṇe mardayet pātayet punaḥ ।। iṣṭikākāñjikorṇābhiḥ tridinaṃ mardayettataḥ ।। nirmalo jāyate sūtaḥ matprabhāvaṃ prakāśayet ।।
nāgavaṅgādikā doṣā yānti nāśam upādhijāḥ ।। pātayet saptavāraṃ ca giridoṣaṃ tyajedrasaḥ ।। kṣetradoṣaṃ tyajeddevi gokarṇarasamūrchitaḥ ।। saptakañcukanirmuktaḥ saptāhājjāyate rasaḥ ।।
maṇḍūkī mudgaparṇī ca śṛṅgaveraṃ rasāṅkuśaḥ ।। kumārī bhṛṅgarājaśca nirguṇḍī grīṣmasundaraḥ ।। tadrasairmarditaḥ pātyaḥ saptadhā nirmalo bhavet ।। vaṅganāgau parityajya śuddho bhavati sūtakaḥ ।।
ūrdhvabhāṇḍagataḥ pācyaḥ pradīptair upalairadhaḥ ।। karkoṭīkañcukībimbīsarpākṣyambujasaṃyutam ।। evaṃ viśodhitaḥ sūto bhadrāṣṭāṃśaviśoṣitaḥ ।। svedanāddīpito devi grāsārthī jāyate rasaḥ ।।
tanmamācakṣva deveśi kimanyacchrotumicchasi ।। cāraṇaṃ jāraṇaṃ caiva śrotumicchāmi bhairava ।। tatprāptau prāptameva syād vijñānaṃ muktikāraṇam ।। yāvanna jāryate sūtaḥ tāvattu na ca nirvṛtiḥ ।।
mardanaṃ vandanaṃ tasya grāsaḥ pūjā vidhīyate ।। tāvadyugasahasrāṇi śivaloke mahīyate ।। dravanti tasya pāpāni kurvannapi na lipyate ।। tatrādau parameśāni vakṣyate bālajāraṇā ।।
tato mākṣikaśuddhaṃ ca suvarṇaṃ tadanantaram ।। sitaṃ sitena dravyeṇa raktaṃ raktena rañjayet ।। sāraṇaṃ krāmaṇaṃ jñātvā tato vedhaṃ prayojayet ।। oṃ namo amṛtalohāya parāmṛtarasodbhavāya huṃ svāhā ।।
jāraṇaṃ kartumicchāmi grāsaṃ gṛhṇa mama prabho ।। kuruṣveti śivenoktaṃ grāhyameva subuddhinā ।। pattrābhrajāraṇaṃ sattvajāraṇaṃ ceti taddvidhā ।। ekaikaṃ trividhaṃ tacca tad vakṣyāmy ānupūrvaśaḥ ।।
nirmukho bhakṣayeddevi kṣaṇena gaganaṃ rasaḥ ।। hemakarmaṇi hemaiva tāre tāro mukhaṃ bhavet ।। marditaṃ carate devi seyaṃ samukhajāraṇā ।। mākṣikaṃ cāmlasaṃyuktaṃ tāmrapātre tu jārayet ।।
jāraṇārthaṃ ca bījānāṃ vajrāṇāṃ ca viśeṣataḥ ।। niṣecayecchataṃ vāraṃ na rasāyanakarmaṇi ।। kṣārāmle bhāvitaṃ vyoma rajasā prathamena ca ।। carejjaredvā puṭitaṃ yavaciñcārasena ca ।।
śigruko yavaciñcā ca bhāvitaṃ tadrasaiḥ kramāt ।। kadalīmusalīśigrutāmbūlīvāṇapīlukam ।। rājikāvyoṣayuktena tridinaṃ svinnamabhrakam ।। pūrvābhiṣavayogena sūtakaścarati kṣaṇāt ।।
golako bhavati kṣipraṃ sarvasiddhipradāyakaḥ ।। kvāthayitvābhrakaṃ tattu snuhīkṣīreṇa mardayet ।। āraṇyagomayenaiva kapotākhyaṃ puṭaṃ tataḥ ।। kākamācī ca mīnākṣī apāmārgo munistathā ।।
ekaikasya dravaireva puṭaikaikaṃ pradāpayet ।। chāyāśuṣkaṃ tataḥ kṛtvā caṇakāmlena saṃyutam ।। abhrasya ṣoḍaśāṃśena ekaikaṃ tatra nikṣipet ।। navavāraṃ tato devi lohapātre tu jārayet ।।
mṛdvagninā tu niṣkvāthyaṃ praharārdhena jāyeta ।। śanaiḥ śanairhaṃsapādyā dāpayecca puṭatrayam ।। pātayenmṛnmaye bhāṇḍe rasena saha saṃyutam ।। kalkena lepayet sūtaṃ gaganaṃ ca tadūrdhvagam ।।
jāyate piṣṭikā śīghraṃ nātra kāryā vicāraṇā ।। mardanājjāyate piṣṭī nātra kāryā vicāraṇā ।। tenābhrakaṃ tu saṃplāvya bhūyobhūyaḥ puṭe dahet ।। plāvitavyaṃ prayatnena gandhakābhrakacūrṇakam ।।
ṣoḍaśāṃśena tadvattaṃ dolāyāṃ tu caredrasaḥ ।। caturguṇaṃ vā dviguṇaṃ samaṃ vā cārayet priye ।। paramabhrakasattvasya jāraṇaṃ śṛṇu pārvati ।। sa khalvevaṃ careddevi garbhadrāvī bhavedrasaḥ ।।
tārābhraṃ devi hemābhraṃ rasagarbheṇa jārayet ।। pūrvābhiṣekayogena garbhe dravati mardanāt ।। tṛtīyaḥ ṣoḍaśāṃśastu caturtho aṣṭāṃśa eva ca ।। grāso rasasya dātavyaḥ sasattvasyābhrakasya ca ।।
jalaukāvaddvitīye ca grāsayoge sureśvari ।। grāsena tu caturthena dadhimaṇḍasamo bhavet ।। ṣaṣṭhe tu golakākāraḥ kramājjīrṇasya lakṣaṇam ।। khallāntaścārayettacca śulvavāsanayā saha ।।
kāñjīsahitakāsīsaṃ sindhunā carate rasaḥ ।। abhrakoparasān kṣipraṃ mukhenaiva caratyayam ।। mukhena carate vyoma tārakarmaṇi śasyate ।। samukhaṃ nirmukhaṃ vāpi yatnataścārayennabhaḥ ।।
jārayet svedayet piṇḍaṃ pariṇāmakramais tribhiḥ ।। kṣārāranālataileṣu svedayenmṛdunāgninā ।। yantrād uddhṛtamātraṃ tu lohapātre sthitaṃ rasam ।। pātre sukhoṣṇahastena yāvat śeṣaṃ vimardayet ।।
caturguṇena vastreṇa pīḍito nirmalaśca saḥ ।। sa bhaveddaṇḍadhārī ca jīrṇagrāsastathā rasaḥ ।। vetasāmlaprayogeṇa jīrṇe grāsaṃ tu dāpayet ।। ṣoḍaśāṃśaiḥ sa dhānyāmlaiḥ mardyaḥ svedyaśca pāradaḥ ।।
jīrṇābhro jīrṇabījo api rāgān gṛhṇāti nirmalaḥ ।। tataḥ kacchapayantreṇa jvālanaṃ bandhanaṃ kramāt ।। samajīrṇābhrakaḥ sūtaḥ śatavedhī bhavet priye ।। caturguṇe lakṣavedhī sa bhavedbhūcaro rasaḥ ।।
āyustu ṣaḍguṇe viṣṇoḥ koṭivedhī bhavedrasaḥ ।। jīrṇena nāśamāyānti nātra kāryā vicāraṇā ।। tadā grasati lohāni tyajecca gatimātmanaḥ ।। sakampaśca vikampaśca pañcāvasthā rasasya tu ।।
agnau tiṣṭhati niṣkampo vyomajīrṇasya lakṣaṇam ।। vṛddhastu ṣaḍguṇaṃ jīrṇaḥ kuryāt karma pṛthak pṛthak ।। vṛddho vidhyati lohāni jāritaḥ sārito athavā ।। yauvanastho raso devi kṣamo dehasya rakṣaṇe ।।
abhāve abhrakasattvasya kāntasattvaṃ pradāpayet ।। anena kramayogena sarvasattvāni jārayet ।। gandhakāt parato nāsti raseṣūparaseṣu vā ।। athavā dvādaśaguṇaṃ ṣaḍguṇaṃ vāpi jārayet ।।
tato api sarvasattvāni drāvayet sūtagarbhataḥ ।। vahnisūtakayor vairaṃ tayormitreṇa mitratā ।। dolāsvedena tat pakvaṃ hemajāraṇamuttamam ।। sauvarcalaṃ ca kāsīsaṃ sāmudraṃ saindhavaṃ tathā ।।
karpūraścaiva mākṣīkaṃ samabhāgāni kārayet ।। viḍacūrṇaṃ tato dattvā kanakaṃ jārayet priye ।। śṛṇu devi pravakṣyāmi bhūcarākhyaṃ tu jāraṇam ।। kṛṣṇaṃ pītaṃ raktamabhraṃ śulve tīkṣṇe ca melayet ।।
gandhanāgaṃ tato ardhaṃ tu krameṇaiva tu melayet ।। hemni jīrṇe tato ardhena mṛtalohena rañjayet ।। puṭena mārayecchuddhaṃ hema dadyāt tu ṣaḍguṇam ।। baddharāgaṃ vijānīyāt hemābho jāyate rasaḥ ।।
tribhāgasāritaṃ kṛtvā punastatraiva jārayet ।। saptaśṛṅkhalikāyogāt koṭivedhī bhavedrasaḥ ।। bhūcarī jāraṇā proktā khecarīṃ jāraṇāṃ śṛṇu ।। kaṭutumbasya bījāni tasyārdhena tu dāpayet ।।
vajramūṣāmukhe caiva tanmadhye sthāpayedrasam ।। padmarāgaṃ prayatnena rase grāsaṃ tu dāpayet ।। rāgajīrṇastu deveśi liṅgākāro bhavedrasaḥ ।। ṣaḍbhāgaṃ sūtakendrasya teṣu sarveṣu dāpayet ।।
sarvasiddhānnamaskṛtya devatāśca viśeṣataḥ ।। ātmānamutthitaṃ paśyet divyatejomahābalam ।। icchayā vicarellokān kāmarūpī vimānagaḥ ।। devāśca yatra līyante siddhastatraiva līyate ।।
punaranyaṃ pravakṣyāmi jāraṇāyogamuttamam ।। śākapallavasāreṇa viṣṇukrāntārasena ca ।। samaṃ kṛṣṇābhrasattvaṃ ca rasakaṃ cāṣṭakaṃ guṇam ।। kāñcanaṃ jārayet paścāt viḍayogena pārvati ।।
karmasaṃkhyāpramāṇena nāgo bhavati kāñcanam ।। ataḥ paraṃ pravakṣyāmi jāraṇākramamuttamam ।। ṣoḍaśāṃśena tadgrāsam aṅgulyā mardayecchanaiḥ ।। bhūrje dattvā tato deyaṃ dolāyantre vinikṣipet ।।
tamuddhṛtya rasaṃ devi khalle saṃmardayettataḥ ।। taptaṃ samuddhṛtaṃ yantrāt taptakhalle vimardayet ।। tato garbhe patatyāśu jārayet tat sukhena tu ।। tṛtīye divase sūto jarate grasate tataḥ ।।
taṃ grāsadvādaśāṃśena kacchapena tu jārayet ।। paścāttaṃ devi nikṣipya puṭaṃ dadyādvicakṣaṇaḥ ।। puṭettu jāritastāvat yāvat kando na dahyate ।। pūrvavacca viḍaṃ dadyāt garbhadrāvaṇameva ca ।।
tataḥ śalākayā grāsān agnistho grasate rasaḥ ।। tato ratnāni jāryāṇi vakṣyamāṇakrameṇa tu ।। rasānuparasān dattvā mahājāraṇasaṃyutān ।। kaṭutumbasya bījāni mṛtalohāni pācayet ।।
tāvattaṃ mardayet prājño yāvat karma dṛḍhaṃ bhavet ।। tanmadhye sthāpayet sūtam adhovātena dhāmayet ।। gṛhyate ko atra saṃdeho yathā tīvre hutāśane ।। yāvadekādaśaguṇaṃ kuliśaṃ jārayet punaḥ ।।
muktāphalaṃ tato deyaṃ vajrajīrṇe tu sūtake ।। kevalaṃ śikhipittaṃ ca nīlī niryāsamiśritam ।। rase kalpenmahārāgān hīnarāgān parityajet ।। sadratnaṃ lepayettena pradravet rasamadhyataḥ ।।
jāraṇaṃ puṣparāgasya tenaiva saha dāpayet ।। rasendro dṛśyate devi nīlapītāruṇacchaviḥ ।। puṭena mārayedetad indragopanibhaṃ bhavet ।। tribhāgaṃ sūtakendrasya tenaiva saha sārayet ।।
dhūmavedhī bhaveddevi punaḥ sāritajāritaḥ ।। vedhayennātra saṃdeho giripātālabhūtalam ।। bhūcaraṃ taṃ vijānīyāt rasendraṃ nātra saṃśayaḥ ।। divyatejā mahākāyo divyadṛṣṭirmahābalaḥ ।।
tasya mūtrapurīṣaṃ tu sarvalohāni vidhyati ।। agnistho jārayellohān bandhamāyāti sūtakaḥ ।। sāritaṃ jārayet paścāt lepyaṃ kṣepyaṃ sahasraśaḥ ।। anena kramayogena koṭivedhī bhavedrasaḥ ।।
baddhaḥ sūtastadā jñeyo niṣkampo nirupadravaḥ ।। haṭhāgninā dhāmyamāno grasate sarvamādarāt ।। mūṣāsthaṃ dhamayet sūtaṃ haṭhāgnau naiva kampate ।। iti lohe aṣṭaguṇite jīrṇe syādrasabandhanam ।।
dhūmāvalokavedhī syāt bhavennirvāṇado rasaḥ ।। samaṃ hemadaśāṃśena vajraratnāni jārayet ।। bhramet pradakṣiṇāvartaḥ koṭivedhī ca jāyate ।। dviguṇe śatavedhī syāt triguṇe tu sahasrakam ।।
uttarottaravṛddhyātu jārayet tatra pannagam ।। tadvādameti deveśi koṭivedhī bhavedrasaḥ ।। jāritaṃ dvādaśaguṇaṃ yatra tīkṣṇaṃ sureśvari ।। jagadutpāṭitaṃ tena kailāso api ca cūrṇitaḥ ।।
jāritaṃ pannage sūtaṃ samāṃśaṃ śilayā hatam ।। tena śūlena nihato dānavo baladarpitaḥ ।। rohaṇaṃ kāntalohaṃ ca jārayettattvasaṃkhyayā ।। gandhanāge drute devi jāraṇāṃ sukarāṃ śṛṇu ।।
mardayed yāvad ākṛṣṇaṃ kṣālayeduṣṇakāñjikaiḥ ।। evaṃ muhurmuhurghṛṣṭo gandhanāgo drutiṃ caret ।। āvartyāvartya bhujagaṃ sapta vārān niṣecayet ।। caturthāṃśapramāṇena gandhakasya tu yojayet ।।
ūrdhvaṃ gandhakacūrṇaṃ ca tato nāgadalaṃ tathā ।। ūrdhvaṃ prasārya saṃsthāpya sūtrairvartiṃ tu kārayet ।। dīptāgrabhāgāṃ tāṃ vartiṃ saṇḍaśyā tu vidhārayet ।। kācakūpyāśca madhye tu tattailaṃ sthāpayet priye ।।
catuḥṣaṣṭyādibhāgena jñātvā devi balābalam ।। dadyāt karīṣatuṣayoḥ prasṛtidvitayena ca ।। caturbindūn puṭe prāgvad evaṃ pratidinaṃ bhavet ।। jāraṇātriguṇāt sūto bhavejjambūphalaprabhaḥ ।।
evaṃ dvādaśavārāṃstu sudhmātaṃ rañjitaṃ bhavet ।। marditaṃ caṇakāmlena kṣaṇādgarbhadrutirbhavet ।। kalkena liptaṃ puṭitaṃ bījaṃ garbhe drutaṃ bhavet ।। daśaṣoḍaśabhāgena dvāviṃśāṃśena ca kramāt ।।
tārāriṣṭamidaṃ liptvā tena sūtena vedhayet ।। karavīrāruṇāṃ devi cūrṇayitvā manaḥśilām ।। karṣvanalena vipacet yāvattat cūrṇitaṃ bhavet ।। peṣayenmātuluṅgena pādagandhaṃ śilāviṣam ।।
taṃ nāgaṃ dhamayedevaṃ saptadhā hemavadbhavet ।। mūṣāyāṃ dhmātamagnyābhaṃ saubhāñjanarase kṣipet ।। pātayetpūrvavidhinā tat sattvaṃ hemabhāsuram ।। tutthena saṃyutenaitan nāgābhraṃ dvaṃdvitaṃ bhavet ।।
mardayettridinaṃ sūtaṃ dolāyāṃ svedayet tryaham ।। dolāyantre punarapi svedayeddivasatrayam ।। śilābhāgadvayaṃ caikaṃ sindhusauvarcalaṃ bhavet ।। tridine kacchape jāryam evaṃ jāryaṃ tu ṣaḍguṇam ।।
kramavṛddham idaṃ tutthaṃ tāpyasattvanipātanāt ।। cārayedrasarājasya jārayet kanakānvitaiḥ ।। padmayantre niveśyātha kīlaṃ dattvā sureśvari ।। tameva samajīrṇaṃ tu vahnau niṣkampanaṃ rasam ।।
tārāriṣṭamahiṃ śulbaṃ sahasrāṃśena vedhayet ।। sahadevīvahniśikhākalkena kramate rasaḥ ।। bhasmasūtaśca khoṭaśca saṃskārāt saptadhā rasaḥ ।। lakṣaṇaṃ dṛśyate yasya mūrchitaṃ taṃ vadanti hi ।।
yasyaitāni na dṛśyante taṃ vidyānmṛtasūtakam ।। badhyate sūtakaṃ yacca jalūkābandhalakṣaṇam ।। śikhimadhye dhṛtaṃ tiṣṭhet mūrtibandhasya lakṣaṇam ।। śalākājāraṇādvāpi mūrtibandhatvamiṣyate ।।
agnimadhye yadā tiṣṭhet paṭṭabandhasya lakṣaṇam ।। capalatvaṃ yadā naṣṭaṃ bhasmasūtasya lakṣaṇam ।। āvartate rasastadvat khoṭakasya ca lakṣaṇam ।। akṣayaṃ kaṭhinaṃ śvetaṃ khoṭabandhasya lakṣaṇam ।।
haṭhāgnau dhāmitāḥ santi na tiṣṭhatyeva mūrchitaḥ ।। vedhayeddehalohāni rañjito rasabhairavaḥ ।। jāraṇaṃ vyomasattvasya sarvasattvasya jāraṇam ।। divyauṣadhipuṭaḥ paścāt ratnabandhamataḥ param ।।
krāmaṇaṃ ca tato deyaṃ sūtakasya vicakṣaṇaiḥ ।। evaṃ kramaṃ tu yo vetti tasya siddhirna saṃśayaḥ ।। tasya janma jarā vyādhir naśyatyeva na saṃśayaḥ ।। krāmaṇaṃ rasarājasya bheṣajaṃ vyādhināśanam ।।
kramate vyādhisaṃghāte grasate duṣṭamāmayam ।। dehalohāmayān sarvān vṛthā syāt kevalaṃ śramaḥ ।। rasendro harati vyādhīn narakuñjaravājinām ।। baddhena khecarīsiddhiḥ māritenājarāmaraḥ ।।
oṣadhyā ghātitaḥ sūto yathā bhūyo na jīvati ।। tanmamācakṣva deveśi kimanyacchrotumicchasi ।। kena vā bhasmasūtaḥ syāt kena vā khoṭabandhanam ।। brahmaviṣṇusurendrādyair na jñātaṃ vīravandite ।।
tasyāsanne varārohe kṣaṇād badhyeta sūtakaḥ ।। adho niṣpīḍitaṃ devi raso bhavati cottamaḥ ।। āroṭaṃ bandhayet kṣipraṃ gaganaṃ tatra jārayet ।। yantre vidyādhare devi gaganaṃ tatra jārayet ।।
samajīrṇe rase devi śatavedhī bhavedrasaḥ ।। bhāvayet saptavāraṃ tu dvipadyāśca rasena tu ।। gandhake samajīrṇe asmin śatavedhī raso bhavet ।। taṃ raviṃ tāramadhye tu triguṇaṃ vāhayettataḥ ।।
punastaṃ gandhakaṃ sākṣād drāvayitvā drutaṃ kuru ।। arśo bhagaṃdaraṃ lūtāṃ śirorogāṃśca nāśayet ।। tenaiva ghātayedvaṅgaṃ vaṅgaṃ tāre tu nirvahet ।। lepamātreṇa tenaiva catuḥṣaṣṭitamo bhavet ।।
tattāraṃ jāyate śreṣṭhaṃ dharmakāmārthamokṣadam ।। palāni daśa cūrṇasya rasairdhātryāstu bhāvayet ।। dhānyarāśau nidhātavyaṃ trisaptāhaṃ sureśvari ।। tena bhakṣitamātreṇa valīpalitavarjitaḥ ।।
ardhamāsaprayogeṇa pratyakṣo ayaṃ bhavet priye ।। māsamātraprayogeṇa pannagaḥ kāñcanaṃ bhavet ।। tena tailena deveśi rasaṃ saṃkocayedbudhaḥ ।। tatkṣaṇājjāyate devi paṭṭabaddho mahārasaḥ ।।
saṃkocya māraṇaṃ tena kartavyaṃ paramādbhutam ।। kālikārahitaṃ tena jāyate kanakaprabham ।। daśāṃśaṃ vedhayet sūtaṃ daśa pītaṃ śatena ca ।। daśāṃśaṃ koṭivedhi syāt koṭivedhi samena ca ।।
punaranyaṃ pravakṣyāmi rasabandhaṃ sudurlabham ।। tasyāḥ samparkamātreṇa baddhastiṣṭhati pāradaḥ ।। śatāṃśenaiva vedhena kurute divyakāñcanam ।। lakṣavedhī rasaḥ sākṣād aṣṭau lohāni kāñcanam ।।
caturthe caiva saptāhe koṭivedhī mahārasaḥ ।। dadāti khecarīṃ siddhim anivāritagocaraḥ ।। naṣṭacchāyo hy adṛśyaśca trailokyaṃ ca bhramedrasaiḥ ।। anena ghātayet sūtaṃ pañcāvasthaṃ kuru priye ।।
tasya tu praviśejjīvo mṛtasyāpi varānane ।। narasārarasenaiva kṣaṇād badhyeta sūtakaḥ ।। dinānte bandhamāyāti sarvalohāni rañjayet ।। tāre tāmre api vā devi bhāvayettaṃ manaḥśilām ।।
dvipadīrajasā sārdhaṃ niḥsattvaḥ pannago bhavet ।। tāre tāmre api vā devi koṭivedhī bhavedrasaḥ ।। rasendraṃ dāpayedgrāsaṃ yantre vidyādharāhvaye ।। drāvayedgaganaṃ devi tīkṣṇaṃ lohaṃ ca pannagam ।।
jāyate kāñcanaṃ divyaṃ niṣekād bhāskarapriye ।। svarase mardayet paścāt pannagaṃ devi secayet ।। ravighṛṣṭaṃ tu taṃ devi pannagaṃ triguṇaṃ priye ।। aṣṭamāṃśayutaṃ hema hemakarmaṇi cauṣadham ।।
tenaiva ghātayettīkṣṇaṃ bhasmībhūtatvamādiśet ।। tadbhasma tāmrapiṣṭaṃ tu triguṇaṃ tena nirvahet ।। tārahema samāṃśaṃ tu dviguṇaṃ pittalaṃ bhavet ।। taṃ rasaṃ rasakaṃ caiva tīkṣṇaṃ lohaṃ ca pannagam ।।
tatkṣaṇājjāyate bandho rasasya rasakasya ca ।। samastaṃ jāyate hema kūṣmāṇḍakusumaprabham ।। punaranyaṃ pravakṣyāmi rasabandhaṃ sudurlabham ।। bhāvayet dinamekaṃ tu pātre bhāskaranirmite ।।
anale dhāmayettat tu sutaptajvalanaprabham ।। daśavāraṃ niṣiktaṃ tu bhasmākāraṃ hi jāyate ।। tatkṣaṇānmilati dvaṃdvaṃ vajraratnaṃ ca kāñcanam ।। koṭivedhī raso devi lohānyaṣṭau ca vidhyati ।।
punaranyaṃ pravakṣyāmi rasabandhaṃ sudurlabham ।। pātālayantre tattailaṃ gṛhṇīyāttāmrabhājane ।। medinīyantramadhye tu sthāpayettu varānane ।। rasagrāsaṃ tato dattvā mardanādgolakaṃ kuru ।।
same tu gagane jīrṇe baddhastiṣṭhati sūtakaḥ ।। kākaviṣṭhāsamaṃ rūpaṃ samajīrṇasya jāyate ।। dviguṇe gagane jīrṇe aṣṭau lohāni saṃharet ।। punaranyaṃ pravakṣyāmi rasabandhaṃ sudurlabham ।।
jārayedgandhakaṃ sā tu jārayet sāpi tālakam ।। vajraṃ ca ghātayet sā tu sarvasattvaṃ ca pātayet ।। dhānyarāśau nidhātavyaṃ mṛtaṃ tiṣṭhati sūtakam ।। same tu kanake jīrṇe daśakoṭīstu vedhayet ।।
navame śabdavedhī syād ata ūrdhvaṃ na vidyate ।। tṛṇauṣadhirasānāṃ ca naiva siddhiḥ prajāyate ।। tasmāt sarvaprayatnena jñātavyā tu kulauṣadhī ।। naiva jānanti mūḍhāste devamohena mohitāḥ ।।
adivyāstu tṛṇauṣadhyo jāyante girigahvare ।। akṣayaṃ ca varārohe vahnimadhye na tiṣṭhati ।। kiṃ tat dravyaṃ prakurvīta dhāmyamāno na tiṣṭhati ।। na vedhaṃ ca śatād ūrdhvaṃ karoti sa rasaḥ priye ।।
dharmārthakāmamokṣārthaṃ naiva dadyāttu tat priye ।। nirjīvena tu nirjīvaḥ kathaṃ jīvati śaṃkara ।। kālikārahitaḥ sūtas tadā bhavati pārvati ।। aṣṭānāṃ caiva lohānāṃ malaṃ śamayati kṣaṇāt ।।
divyauṣadhyā rasenaiva jāyate naṣṭacetanaḥ ।। pañcabhūtātmakaḥ sūtas tiṣṭhatyeva sadāśivaḥ ।। punaranyaṃ pravakṣyāmi rasabandhanamīśvari ।। vajrabhasma hemabhasma tadvai ekatra bandhayet ।।
taṃ sūtaṃ mārayedbhadre gajāridivyakauṣadhī ।। bhakṣite tolakaikena sparśavedhī bhavennaraḥ ।। prasvedādapi mūtreṇa aṣṭau lohāni kāñcanam ।। prajāpatiḥ kṛṣṇatejāḥ kṣaṇādbadhnāti sūtakam ।।
gajārisparśanāddevi kṣmāpālena ca badhyate ।। jārayedvālukāyantre khoṭo bhavati tatkṣaṇāt ।। karṣaikaṃ nāgapattrāṇi rasakalkena lepayet ।। mārayet pannagaṃ devi śakragopanibhaṃ bhavet ।।
vṛścikālyā ca tatpattraṃ lepitaṃ veṣṭayettataḥ ।। sahasrāṃśena tenaiva śulbavedhaṃ pradāpayet ।। jāyate kanakaṃ divyaṃ devābharaṇabhūṣaṇam ।। nāmnā caṭulaparṇīti śasyate rasabandhane ।।
dhamenmukhānilairbaddho bhakṣaṇāya praśasyate ।। mūṣāyāṃ pūrvayogena kurute rasabandhanam ।। dhamayet pūrvavat sūtaṃ bhakṣaṇārthāya vārttikaḥ ।। gajendrākhyaṃ puṭaṃ dattvā saptadhā baddhatāṃ nayet ।।
bhakṣayet taṃ rasaṃ prājñaḥ ṣaṇmāsādamaro bhavet ।। rasaṃ tanmadhyagaṃ kṛtvā svedayenmardayetpunaḥ ।। śukacañcugataṃ sūtaṃ puṭayeddhāmayettataḥ ।। śatāṃśaṃ vedhakartāyaṃ dehasiddhikaro bhavet ।।
gajendrapuṭanaṃ dadyāt mriyate nātra saṃśayaḥ ।। krauñcapādodare dattvā tato dadyāt puṭatrayam ।। mriyate nātra saṃdeho lakṣavedhī mahārasaḥ ।। tasyā mūle tu nikṣiptaṃ kṣīraṃ raktaṃ bhavet priye ।।
śulbapattraṃ viliptaṃ tu bhaveddhema puṭatrayāt ।। mātuluṅgarase ghṛṣṭam abhrakaṃ carati kṣaṇāt ।। ekameva bhavennālaṃ tasya roma tu veṣṭanam ।। tatkandaṃ kuṣṭhasaṃsthānaṃ kṣīraṃ sindūrasaṃnibham ।।
vedhayet sarvalohāni kāñcanāni bhavanti ca ।। ātape mriyate tapto raso divyauṣadhībalāt ।। vedhayet sapta lohāni lakṣāṃśena varānane ।। snuhīkṣīreṇa śulbasya pattralepaṃ tu kārayet ।।
āvartitaṃ bhaved yāvaj jāmbūnadasamaprabham ।। tathā śulvasya pattrāṇi vedhyaṃ jāmbunadaṃ bhavet ।। daradaṃ caiva lohāni sahasrāṃśena vedhayet ।। kunaṭīṃ gandhacūrṇaṃ ca sarvamekatra mardayet ।।
guṭikākṛtya tenaiva nāgaṃ vidhyati tatkṣaṇāt ।। athātaḥ sthalapadminyā divyauṣadhyā vidhiṃ śṛṇu ।। bhaṅge caiva bhavet kṣīraṃ raktavarṇaṃ suśobhanam ।। lakṣayojanato devi sā jñeyā sthalapadminī ।।
manaḥśilātālayuktaṃ mākṣikeṇa samanvitam ।। sahasrāṃśena deveśi viddhaṃ bhavati kāñcanam ।। cārayet sūtarājaṃ tu mūkamūṣāgataṃ dhamet ।। tenaiva sarvalohāni sahasrāṃśena vedhayet ।।
bhittvā kāśmīripāṣāṇe pūrṇimāyāṃ tu kārayet ।। kharpare dhārayitvā tu bhāvayettu punaḥ punaḥ ।। kāśmīradravatulyaṃ hi jāyate kanakaṃ dhruvam ।। citrakasya yathā grāhyaṃ kathayāmi samāsataḥ ।।
śuklo vyādhipraśamane śreṣṭho madhyaḥ kanīyasaḥ ।। kṛṣṇaṃ raktaṃ sitaṃ vāpi hemante noddharedbudhaḥ ।। kṣīramadhyasthitaṃ kṣīraṃ kṛṣṇavarṇaṃ bhavet kṣaṇāt ।। dhamecca mūkamūṣāyāṃ khoṭo bhavati tatkṣaṇāt ।।
baliṃ dattvā mahādevi raktacitrakamuddharet ।। sarvadoṣavinirmuktaḥ stambhamāyāti tatkṣaṇāt ।। ekaviṃśativāreṇa śulvaṃ śuddhaṃ bhaviṣyati ।। candrārkapattraṃ deveśi jāyate hema śobhanam ।।
pattralepapramāṇena candrārkaṃ kāñcanaṃ bhavet ।। raktacitrakasaṃyukto raso api sarvado bhavet ।। jyotiṣmatītailavidhiṃ vakṣyāmi śṛṇu pārvati ।। vallīvitānabahulā hemavarṇaphalā śubhā ।।
tasya tailaṃ samādāya kumbhe tāmramaye kṣipet ।। ṣaṇmāse tu vyatikrānte sa ghaṭaḥ kāñcanaṃ bhavet ।। prativāpe niṣiñcet tat hema tāmrasamaṃ bhavet ।। tathāca śatavedhi syād vidyāratnamanuttamam ।।
sparśavedhe tu sā jñeyā sarvakāryārthasādhinī ।। prarohati kṣaṇāddivyā dagdhā chinnā mahauṣadhī ।। caṇakasyeva pattrāṇi suprasūtāni lakṣayet ।। ujjayinyā dakṣiṇato vanānteṣu ca dṛśyate ।।
tāmbūlena samaṃ kṛtvā guṭikāṃ kārayedbudhaḥ ।। sahasraṃ vedhayitvā tu kāñcanaṃ kurute kṣaṇāt ।। kurute kāñcanaṃ divyaṃ devābharaṇabhūṣaṇam ।। kaṭutumbīti vikhyātāṃ devi divyauṣadhīṃ śṛṇu ।।
tasyā bījāni saṃgṛhya sūkṣmacūrṇāni kārayet ।। payasā sahitenaiva viśvabheṣajasaṃyutam ।। rasaṃ mūrchāpayet tena cakramardena mardayet ।। tāratulyāni caitāni sarveṣāṃ sūtakaḥ samaḥ ।।
lohadaṇḍena saṃsiktaṃ sarvalohāni vedhayet ।। yuktaṃ lohamanenaiva jambīrarasasaṃyutam ।। bhūgataṃ māsamekaṃ tu tāraṃ kāñcanatāṃ nayet ।। śulvasya pañcabhāgaṃ ca bījasyaikaṃ ca yojayet ।।
sthānasyāsya niṣekaṃ tu bhūdaṇḍena tu kārayet ।। pañcaviṃśaddinānte tu jāyate kanakottamam ।। caturvarṇavidhaṃ tatra raktakandaḥ praśasyate ।। bhagnam etacchravet kṣīraṃ raktavarṇaṃ suśobhanam ।।
bandhanaṃ rasarājasya sarvasattvavaśaṃkaram ।। dhameddhavāgninā caiva jāyate hema śobhanam ।। mardayet pāradaṃ prājño rasabandho bhaviṣyati ।। toyamadhye vinikṣipya guṭikā vajravad bhavet ।।
raktacandanasaṃyuktaṃ sarvalohāni jārayet ।। milanti sarvalohāni dravanti salilaṃ yathā ।। rudantyā rasasaṃyuktaṃ tāramāyāti kāñcanam ।। śigrumūlasya cūrṇaṃ tu tadrasena vimardayet ।।
taddrutaṃ kāñcanaṃ divyaṃ bhavellakṣaṇasaṃyutam ।। tadrasena yutaṃ prājñaḥ saptarātraṃ tu bhāvayet ।। lepayet tārapattrāṇi dhmātaṃ bhavati kāñcanam ।। sā śvetā vyādhināśe ca kṛṣṇā pītā rasāyane ।।
athavā kṛṣṇapañcamyām imāṃ vidhivaduddharet ।। mūrchayed bandhayet kṣipraṃ śulvaṃ hema karoti ca ।। toyena marditaṃ kṛtvā vaṅgaṃ stambhayati kṣaṇāt ।। ataḥ paraṃ pravakṣyāmi śvetaguñjāvidhiṃ priye ।।
kapāle mṛttikāṃ nyasya secayet salilena tu ।। vakṣyamāṇena mantreṇa kuryāt saṃgrahaṇaṃ tathā ।। namo bhagavati śvetavalli śvetaparvatavāsini sarvakāryāṇi kuru kuru apratihate namo namaḥ svāhā । ṣaṇmāsena tathā vallīṃ mantrapūtena rakṣayet ।।
tripañcapalasaṃkhyaṃ tu karṣārdhasitaguñjayā ।। devānāṃ bhūṣaṇaṃ devi jāyate hema śobhanam ।। candrodakena deveśi vakṣyāmi rasabandhanam ।। nirgacchanti mahīṃ bhittvā candratoyānyanekadhā ।।
candravṛddhyābhivardheran kṣīyeran tatkṣayeṇa tu ।। nirgacchati mahīṃ bhittvā candravṛddhyā vivardhate ।। ahorātroṣito bhūtvā baliṃ tatra nivedayet ।। āloḍya madhusarpirbhyāṃ pibettattu samāhitaḥ ।।
saptarātraprayogeṇa candravannirmalo bhavet ।। ekamāsaprayogeṇa brahmāyuḥ sa bhavennaraḥ ।। mūṣāmadhyagataṃ dhmātaṃ tatkṣaṇādguṭikā bhavet ।। ayaṃ ca sparśamātreṇa lohānyaṣṭau ca vedhayet ।।
catuḥṣaṣṭyaṃśataḥ piṇḍe dviguṇe tu sahasrakam ।। trilohaveṣṭitaṃ vaktre dhṛtvā cādṛśyatāṃ vrajet ।। oṃ namo rudrāya daṃṣṭrotkaṭāya vighnanāśāya diśāṃ rakṣa rakṣa vidiśāṃ rakṣa rakṣa rudro vijñāpayati huṃ phaṭ svāhā । oṃ namo bhagavate rudrāya triśūlahastāya amṛtodbhavāya rakṣa rakṣa phaṭ svāhā । athātaḥ sampravakṣyāmi kartarīrasabandhanam ।।
sudarśanaṃ mahācakraṃ preritaṃ muravairiṇā ।। te bhūmau patitā divyāḥ saṃjātāḥ kartarīrasaḥ ।। cakratulyaṃ bhramatyetad āyudhāni nikṛntati ।। kartarī dṛṣṭimātreṇa tathānyā śabdakartarī ।।
sā jvālākartarī caiva śaktirghorasya kartarī ।। rasarūpā mahāghorā asiddhānāṃ tu chedinī ।। punarghoraṃ nyasettatra athāstraṃ vinyasedbudhaḥ ।। mudrayā mudrayettāṃ tu aghorāstreṇa yojitām ।।
viṣṭarāmudrayā tāṃ tu sthānayogaṃ niyojayet ।। yoṣidraktaṃ gavāṃ mūtraṃ tilakaḥ sarvavaśyakṛt ।। athātaḥ sampravakṣyāmi viṣodarasabandhanam ।। sitapītādivarṇāḍhyaṃ tacca devi rasottamam ।।
keśāḥ kṣiptāḥ sphuṭantyasmin ātmacchāyā na dṛśyate ।। gandhakasya haredgandhaṃ lavaṇāmlaṃ ca jāyate ।। viṣodakaṃ gandhakaṃ ca harabījaṃ ca tatsamam ।। śatāṃśenaiva deveśi sarvalohāni vedhayet ।।
sahasrāṃśena tasyaivaṃ tāraṃ vedhaṃ pradāpayet ।। raktaṃ pītaṃ tathā kṛṣṇam uttarottarakāryakṛt ।। gṛhītvā pūrvavat pattraiḥ pālāśair veṣṭayedbahiḥ ।। mahiṣīkṣīramadhye tu bindumekaṃ tu sādhayet ।।
yāvaccūrṇapalaṃ devi jīvettadbindusaṃkhyayā ।। meṣaśṛṅgīṃ ca śṛṅgīṃ ca kṛṣṇonmattaṃ ca mārakam ।। viṣatoyena medhāvī saptavārāṃśca bhāvayet ।। tena nāgaṃ pratīvāpya ṣoḍaśāṃśena sambhavet ।।
dhūmaṃ pariharettasya aṅgavyādhikaraṃ param ।। taccūrṇaṃ tu śatāṃśena tārapattrāṇi vedhayet ।। niṣiktaṃ tacca varte ayaṃ tāraṃ bhavati śobhanam ।। kunaṭīgandhapāṣāṇaviṣaṭaṅkaṇalāṅgalī ।।
andhamūṣāgataṃ dhmātaṃ nirbījaṃ kanakaṃ bhavet ।। oṃ śrīnīlakaṇṭhāya ṭha ṭhaḥ । asyāyutaṃ japet । viṣatṛṇavidhiṃ vakṣye samāhitamanāḥ śṛṇu ।। viṣatṛṇasamāyuktaṃ mātuluṅgāmlamarditam ।।
niryāse tu puṭaṃ kuryāt trivāraṃ hema śobhanam ।। saṃjīvanījalasyātha vidhiṃ vakṣyāmi pārvati ।। dānavānāṃ hitārthāya mṛtānāṃ devasaṃgare ।। tayā saṃjīvitā daityā ye mṛtā devasaṃgare ।।
nikṣiptā martyaloke sā samyak te kathayāmyaham ।। nadī godāvarī nāma prasiddhā jāhnavī yathā ।। tasya dakṣiṇataḥ śailaḥ sarvalokeṣu viśrutaḥ ।। suprasiddhāmbikā nāma grāmastasyāsti saṃnidhau ।।
tatrāpyudakamālokya parīkṣyeta surārcite ।। muñcatyaṅkurapattrāṇi dṛśyate tanmanoharam ।। kṣetrādhipaṃ gaṇeśaṃca caṇḍayonīśvaraṃ tathā ।। tasya mantraṃ pravakṣyāmi triṣu lokeṣu durlabham ।।
oṃ caṇḍāya pinākine śūlahastāya oṃ diśāṃ bandhaya vidiśāṃ bandhaya ṭhaṭhaḥ । saptābhimantritānkṛtvā sādhako dikṣu nikṣipet ।। gṛhītvā tatprayatnena nijasthānaṃ samāśrayet ।। oṃ namo amṛte amṛtarūpiṇi amṛtaṃ me kuru kuru evaṃ rudra ājñāpayati svāhā ।
mardayettena toyena pibettattu vicakṣaṇaḥ ।। jīvet kalpāyutaṃ sāgraṃ kāmarūpo mahābalaḥ ।। avadhyaḥ sarvabhūtānāṃ svecchācāraḥ sa khecaraḥ ।। mardayettena toyena saptavāraṃ tu svedayet ।।
sa rasaḥ sarvalohāni ṣaṣṭyaṃśena tu vedhayet ।। māsamātraprayogeṇa jīvedbrahmadināyutam ।। tasya mūtramalasvedaiḥ śulvaṃ bhavati kāñcanam ।। pītamātre bhavenmūrchā svāsthyaṃ syāt praharatrayāt ।।
aṣṭavarṣākṛtiḥ prājñaḥ kāmarūpo mahābalaḥ ।। avadhyo devadaityānāṃ kalpāyuśca prajāyate ।। mardayet khallapāṣāṇe naṣṭapiṣṭaṃ bhavettataḥ ।। svedayet saptarātraṃ tu trilohena ca veṣṭayet ।।
siddhakanyāśatavṛto yāvat kalpān caturdaśa ।। payasā ca samāyuktaṃ nityamevaṃ tu kārayet ।। paśyeduṣṇodakaṃ yatra vāsaṃ tatraiva kārayet ।। tasyā uttarabhāge tu sahyādriḥ puṇyaparvataḥ ।।
tasmāduttarato devi kampākhyaṃ nagaraṃ param ।। paścāduṣṇodake kuṇḍe vidhiṃ kuryād yathoditaḥ ।। bhakṣayenmāsamātraṃ tu jīved varṣaśatāṣṭakam ।। valīpalitanirmukto bhogī caiva puraṃdaraḥ ।।
tasya mūtrapurīṣeṇa śulvaṃ bhavati kāñcanam ।। caturthāṃśena rasakaṃ daśabhāgaṃ vinikṣipet ।। tena lepitamātreṇa śulvaṃ bhavati kāñcanam ।। śulvaṃ ca jāyate hema taruṇādityavarcasam ।।
tāraṃ cānena mārgeṇa niṣiktaṃ hematāṃ vrajet ।। māsadvayaprayogeṇa jīvedvarṣaśatatrayam ।। yāmamuṣṇāmbhasā ghṛṣṭaṃ tārapattrāṇi lepayet ।। krameṇānena deveśi śulvaṃ ṣoḍaśavarṇakam ।।
uṣṇodakena saṃmardya dhamanāt khoṭatāṃ vrajet ।। yāvat palaṃ tasya malaiḥ śulvaṃ bhavati kāñcanam ।। snānamuṣṇāmbhasā kuryāt varṣādvarṣaśatāyuṣam ।। bhuktvā jīvet kalpaśataṃ vaiṣṇavāyur bhavennaraḥ ।।
kardamāpo mahīśailaṃ śilaṃ ceti caturvidham ।। pakṣamāsādiṣaṇmāsavedhanāni mahītale ।। bahirantaśca deveśi vedhakaṃ tat prakīrtitam ।। eṣāṃ gandhāpahāraṃ yat kurute tacca vedhakam ।।
anyathā veṣṭakaṃ devi tadagrāhyaṃ nirarthakam ।। ekāhe vedhakaṃ tatra gokarṇe tu dinatrayam ।। dhāreśvare pākṣikaṃ syāt varṣāpuryāṃ dinaikataḥ ।। dinamekaṃ brahmagirau vindhye tu kṣaṇavedhakam ।।
vāsaraṃ mālyavanteṣu kṣaṇavedhi śilodakam ।। bhūśailamasti tatraiva tridinaṃ vedhi parvate ।। lakṣavedhi nṛsiṃhasya nagare gokulābhidhe ।। amṛtaṃ tatra tatrāpi vajrīkaraṇam uttamam ।।
tasyotpattiṃ pravakṣyāmi yathā jānanti sādhakāḥ ।। yaḥ svedaḥ patitastasmāj jātaṃ śailodakaṃ param ।। ṣaṇmāsamaparāṅge ca sarvaṃ samaphalaṃ bhavet ।। dattvā lakṣaṃ japitvā tu gṛhṇīyādamṛtaṃ param ।।
śailāmbupalamaṣṭau tu palaṃ kṣīrasya nikṣipet ।। jīved varṣasahasraṃ tu valīpalitavarjitaḥ ।। kṣīrāvaśeṣaṃ seveta pūrvoktaṃ labhate phalam ।। caturguṇena tenājyaṃ pācayeddhṛtaśeṣitam ।।
dvir aṣṭavarṣakākāraḥ sahasrāyur na saṃśayaḥ ।। bhakṣayed varṣam ekaṃ tu māsenāyutajīvitaḥ ।। māsamekaṃ tato mardyaṃ dehasiddhiṃ karoti ca ।। valīpalitanirmuktaḥ sahasrāyuśca jāyate ।।
ṣaṇmāsāt syāt sahasrāyur valīpalitavarjitaḥ ।। māsenaikena deveśi naṣṭapiṣṭaṃ bhaviṣyati ।। māsamātraṃ samaśnīyāt sa bhavedajarāmaraḥ ।। mardayettena toyena dhāmayet khadirāgninā ।।
kartā hartā svayaṃ siddho jīveccandrārkatārakam ।। māsamātraprayogeṇa valīpalitavarjitaḥ ।। māsamātraprayogeṇa valīpalitanāśanam ।। madhu saṃyojya bhāṇḍasthaṃ bhūmau sarvaṃ nidhāpayet ।।
valīpalitanirmukto jīvedvarṣasahasrakam ।। ṣaṇmāsena prāśanena jīvedvarṣasahasrakam ।। kṣīrāhāraśca jīrṇānte vajrakāyo bhavennaraḥ ।। kaṭutrayayutaṃ khādet jīvedvarṣasahasrakam ।।
kālena triguṇenaiva kāṭhinyaṃ tasya jāyate ।। daśanāgasamaprāṇo devaiḥ saha ca modate ।। yadā bhavati tacchailaṃ gṛhītvā cūrṇayet tataḥ ।। bhakṣayedvarṣamekaṃ tu tataḥ kṣīrāśano bhavet ।।
nīlakuñcitakeśaśca jīveccandrārkatārakam ।। daradaṃ ca viṣaṃ caiva sarvamekatra kārayet ।। golakaṃ kārayitvā tu vārimadhye nidhāpayet ।। tena tāraṃ ca śulvaṃ ca kāñcanaṃ bhavati dhruvam ।।
sahasraṃ jīvitaṃ tasya mahābalaparākramaḥ ।। hematvaṃ labhate nāgo bālārkasadṛśaprabham ।। jñātvā kālapramāṇena bandhayet pāradaṃ tataḥ ।। śatāṃśena tu lohānāṃ sarveṣāṃ hemakārakam ।।
tatkālaṃ cittajātānām ūrdhvaṃ bhavati cānilaḥ ।। kālajñānaṃ bhavettasya jīvedayutapañcakam ।। taṃ khoṭaṃ dhārayedvaktre divyatvaṃ labhate dhruvam ।। iṅgudīphalamadhye vā rajanīdvayamadhyataḥ ।।
pācayeddinamekaṃ tu hemnā saṃveṣṭya dhārayet ।। kṣipecchailāmbumadhyasthaṃ gulikā vajravadbhavet ।। dhāryamāṇā mukhe sā tu sahasrāyuṣkarī bhavet ।। dhāryamāṇā mukhe seyam ayutāyuḥpradā bhavet ।।
taṃ khoṭaṃ dhārayedvaktre lakṣāyurjāyate naraḥ ।। koṭyāyurjīvitaṃ tasya khecaratvaṃ ca labhyate ।। yāvaccandrārkajīvitvam anantabalavīryavān ।। khecarī nāma vikhyātā bhairaveṇa pracoditā ।।
krīḍate khecarair bhogaiḥ svecchayā śivatāṃ vrajet ।। tadbaddhaṃ pāradaṃ caiva guṭikāṃ śṛṇu sundari ।। triguṇe gandhake jīrṇe tena hema tu kārayet ।। tadbhasma sūtake jāryaṃ rasendrasya same samam ।।
tadvajraṃ jāyate bhasma sindūrāruṇasaṃnibham ।। hāṭake sārayettaṃ tu guṭikāṃ tena kārayet ।। naṣṭacchāyo bhavet so ayam adṛśyo devadānavaiḥ ।। bahuvarṣasahasrāṇi nirvalīpalito bhavet ।।
vaktre kare ca bibhṛyāt sarvāyudhanivāraṇāt ।। vaikrāntaṃ tālakaṃ sūtaṃ ratnādiguṇabhūṣitam ।। śivaśaktiśca deveśi ratnādiśivagā yathā ।। strīrajo vyāghramadhyasthaṃ padmasūtreṇa veṣṭayet ।।
yanmukhe caiva tadgolaṃ sa sarvarañjako bhavet ।। vibhītakādisambhūtakāñcikasya samaṃ bhavet ।। rogamṛtyujarā hanti vaktrasthā nātra saṃśayaḥ ।। trayo gaganabhāgāḥ syur ekaikaṃ hemakāntayoḥ ।।
sarvarogavinirmukto jīvedvaktre vidhāraṇāt ।। mākṣikasya palaṃ caiva śilājatupalaṃ punaḥ ।। ekīkṛtyātha tat sarvaṃ madhvājyena tu peṣayet ।। ekaikaṃ bhakṣayennityaṃ varṣamekaṃ nirantaram ।।
jīvedvarṣasahasrāṇi rudratulyo mahābalaḥ ।। vijñeyaṃ niṣparīhāraṃ sākṣāddivyauṣadhaṃ param ।। meghanādarasopetaṃ mūkamūṣāgataṃ puṭet ।। varṣatrayaparaṃ devi pādaniṣkārdhakaṃ kramāt ।।
bhuñjīta sa ca divyānnaṃ jarāvairūpyavarjitaḥ ।। yo bhakṣayet tribhirvarṣaiḥ sarvavyādhīn jayatyalam ।। ṣoḍaśe vatsare devi divyarūpaḥ sa jāyate ।। ghṛtamadhusitayāḍhyaṃ vyoṣacitraṃ daśāṃśaṃ rasaphalarasasiddhaṃ lohajīrṇaṃ mṛtaṃ ca ।।
ahimarakṛtakalkaṃ lohapātrasthamāṣaṃ tridinatanususiddhaṃ kalkametadvariṣṭham ।। vigatasakaladoṣaḥ sarvadigdivyacakṣuḥ madana iva sukāntiḥ kāminīnāṃ pravīraḥ ।। vṛṣabhagativiceṣṭaḥ snigdhagambhīraghoṣaḥ suragaja iva loke śrāntihantāśu nityam ।। sujanasamayapātā dharmadīkṣānumātā hariharamagabhīraḥ sūryasomābdhidhīraḥ ।।
śailavārivarasiddhagolakaṃ sundaraṃ hy amararañjakaṃ śubham ।। śailatāṃ gatamathāhitaṃ mukhe vajrakāyakaram alpavāsaraiḥ ।। śailavārikṛtasundarīrasaṃ khecarīti guṭikā nigadyate ।। triḥsaptarātraṃ dinamekamekaṃ sahasrajīvī vijayī naraḥ syāt ।।
hāṭakena samāyuktaṃ guṭikā khecarī bhavet ।। ghṛtaśailāmbumadhyasthaṃ sahasrāyuḥ prayacchati ।। mātuluṅge ca nāraṅge catuḥpañcasahasrakam ।। vibhītakaphale caiva daśasāhasrasaṃkhyakam ।।
triṃśatsahasraṃ padme ca lakṣamāmalake punaḥ ।। tasmāttu coddhṛtaṃ sūtaṃ mṛtyudāridryanāśanam ।। rase rasāyane caiva lakṣavedhī na saṃśayaḥ ।। ṣaṇmāsena prayogeṇa hy ajarāmaratāṃ vrajet ।।
taṃ khoṭaṃ dhārayedvaktre adṛśyo bhavati dhruvam ।। rasenaiva tu kāle tu kuryādeva rasāyanam ।।