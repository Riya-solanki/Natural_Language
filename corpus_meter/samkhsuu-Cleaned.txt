atha trividhaduḥkhātyantanivṛttiḥ atyanta puruṣārthaḥ । na dṛṣṭāt tatsiddhiḥ, nivṛtte apyanuvṛtti darśanāt । prātyahika kṣutpratīkāravat tatpratīkāra ceṣṭanāt puruṣārthatvaṃ । sarvāsambhavāt, sambhave api sattāsambhavāt heyaḥ pramāṇakuśalaiḥ ।
utkarṣādapi mokṣasya sarvotkarṣaśruteḥ । aviśeṣaścobhayoḥ । na svabhāvato baddhasya mokṣasādhanopadeśavidhiḥ । svabhāvasyānapāyitvāt, ananuṣṭhānalakṣaṇamaprāmāṇyaṃ ।
nāśakyopadeśavidhiḥ, upadiṣṭe apyanupadeśaḥ । śuklapaṭavat bījavaccet । śaktyudbhavānudbhavābhyāṃ nāśakyopadeśaḥ । na kālayogato vyāpino nityasya sarvasambandhāt ।
na deśayogato apyasmāt । nāvasthāto dehadharmatvāttasyāḥ । asaṅgo hyayaṃ puruṣa iti । na karmaṇānyadharmatvāt atiprasakteśca ।
vicitrabhogānupapattiḥ anyadharmatve । prakṛtinibandhanāccenna tasyā api pāratantryaṃ । na nityaśuddha buddhamukta svabhāvasya tadyogastadyogāhate । nāvidyāto a pyavastunā bandhāyogāt ।
vastutve sindhāntahāniḥ । vijātīyadvaitāpattiśca । viruddhobhayarūpā cet । na tādṛkpadārthāpratīteḥ ।
na vayaṃ ṣaṭpadārthavādinaḥ vaiśeṣikādivat । aniyatatve api nāyauktikasya saṃgrahaḥ, anyathā bālonmattādisamatvaṃ । nānādiviṣayoparāga nimittako apyasya । na bāhyābhyantarayoḥ uparajyopañjaka bhāvo api deśavyavadhānāt srughnastha pāṭaliputrasthayoriva ।
dvayorekadeśalabdhoparāgānna vyavasthā । adṛṣṭavaśāccet । na dvayorekakālayogādupakāryopakārakabhāvaḥ । putrakarmavaditi cet ।
nāsti hi tatra sthira eka ātmā yo garbhādhānādikarmaṇā saṃskriyate । sthirakāryāsiddheḥ kṣaṇikatvaṃ । na pratyabhijñābādhāt । śrutinyāyavirośrvacca ।
dṛṣṭāntāsiddheś ca । yugapajjāyamānayoḥ na kāryakāraṇabhāvaḥ । pūrvāpāye uttarāyogāt । tadbhāve tadayogāt ubhayavyabhicārādapi na ।
pūrvabhāvamātre na niyamaḥ । na vijñānamātraṃ bāhyapratīteḥ । tadabhāve tadabhāvāt śūnyaṃ tarhi । śūnyaṃ tattvaṃ, bhāvo vinaśyati, vastudharmatvāt vināśasya ।
apavādamātraṃ abuddhānāṃ । ubhayapakṣasamānakṣematvādayamapi । apuruṣārthatvamubhayathā । na gativiśeṣāt ।
niṣkriyasya tadasambhavāt । mūrtatvāt ghaṭādivat samānadharmāpattau apasiddhāntaḥ । gatiśrutirapi upādhiyogādākāśavat । na karmaṇāpyataddharmatvāt ।
atiprasaktiḥ anyadharmatve । nirguṇādi śrutivirodhaśceti । tadyogo apyavivekānna samānatvaṃ । niyatakāraṇāttaducchittiḥ dhvāntavat ।
pradhānāvivekāt anyāvivekasya taddhāne hānaṃ । vāḍmātraṃ na tutattvaṃ cittasthiteḥ । yuktito api na bādhyate diṅmūḍhavaparokṣāhate । acākṣuṣāṇāmanumānena bodhaḥ dhūmādibhiriva vahnaiḥ ।
satvarajastamasāṃ sāmyāvasthā prakṛtiḥ, prakṛtermahān, mahāto ahaṅkāraḥ, ahaṅkārāt pañcatanmātrāṇi, ubhayamindriyaṃ tanmātrebhyaḥ,sthūlabhūtāni puruṣaḥ iti pañcaviṃśatirgaṇaḥ । sthūlāt pañcatanmātrasya । bāhyābhyantarābhyāṃ taiścāhaṅkārasya । tenāntaḥ karaṇasya ।
tataḥ prakṛteḥ । saṃhataparārthatvāt puruṣasya । mūle mūlābhāvādamūlaṃ mūlaṃ । pārampayai'pi ekatra pariniṣṭheti saṃjñāmātraṃ ।
samājaḥ prakṛterdvayoḥ । adhikāritraividhyāt na niyamaḥ । mahadākhyaṃ ādyaṃ kāryaṃ tanmanaḥ । caramo ahaṅkāraḥ ।
tatkāryatvamuttareṣāṃ । ādyahetutā taddvārā pāramparye apyaṇuvat । pūrvabhāvitve dvayorekatarasya hāne anyatarayogaḥ । na paricchinnaṃ sarvopādānaṃ ।
tadutpāttiśruteśca । nāvastuno vastusiddhiḥ । abādhāt aduṣṭakāraṇa janyatvācca nāvastutvaṃ । bhāve tadyogena tatsiddhiḥ, abhāve tadabhāvāt kutastarāṃ tatsiddhiḥ ।
na karmaṇa upādānatvāyogāt । nānuśravikādapi tatsiddhiḥ, sādhyatvenā'vṛttiyogādapuruṣārthatvaṃ । tatra prāptivivekasya anāvṛttiśrutiḥ । duḥkhādduḥkhaṃ jalabhiṣekavanna jāḍyavimokaḥ ।
kāmye akāmyepi sādhyatvāviśeṣāt । vijamuktasya bandhadhvaṃsamātraṃ, paraṃ na samānatvaṃ । dvayorekatarasyavāpyasannikṛṣṭārthaparicchittiḥ pramā, tatsādhakatamaṃ yattattrividhaṃ pramāṇaṃ । tatsiddhau sarvasiddheḥ nādhikyasiddhiḥ ।
yat saṃbaddhaṃ sat tadākārollekhi vijñānaṃ tat pratyakṣaṃ । yogināmabāhyapratyakṣatvāt na doṣaḥ । līnavastulabdhātiśayasambandhādvādoṣaḥ । īśvarāsiddheḥ ।
muktāmuktayoḥ atyatarābhāvānna tatsiddhiḥ । ubhayathāpyasatkaratvaṃ । muktātmanaḥ praśaṃsā upāsā siddhasya vā । tatsannidhānāt adhiṣṭhātṛtvaṃ maṇivat ।
viśeṣakāryeṣvapi jīvānāṃ । siddharūpa boddhṛtvāt vākyārthopadeśaḥ । antaḥ karaṇasya tadujjvalitatvāt lohavat adhiṣṭhātṛtvaṃ । pratibandhadṛśaḥ pratibaddhajñānamanumānaṃ ।
āptopadeśaḥ śabdaḥ । ubhayasiddhiḥ pramāṇāttadupadeśaḥ । sāmānyato dṛṣṭādubhayasiddhiḥ । cidavasāno bhogaḥ ।
akarturapi phalopabhogo annādyavat । avivekādvā tatsiddheḥ kartuḥ phalāvagamaḥ । nobhayaṃ ca tatvākhyāne । viṣayo aviṣayo apyatidūrāderhānopādānābhyāmindriyasya ।
saukṣmyāttadanupalarubdhiḥ । kāryadarśanāttadupalabdheḥ । vādivipratipatteḥ tadasiddhiriti cet । tathāpyekataradṛṣṭyā ekatarasiddheḥ nāpalāpaḥ ।
trividhavirodhāpatteśca । nāsadutpādo nṛśṛṅgavat । upādānaniyamāt । sarvatra sarvadā sarvāsambhavāt ।
śaktasya śakyakaraṇāt । kāraṇabhāvācca । na bhāve bhāvayogaścet । nābhivyaktinibandhanau vyavahārāvyavahārau ।
nāśaḥ kāraṇalayaḥ । pāramparyato anveṣaṇā bījāṅkuravat । utpattivadadoṣaḥ । hetumadanityamavyāpi sakriyamanekamāśritaṃ liṅgaṃ ।
āñjasyādabhedatovā guṇasāmānyādeḥ tatsiddhiḥ pradhānavyapadeśādvā । triguṇācetanatvādi dvayoḥ । prītyaprītiviṣādādyaiḥ guṇānāṃ anyonyaṃ vaidharmyaṃ । ladhvaidi dharmaiḥ sādharmyaṃ ca guṇānāṃ ।
ubhayānyatvāt kāryatvaṃ mahadāderghaṭādivat । parimāṇāt । samanvayāt । śaktitaśceti ।
taddhāne prakṛtiḥ puruṣo vā । tayoranyatve tucchatvaṃ । kāryātkāraṇānumānaṃ tatsāhityāt । avyaktaṃ triguṇālliṅgāt ।
tatkāryatastatsiddhernāpalāpaḥ । sāmānyena vivādābhāvāt dharmavanna sādhanaṃ । śarīrādivyatiriktaḥ pumān । saṃhataparārthatvāt ।
triguṇādiviparyayāt । adhiṣṭhānācceti । bhotṛbhāvāt । kaivalyārthaṃ pravṛtteśca ।
jaḍaprakāśāyogātprakāśaḥ । nirguṇatvānnaciddharmā । śrutyā siddhasya nāpalāpastatpratyakṣabodhāt । suṣuptyādyasākṣitvaṃ ।
janmāduvyavasthātaḥ puruṣabahutvaṃ । upādhibhede apyekasya nānāyogaḥ ākāśasyeva ghaṭādibhiḥ । upādhirbhidyate na tu tadvān । evamekatvena parivartamānasya na viruddha dharmādhyāsaḥ ।
anyadharmatve api nāropāttatsiddhirekatvāt । nādvaitaśrutivirodho jātiparatvāt । viditabandhakāraṇasya dṛṣṭyātadrūpaṃ । nāndhādṛṣṭyā cakṣuṣmatāmanupalambhaḥ ।
vāmadevādirmukto nādvaitaṃ । anādāvadyāvadabhāvādbhaviṣyadapyevaṃ । idīnīmiva sarvatra nātyantocchedaḥ । vyāvṛttobhayarūpaḥ ।
sākṣātsambandhātsākṣitvaṃ । nityamuktatvaṃ । audāsīnyaṃ ceti । uparāgātkartṛtvaṃ citsānnidhyāt citsānnidhyāt ।
vimuktamokṣārthaṃ svārthaṃ vā pradhānasya । viraktasya tatsiddheḥ । na śravaṇamātrāttatsiddhiḥ anādivāsanāyāḥ balavattvāt । bahubhṛtyavadvā pratyekaṃ ।
prakṛtivāstave ca puruṣasyādhyāsasiddhiḥ । kāryatastatsiddheḥ । cetanoddeśānniyamaḥ kaṇṭakamokṣavat । anyayoge api tātsiddhirnāñjasyenāyodāhavat ।
rāgavirāgayoḥ yogaḥ sṛṣṭiśca । mahadādikrameṇa pañcabhūtānāṃ । ātmārthatvātsṛṣṭeḥ naiṣāmātmārtha ārambhaḥ । dikkālāvākāśādibhyaḥ ।
adhyavasāyo buddhiḥ । tatkāryaṃ dharmādi । mahaduparāgādviparītaṃ । abhimāno ahaṅkāraḥ ।
ekādaśa pañcatanmātraṃ tatkāryaṃ । sātvikaṃ ekādaśakaṃ pravartate vaikṛtādahaṅkārāt । karmendriya buddhīndriyairāntaramekādaśakaṃ । āhaṅkārikatvaśruteḥ na bhautikāni ।
devatālayaśrutirnārambhakasya । tadutpattiśrutervināśadarśanācca । atīndriyaṃ indriyaṃ bhrāntānāmadhiṣṭhāne । śaktibhede api bhedasiddhau naikatvaṃ ।
na kalpanāvirodhaḥ pramāṇadṛṣṭasya । ubhayātmakaṃ ca manaḥ । guṇapariṇāmabhedānnānātvamavasthāvat । rūpādirasamalānta ubhayoḥ ।
draṣṭṛtvādirātmanaḥ karaṇatvamindriyāṇāṃ । trayāṇāṃ svālakṣaṇyaṃ । sāmānyakaraṇavṛttiḥ prāṇādyāḥ vāyavaḥ pañca । kramaśo akramaśaścendriyavṛttiḥ ।
vṛttayaḥ pañcatayyaḥ kliṣṭākliṣṭāḥ । tannivṛttāvupaśāntoparāgaḥ svasthaḥ । kusumavacca maṇiḥ । puruṣārthaṃ karaṇodbhavo apyadṛṣṭollāsāt ।
dhenuvadvatsāya । karaṇaṃ trayodaśāvidhaṃ avāntarabhedāt । indriyeṣu sādhakatamatvaguṇayogāt kuṭhāravat । dvayoḥ pradhānaṃ mano lokavat bhṛtyavargeṣu ।
avyabhicārāt । tathāśeṣasaṃskārādhāratvāt । smṛtyānumānācca । sambhavenna svataḥ ।
āpekṣiko guṇapradhānabhāvaḥ kriyāviśeṣāt । tatkarmārjitatvāt tadarthamabhiceṣṭā lokavat । samānakarmayoge buddheḥ prādhānyaṃ lokavallokavat । aviśeṣāt viśeṣārambhaḥ ।
tasmāccharīrasya । tadījāt saṃsṛtiḥ । āvivekācca pravartanamaviśeṣāṇāṃ । upabhogāditarasya ।
samprati parimukto dvābhyāṃ । mātāpitṛjaṃ sthūlaṃ prāyaśaḥ itaranna tathā । pūrvotpattestatkāryatvaṃ bhogādekasya netarasya । saptadaśaikaṃ liṅgaṃ ।
vyaktibhedaḥ karmaviśeṣāt । tadadhiṣṭhānāśraye dehe tadvādattadvādaḥ । na svātantryāttadṛte chāyāvaccitravacca । mūrtatve api na saṅghātayogāt taraṇivat ।
aṇuparimāṇaṃ tatkṛtiśruteḥ । tadannamayatvaśruteśca । puruṣārthaṃ saṃsṛtiḥ liṅgānāṃ sūpakāravadrājñaḥ । pāñcabhautiko dehaḥ ।
cāturbhautikamityeke । aikabhautikamityapare । na sāṃsiddhikaṃ caitanyaṃ pratyekādṛṣṭeḥ । prapañcamaraṇādyabhāvaśca ।
madaśaktivaccet pratyekaparidṛṣṭe sāṃhatye tadudbhavaḥ । jñānānmuktiḥ । bandho viparyayāt । niyatakāraṇatvānna samuccayavikalpau ।
svapnajāgarābhyāmiva māyikāmāyikābhyāṃ nobhayormuktiḥ puruṣasya । itarasyāpi nātyantikaṃ । saṅkalpite apyevaṃ । bhāvanopacayāt śuddhasya sarvaṃ prakṛtivat ।
rāgopahatiḥ dhyānaṃ । vṛttinirodhāt tatsiddhiḥ । dhāraṇāsanasvakarmaṇā tatsiddhiḥ । nirodhaḥ chardividhāraṇābhyāṃ ।
sthirasukhamāsanaṃ । svakarma svāśramavihitakarmānuṣṭhānaṃ । vairāgyāt abhyāsācca । viparyayabhedāḥ pañca ।
aśaktiraṣṭaviśatidhā tu । tuṣṭirnavadhā । siddhiraṣṭadhā । avāntarabhedāḥ pūrvavat ।
evamitarasyāḥ । ādhyatmikādi bhedāt navadhā tuṣṭiḥ । ūhādibhiḥ siddhiraṣṭadhā । netarāditarahānena vinā ।
daivādiprabhedā । ābrahmastambaparyantaṃ tatkṛte sṛṣṭiḥ āvivekāt । ūrdhvaṃ satvaviśālā । tamoviśālāmūlataḥ ।
madhye rajoviśālā । karmavaicitryāt pradhānaceṣṭā garbhadāsavat । āvṛttisttatrāpyuttarottarayogāddheyaḥ । samānaṃ jarāmaraṇādinaṃ duḥkhaṃ ।
na kāraṇalayāt kṛtakṛtyatā magnavadutthānāt । akāryatve api tadyogaḥ pāravaśyāt । sa hi sarvavit sarvakartā । īdṛśeśvarasiddhiḥ siddhā ।
pradhānasṛṣṭiḥ parārthaṃ svato apyabhoktṛtvāt । uṣṭrakuṅkumavahanavat । acetanatve api kṣīravacceṣṭitaṃ pradhānasya । karmavat dṛṣṭervā kālādeḥ ।
svabhāvācceṣṭitamanabhisandhānāt bhṛtyavat । karmākṛṣṭervānāditaḥ । viviktabodhāt sṛṣṭinivṛttiḥ pradhānasya sūdavat pāke । itaraitaravattaddoṣāt ।
dvayorekatasya vaudāsīnyamapavargaḥ । anyasṛṣṭyuparāge api na virajya te prabuddharajjutatvasyevoragaḥ । karmanimittayogācca । nairapekṣye api prakṛtyupakāre aviveko nimittaṃ ।
nartakīvat pravṛttasyāpi nivṛttiḥ cāritārthyāt । doṣabodhe api nopasarpaṇaṃ pradhānasya kulavadhūvat । naikāntato bandhamokṣau puruṣasya avivekādṛte । prakṛterāñjasyāt sasaṅgatvāt paśuvat ।
rūpaiḥ saptabhiḥ ātmānaṃ badhnāti pradhānaṃ kośakāravadvimocayetyekarūpeṇa । nimittatvamavivekasya na dṛṣṭahāniḥ । tatvābhyāsānneti netīti tyāgāt vivekasiddhiḥ । adhikāriprabhedānna niyamaḥ ।
bādhitānuvṛttyā madhyavivekato apyupabhogaḥ । jīvanmuktaśca । upadeśyopadeṣṭṛtvāttatsiddhiḥ । śrutiśca ।
itarathā andhaparamparā । cakrabhramaṇavat dhṛtaśarīraḥ । saṃskāraleśataḥ tatsiddhiḥ । vivekānniḥ śeṣaduḥkhanivṛttau kṛtakṛtyo netarānnetarāt ।
rājaputravat tatvopadeśāt । piśācavadanyārthopadeśe api । āvṛttirasakṛdupadeśāt । pitāputravadubhayordṛṣṭatvāt ।
śyenavat sukhaduḥkhī tyāga viyogābhyāṃ । ahinirlvayinīvat । chinnahastavadvā । asādhanānucintanaṃ bandhāya bharatavat ।
bahubhiryoge virodhaḥ rāgādibhiḥ kumārī kaṅkaṇa vat । dvābhyāmapi tathaiva । nirāśaḥ sukhī piṅgalāvat । anārambhe api paragṛhe sukhī sarpavat ।
bahuśāstra gurūpāsane api sārādānaṃ ṣaṭpadavat । iṣukāravannaikacittasya samādhihāniḥ । kṛtaniyamalaṅghanādānarthakyaṃ lokavat । tadvismaraṇe api bhekīvat ।
nopadeśaśravaṇe api kṛtakṛtyatā parāmarśādṛte virocanavat । dṛṣṭastayorindrasya । praṇatibrahmacaryopasarpaṇāni kṛtvā siddhiḥ bahukālāt tadvat । na kālaniyamo vāmadevavat ।
adhyastarūpopāsanāt pāramparyeṇa yajñopāsakānāmiva । itaralābhe apyāvṛttiḥ pañcāgniyogato janmaśruteḥ । viraktasya heyahānamupādeyopādānaṃ haṃsakṣīravat । labdhātiśayayogādvā tadvat ।
na kāmacāritvaṃ rāgopahate śukavat । guṇayogāt baddhaḥ śukavat । na bhogādrāgaśāntiḥ munivat । doṣadarśanādubhayoḥ ।
na malinacetasyupadeśa bījapraroho ajavat । nābhāsamātramapi malinadarpaṇavat । na tajjasyāpi tadrapatā paṅkajavat । na bhūtiyoge api kṛtakṛtyatā upāsyasiddhivat upāsyasiddhivat ।
maṅgalācaraṇaṃ śiṣṭācārāt phaladarśanāt śrutitaśceti । neśvarādhiṣṭhite phalaniṣpattiḥ karmaṇā tatsiddheḥ । svopakārādadhiṣṭhānaṃ lokavat । laukikeśvaravaditarathā ।
pāribhāṣiko vā । na rāgādṛte tatsiddhiḥ pratiniyatakāraṇatvāt । tadyoge api na nityamuktaḥ । pradhānaśaktiyogāccet saṅgāpattiḥ ।
sattāmātrāccetsarvaiśvaryaṃ । pramāṇābhāvānna tatsiddhiḥ । sambandhābhāvānnānumānaṃ । śrutirapi pradhānakāryatvasya ।
nāvidyāśaktiyogo nissaṅgasya । tadyoge tatsiddhāvanyonyāśrayatvaṃ । na bījāṅkuravat sādisaṃsāraśruteḥ । vidyāto anyatve brahmabādhaprasaṅgaḥ ।
abādhe naiṣphalyaṃ । vidyābādhyatve jagato apyevaṃ । tadrūpatve sāditvaṃ । na dharmāpalāpaḥ prakṛtikāryavaicitryāt ।
śrutiliṅgādibhiḥ tatsiddhiḥ । na niyamaḥ pramāṇāntarāvakāśāt । ubhayatrāpyevaṃ । arthāt siddhiścetsamānamubhayoḥ ।
antaḥ karaṇadharmatvaṃ dharmādīnāṃ । guṇādīnāṃ ca nātyantabādhaḥ । pañcāvayavayogāt sukhasaṃvittiḥ । na sakṛdgrahaṇātsambandha siddhiḥ ।
niyatadharmasāhityamubhayorekatarasya vā vyāptiḥ । na tatvāntaraṃ vastukalpanāprasakteḥ । nijaśaktyudbhavamityācāryāḥ । ādheyaśaktiyoga iti pañcaśikhaḥ ।
na svarūpaśaktirniyamaḥ punarvādaprasakteḥ । viśeṣeṇānarthakya prasakteḥ । pallavādiṣvanupapatteśca । ādheyaśaktisiddhau nijaśaktiyogaḥ samānanyāyāt ।
vācyavācaka bhāvaḥ sambandhaḥ śabdārthayoḥ । tribhissāmbandhasiddhiḥ । na kārye niyamaḥ ubhayathā darśanāt । loke vyutpannasya vedārthapratītiḥ ।
na tribhirapauruṣeyatvādvedasya tadarthasyāpyatīndriyatvāt । na yajñādeḥ svarūpato dharmatvaṃ vaiśiṣṭyāt । nijaśaktiḥ vyutpattyā vyavacchidyate । yogyāyogyeṣu pratītijanakatvāttatsiddhiḥ ।
na nityatvaṃ vedānāṃ kāryatvaśruteḥ । na pauruṣeyatvaṃ tatkartuḥ puruṣasyābhāvāt । muktāmuktayorayogyatvāt । nāpauruṣeyatvānnityatvamaṅkurādivat ।
teṣāmapi tadyoge dṛṣṭabādhādiprasaktiḥ । yasmin adṛṣṭe api kṛtabuddhirupajāyate tatpauruṣeyaṃ । nijaśaktyabhivyakteḥ svataḥ prāmāṇyaṃ । nāsataḥ khyānaṃ nṛśṛṅgavat ।
na sato bādhadarnāt । nānirvacanīyasya tadabhāvāt । nānyathākhyātiḥ svavacovyāghātāt । sadasatkhyātiḥ bādhābādhāt ।
pratītyapratītibhyāṃ na sphoṭātmakaḥ śabdaḥ । na śabdanityatvaṃ kāryatāpratīteḥ । pūrvasiddha sattvasyābhivyaktiḥ dīpeneva ghaṭasya । satkāryasiddhāntaścet siddhasādhanaṃ ।
nādvaitamātmano liṅgāt tadbhedapratīteḥ । nānātmāpi pratyakṣabādhāt । nobhābhyāṃ tenaiva । anyaparatvamavivekānāṃ tatra ।
nātmāvidyā nobhayaṃ jagadupādānakāraṇaṃ nissaṅgatvāt । naikasyānandacidrūpatve dvayorbhedāt । duḥkhanivṛttergauṇaḥ । vimuktipraśaṃsā mandānāṃ ।
na vyāpakatvaṃ manasaḥ karaṇatvādindriyatvādvā vāsyādivaccakṣurādivacca । sakriyatvāt gatiśruteḥ । na nirbhāgatvaṃ tadyogāt ghaṭavat । prakṛtipuruṣayoranyatsarvamanityaṃ ।
na bhāgalābho bhāgino nirbhāgatvaśruteḥ । nānandābhivyaktirmuktiḥ nirdharmatvāt । na viśeṣaguṇocchittistadvat । na viśeṣagatiḥ niṣkriyasya ।
nākāroparāgocchittiḥ kṣaṇikatvādidoṣāt । na sarvocchittirapuruṣārthatvādideṣāt । evaṃ śūnyamapi । saṃyogāśca vibhāgāntā iti na deśādilābho api ।
na bhāgiyogo bhāgasya । nāṇimādiyogo apyavaśyaṃbhāvitvāt taducchitteritarayogavat । nendrādipadayogo api tadvat । na bhūtaprakṛtikatvamindriyāṇāmāhaṅkārikatvaśruteḥ ।
na ṣaṭ padārthaniyamastadbodhānmuktiḥ । ṣoḍaśādiṣvapyevaṃ । nāṇunityatā tatkāryatvaśruteḥ । na nirbhāgatvaṃ kāryatvāt ।
na rūpanibandhanāt pratyakṣaniyamaḥ । na parimāṇacāturvidhyaṃ dvābhyāṃ tadyogāt । anityatve api sthiratāyogāt pratyabhijñānaṃ sāmānyasya । na tadapalāpastasmāt ।
nānyanivṛttirūpatvaṃ bhāvapratīteḥ । na tattvāntaraṃ sādṛśya pratyakṣopalabdheḥ । nijaśaktyabhivyaktirvā vaiśiṣṭyāttadupalabdheḥ । na saṃjñāsaṃjñi sambandho api ।
na sambandhanityatobhayānityatvāt । nājaḥ sambandhaḥ dharmigrāhakapramāṇabādhāt । na samavāyo asti pramāṇābhāvāt । ubhayatrāpyanyathāsiddherna pratyakṣamanumānaṃ vā ।
nānumeyatvameva kriyāyāḥ nediṣṭhasya tattadvatorevāparokṣapratīteḥ । na pāñcabhautikaṃ śarīraṃ bahūnāmupādānāyogāt । na sthūlamiti niyamaḥ ātivāhikasyāpi vidyāmānatvāt । nāprāptaprakāśakatvamindriyāṇāṃ aprāpteḥ sarvaprāptervā ।
na tejo apasarpaṇāt taijasa cakṣuḥ vṛttitastatsiddheḥ । prāptarthaprakāśaliṅgāt vṛttisiddhiḥ । bhāgaguṇābhyāṃ tatvāntaraṃ vṛttiḥ sambandhārthaṃ sarpatīti । na dravyaniyamastadyogāt ।
na deśabhede apyanyopādānatāsmadādivanniyamaḥ । nimittavyapadeśāt tadavyapadeśaḥ । ūṣmajāṇḍajajarāyujodbhijjasāṅkālpika sāṃsiddhikaṃ ceti na niyamaḥ । sarveṣu pṛthivyupādānaṃ asādhāraṇyāt tadvyapadeśaḥ pūrvavat ।
na dehārambhakasya prāṇatvamindriyaśaktitastatsiddheḥ । bhokturādhiṣṭhānāt bhogāyatananirmāṇaṃ anyathā pūtibhāvaprasaṅgāt । bhṛtyadvārā svāmyadhiṣṭhitirnaikāntyāt । samādhisuṣuptimokṣeṣu brahmarūpatā ।
dvayoḥ sabījamanyatra taddhatiḥ । dvayoriva trayasyāpi dṛṣṭatvāt na tu dvau । vāsanayā na svārthakhyāpanaṃ doṣayoge api na nimittasya pradhānabādhakatvaṃ । ekaḥ saṃskāraḥ kriyānirvartakaḥ na tu pratikriyaṃ saṃskārabhedā bahukalpanāprasakteḥ ।
na bāhyabuddhiniyamaḥ vṛkṣagulmalatauṣadhivanaspatitṛṇavīrūdhādīnāmapi bhoktṛbhogāyatanatvaṃ pūrvavat । smṛteśca । na dehamātrataḥ karmādhikāritvaṃ vaiśiṣṭayaśruteḥ । tridhātrayāṇāṃ vyavasthā karmadehopabhogadehobhayadehāḥ ।
na kiñcidapyanuśayinaḥ । na buddhyādinityatvaṃ āśrayāviśeṣe api vahnivat । āśrayāsiddheśca । yogasiddhayo apyauṣadhādisidvivannāpalāpanīyāḥ ।
na bhūtacaitanyaṃ pratyekādṛṣṭeḥ sāṃhatye api ca sāṃhatye api ca । astyātmā nāstitvasādhanābhāvāt । dehādivyatirikto asau vaicitryāt । ṣaṣṭhīvyapadeśādapi ।
na śilāputravat, dharmigrāhakamānabādhāt । atyantaduḥkhanivṛttyā kṛtakṛtyatā । yathā duḥkhāt kleśaḥ puruṣasya, na tathā sukhābhilāṣaḥ । kutrāpi ko api sukhīti ।
tadapi duḥkhaśabalitamiti duḥkhapakṣe nikṣipante vivecakāḥ । sukhalābhābhāvādapuruṣārthatvāmiti cenna dvaividhyāt । nirguṇatvamātmano asaṅgatvādiśruteḥ । paramadharmatve api tatsiddhiravivekāt ।
anādiravivekaḥ anyathā doṣadvayaprasakteḥ । na nityaḥ syādātmavadanyathānucchittiḥ । pratiniyatakāraṇa nāśyatvamasya dhvāntavat । atrāpi pratiniyamo anvayavyatirekāt ।
prakārāntarāsambhavādaviveka eva bandhaḥ । na muktasya punarbandhayogo apyanāvṛtti śruteḥ । apuruṣārthatvamanyathā । aviśeṣāpattirubhayoḥ ।
muktirantarāya dhvasterna paraḥ । tatrāpyavirodhaḥ । adhikāritraividhyānna niyamaḥ । dārḍhyārthamuttareṣāṃ ।
sthirasukhamāsanamiti na niyamaḥ । dhyānaṃ nirviṣayaṃ manaḥ । ubhayathāpyaviśeṣaścennaivamuparāganirodhādviśeṣaḥ । nissaṅge apyuparāgo avivekāt ।
japāsphaṭikayoriva noparāgaḥ kintvabhimānaḥ । dhyānadhāraṇābhyāsa vairāgyādibhiḥ tannirodhaḥ । layavikṣepayorvyāvṛttyetyācāryāḥ । na sthānaniyamaḥ cittaprasādāt ।
praterādyopādānatānyeṣāṃ kāryatvaśruteḥ । nityatve api nātmano yogyatvābhāvāt । śrutivirodhānna kutarkāpasadasyātmalābhaḥ । pāramparye api pradhānānuvṛttiraṇuvat ।
sarvatra kāryadarśanāt vibhutvaṃ । gatiyoge apyādyakāraṇatāhāniraṇuvat । prasiddhādhikyaṃ pradhānasya na niyamaḥ । sattvādīnāmataddharmatvaṃ tadrūpatvāt ।
anupabhoge api pumarthaṃ sṛṣṭiḥ pradhānasyoṣṭrakuṅkumavahanavat । karmavaicitryātsṛṣṭivaicitryaṃ । sāmyavaiṣamyābhyāṃ kāryadvayaṃ । vimuktabodhānna sṛṣṭiḥ pradhānasya lokavat ।
nānyopasarpaṇe api muktopabhogaḥ nimittābhāvāt । puruṣabahutvaṃ vyavasthātaḥ । upādhiścet tatsiddhau punardvaitaṃ । dvābhyāmapi pramāṇavirodhaḥ ।
dvābhyāmapyavirodhānnapūrvamuttaraṃ ca sādhākābhāvāt । prakāśatastatsiddhau karmakartṛvirodhaḥ । jaḍavyāvṛtto jaḍaṃ prakāśayati cidrūpaḥ । na śrutivirodho rāgiṇāṃ verāgyāya tatsiddheḥ ।
jagatsatyatvamaduṣṭakaraṇajanyatvam bādhakābhāvāt । prakārāntarāsaṃbhavātsadutpattiḥ । ahaṅkāraḥ kartā na puruṣaḥ । cidavasānā bhuktiḥ tatkarmārjitatvāt ।
candrādilokepyāvṛttiḥ nimittasadbhāvāt । lokasya nopadeśāt siddhiḥ pūrvavat । pārāmparyeṇa tatsiddhau vimuktiśrutiḥ । gatiśruteśca vyāpakatve api upādhiyogāt bhogadeśakālalābhaḥ vyomavat ।
anadhiṣṭhitasya pūtibhāvaprasaṅgānna tatsiddhiḥ । adṛṣṭadvārācedasambaddhasya tadasambhavājjalādivadaṅkure । nirguṇatvāttadasambhavādahaṅkāra dharmāte । viśiṣṭasya jīvatvamanvayavyatirekāt ।
ahaṅkārakartradhīnā kāryasiddhirneśvarādhīnā pramāṇābhāvāt । adṛṣṭodbhūtivatsamānatvaṃ । mahato anyat । karmanimittaḥ prakṛteḥ svasvāmibhāvo apyanādiḥ bījāṅkuravat ।
avivekanimitto vā pañcaśikhaḥ । liṅgaśarīranimittaka iti sanandanācāryaḥ । aṣṭau prakṛtayaḥ । ṣoḍaśa vikārāḥ ।
puruṣaḥ । traiguṇyaṃ । saṃcaraḥ । pratisaṃcaraḥ ।
adhyātmam । adhibhūtam । adhidaivatam । pañcābhibuddhayaḥ ।
pañca karmayonayaḥ । pañca vāyavaḥ । pañca karmātmānaḥ । pañcaparvāvidyā ।
aṣṭāviṃśatidhāśaktiḥ । navadhā tuṣṭiḥ । aṣṭadhā siddhiḥ । daśa mūlikārthāḥ ।
anugrahaḥ sargaḥ । caturdaśavidho bhūtasargaḥ । trividho bandhaḥ । trividho mokṣaḥ ।
trividhaṃ pramāṇaṃ । trividhaṃ duḥkhaṃ । etatparaṃ yāthātathyaṃ । etatjñātvā kṛtakṛtyaḥ syāt ।
nāsau punaḥ trividhena duḥkhenābhibhūyate nābhibhīyate ।