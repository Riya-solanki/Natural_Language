tāṃ bhavānīṃ bhavānītakleśanāśaviśāradām । śāradāṃ śāradām bhodasitaṃsihāsanāṃ numaḥ ।। anapekṣitaguruvacanā sarvāngranthīnvibhedayati samyak । prakaṭayati pararahasyaṃ vimarśaśaktirnijā jayati ।।
dikkālādyanavacchinnānantacinmātramūrtaye । svānubhūtyekamānāya namaḥ śāntāya tejase ।। prayatnamunmeṣanimeṣavibhramam । parāya tasmai parameṣṭhine namaḥ ।।
namastribhuvanotpattisthitisaṃhārahetave । viṣṇavepārasaṃsārapārottaraṇasetave ।। surāsuraśiroratnakāntivicchuritāṅghraye । namastribhuvaneśāya haraye siṃharūpiṇe ।।
namastasmai varāhāya helayoddharate mahīm । khuramadhyagato yasya meruḥ khurakhurāyate ।। namastuṅgaśiraścumbicandracāmaracārave । trailokyanagarārambhamūlastambhāya śaṃbhave ।।
abhipretārthasiddhyarthaṃ pūjito yaḥ surairapi । sarvavighnacchide tasmai gaṇādhipataye namaḥ ।। nitambālasagāminyaḥ pīnonnatapayodharāḥ । manmathāya namastasmai yasyāyatanamaṅganāḥ ।।
anantamāmadheyāya sarvākaravidhāyine । samastamantravācyāya viśvaikapataye namaḥ ।। oṃ namaḥ paramārthaikarūpāya paramātmane । svecchāvabhāsitāsatyabhedabhinnāya śaṃbhave ।।
kulaśailadalaṃ pūrṇasuvarṇagirikarṇikam । namodhitiṣṭhatenantanālaṃ kamalaviṣṭaram ।। karṇikādiṣviva svarṇamarṇavādiṣvivodakam । bhediṣvabhedi yattasmai parasmai mahase namaḥ ।।
namo vāṅmanasātītamahimne parameṣṭhine । triguṇāṣṭaguṇānantaguṇannirguṇamūrtaye ।। namaḥ śivāya niḥśeṣakleśapraśamaśāline । triguṇagranthidurbhedabhavabandhavibhedine ।।
samastalakṣaṇāyoga eva yasyopalakṣaṇam । tasmai namostu devāya kasmaicidapi śaṃbhave ।। saṃsāraikanimittāya saṃsāraikavirodhine । namaḥ saṃsārarūpāya niḥsaṃsārāya śaṃbhave ।।
yathā tathāpi yaḥ pūjyo yatra tatrāpi yorcitaḥ । yopi vā sopi vā yosau devastasmai namostu te ।। sadasattvena bhāvānāṃ yuktā yā dvitayī sthitiḥ । tāmullaṅghya tṛtīyasmai namaścitrāya śaṃbhave ।।
namaḥ svatantracicchaktimudritasvavibhūtaye । avyaktavyaktarūpāya kasmaicinmantramūrtaye ।। āsannāya sudūrāya guptāya prakaṭātmane । sulabhāyātidurgāya namaścitrāya śaṃbhave ।।
carācarajagatsphārasphurattāmātradharmiṇe । durvijñeyarahasyāya yuktairapyātmane namaḥ ।। bhānurvā śaśalakṣaṇotha bhagavānbuddhotha siddhothavā । yaḥ sarvaiḥ saha saṃskṛto guṇaguṇaistasmai namaḥ sarvadā ।।
ślokoyaṃ svāmidattasya tatsmṛtyai kāvyalakṣitaḥ । yokarotkavināmāṅkaṃ cakrapāṇiyayābhidham ।। bhavabījāṅkurajaladā rāgādyāḥ kṣayamupāgatā yasya । brahmā vā viṣṇurvā haro jino vā namastasmai ।।
nāsāgre navamauktikaṃ karatale veṇuṃ kare kaṅkaṇam । bibhratstrīpariveṣṭito vijayate gopālacūḍāmaṇiḥ ।। aviratāmbujasaṃgatisaṃgaladbahalakesarasaṃvaliteva vaḥ । lalitavastuvidhānasukhollasattanuruhā tanurātmabhuvovatāt ।।
lakṣmīkapolasaṃkrāntakāntapattralatojjvalāḥ । dordrumāḥ pāntu vaḥ śaurerghanacchāyā mahāphalāḥ ।। pātu vo medinīdolā balendudyutitaskarī । daṃṣṭrā mahāvarāhasya pātalagṛhadīpakā ।।
madamayamadamayaduragaṃ yamunāmavatīrya vīryaśālī yaḥ । mama ratimamaratiraskṛtiśamanapuraḥ sa kriyātkṛṣṇaḥ ।। tattulyavarṇāñjanarañjiteṣu । daityāḥ svakāntānayanotpaleṣu ।।
caṇḍacāṇūradordaṇḍamaṇḍalīkhaṇḍamaṇḍitam । avyādvo bālaveṣasya viṣṇorgopatanorvapuḥ ।। nānāstutiśravaṇalajjitamānasasya । daṃṣṭroddhṛtakṣiti hareravatu smitaṃ vaḥ ।।
lakṣmīkandalakomalāṅgadalanaprādurbhavatsaṃbhramāḥ । vyāpāroparamāya pāntu jagatīmābaddhavīpsā giraḥ ।। nidrāloḥ kamaṭhākṛterbhagavataḥ śvāsānilāḥ pāntu vaḥ । yātāyātamatandritaṃ jalanidhernādyāpi viśrāmyati ।।
sadyaḥprasrutadughavindumaparaṃ hastena saṃmārjataḥ । cchaureḥ kṣīrakaṇāvalīva patitā dantadyutiḥ pātu vaḥ ।। tāvatkarburikāpayaḥ piba hare vardhiṣyate te śikhā । pāyādvaḥ svaśikhāṃ spṛśanpramuditaḥ kṣīrerdhapīte hariḥ ।।
sāśaṅkaṃ balavidviṣā sakusumaṃ siddhaiḥ pṛthivyākulam । yo dṛṣṭaḥ sa punātu vo madhuripuḥ protkṣipragovardhanaḥ ।। satyaṃ kṛṣṇa ka evamāha musalī mithyāmba paśyānanam । dṛṣṭvā yasya jagāma vismayavaśaṃ pāyātsa vaḥ keśavaḥ ।।
bhaktāmapyavadhūya kartum adhunā kāntāsahasraṃ tava । nidrāchedakaraṃ hareravatu vo lakṣmyā vilakṣasmitam ।। daṃsesminpatitairapāṅgavalitairyadbodhitopyaśrubhiḥ । pātu tvāṃ vrajayoṣitetyabhihitaṃ lajjākar śārṅgiṇaḥ ।।
dhyānālambanatāṃ samādhiniratairnīte hitaprāptaye । yuṣmākaṃ kurutāṃ bhavārtiharaṇaṃ netre tanurvā hareḥ ।। yaścodvṛttabhujaṃgarahāravalayo gaṅgāṃ ca yodhārayat । pāpātsa svayamandhakakṣayakarastvāṃ sarvadomādhavaḥ ।।
nyakkurvāṇe svabhāsā phaṇipatiśirasāṃ ratnadīpāṃśujālam । lakṣmyā kastasthamardhaṃ vikasati kamalasyārdhamabhyeti nidrām ।। gopaistu prākṛtātmā divi kuliśabhṛtā viśvakāyoprameyaḥ । dṛṣṭo raṅgāvatāre hariramarajanānandakṛtpātu yuṣmān ।।
niḥśvāsavātamukharīkṛtakoṭaro vaḥ । saṃghaṭṭaghorataraghoṣa ivāśu śaṅkhaḥ ।। śaṅkho hareḥ karatalāmbarapūrṇacandraḥ । kāñcyo bhavanti śithilā jaghanasthalīṣu ।।
udbhūtaduḥsahamahaḥprasarā samantāt । vābhāti cakramaricakranudestu tadvaḥ ।। cchedocchaladbahalaśoṇitaśoṇadhāram । digdāhadāruṇanabhaḥśriyamudvahadvaḥ ।।
cakraṃ niṣkrāntatīvrānalabahalakaṇākīrṇadhāraṃ vicintya । muhyatyadyāpi rāhuḥ sa dahatu duritānyāśu daityāntako vaḥ ।। raktāmbunirjarasariddhanajātapaṅkāḥ । rakṣantu siṃhavapuṣo nakharā harervaḥ ।।
kiṃ volkāmaṇḍalāni tribhuvanadahanāyodyatānīti bhītaiḥ । dṛṣṭvā dṛptāsurorastaladaraṇagaladraktaraktā nakhā vaḥ ।। āmūlalambicalaśeṣaśarīranālam । uttaṃsakārthamiva pātu sa vo varāhaḥ ।।
mukhāgnijvālābhiḥ kanakagirirīyānna vilayam । varāho vaḥ pāyāditi vipulacintāparikaraḥ ।। yadvā viśvasṛjā tvayaiva na kṛtaṃ taddīyatāṃ te kutaḥ । vijñapto balinā niruttaratayā hrīto hariḥ pātu vaḥ ।।
śvāsagrāsopayukte maruti jalanidhau pāyurandhrārdhapīte । kroḍākārasya pṛthvīmakalitaviṣayaṃ vaibhavaṃ vaḥ punātu ।। he mero mandarāndre malaya himagire sādhu vaḥ kṣmādharatvam । śaṃsansotprāsamuccairiti dharaṇibhṛtaḥ pātu yuṣmānvarāhaḥ ।।
āvyādvo vāmano yasya kaustubhapratibimbitā । kautukālokinī jātā jāṭharīva jagattrayī ।। śyāme cakṣustavāsminvapuṣi niviśate nālpapuṇyasya puṃsaḥ । daityairityucyamāno munibhirapi hariḥ straiṇarūpovatādvaḥ ।।
kaṇḍūyanakṣaṇasukhāyitagāḍhanidraḥ । śvāsābhibhūtajaladhiḥ kamaṭhaḥ sa vovyātu ।। sa dhūrjaṭijaṭājūṭo jāyatāṃ vijayāya vaḥ । yasyaikapalitabhrāntiṃ karotpadyāpi jāhnavī ।।
sthitaḥ śaśāṅkaḥ sphuṭahāragauraḥ । nidrāyamāṇaḥ śaradīva haṃsaḥ ।। yasyottamāṅgabhuvi visphuradūrmipakṣā । kandārthinī surasarinnabhasaḥ papāta ।।
vibhrājate surasaridvaramaulimālā । candrāmṛtapravitatāmṛtavāhinīva ।। śanairekīkṛtya prahasitamukhī śailatanayā । sa ca krīḍācandro daśanakiraṇāpūritatanuḥ ।।
haṃsaḥ kiṃ bhajate jaṭāṃ nahi śaśī candro jalaṃ sevate । evaṃ yo vinigūhate tripathagāṃ pāyātsa vaḥ śaṃkaraḥ ।। dūre tāvadidaṃ mitho na sulabhaṃ jātaṃ mukhālokanam । keyaṃ premaviḍambanetyavatu vaḥ smerordhanārīśvaraḥ ।।
vatsa svādu phalaṃ prayacchati na me gatvā gṛhāṇa svayam । śaṃbhorbhinnasamādhiruddharabhaso hāsodgamaḥ pātu vaḥ ।। ekaḥ pāṇiḥ praṇantuṃ śirasi kṛtapadaḥ kṣeptumanyastameva । tulyānicchāpi vāmā tanuravatu sa vo yasya saṃdhyāvasāne ।।
śailarājatanayāstanayagmavyāpṛtāsyayugalasya gṛhasya । śeṣavakrakamalāni malaṃ vo dugdhapānavidhurāṇi harantu ।। karajālamapūrvaceṣṭitaṃ vastadabhīṣṭapradamastu tigmabhāsaaḥ । kriyate bhavabandhanādvimuktiḥ praṇatānāmupasevitena yena ।।
te maṅgalaṃ vidadhatūdayarāgabhājaḥ । sindūrapāṭalamukhīriva dikpuraṃdhrīḥ ।। soṣmāṇo vraṇino vipakṣahṛdaypronmāthinaḥ karkaśāḥ । yodhā vāravadhūstanāśca na dadhuḥ kṣobhaṃ sa vovyājjinaḥ ।।
kiṃ vā rākāśaśāṅko nahi tuhinaruciḥ kutracinniṣkalaṅkaḥ । saṃdehānmugdhadhībhiḥ prathamamiti muneḥ pātu dṛṣṭaṃ vapurvaḥ ।। ciramāviṣkṛtaprītibhītayaḥ pāntu vo dviṣām । valayajyāravonmiśrāścaṇḍyāḥ kodaṇḍakṛṣṭayaḥ ।।
preṅkhannakhāvalimayūkhamṛṇālanālam । jhāṃkārahāri caraṇāmburuhadvayam vaḥ ।। satrāsā bhujage savismayarasā candremṛtasyandini । pārvatyā navasaṃgamapraṇayinī dṛṣṭiḥ śivāyastu vaḥ ।।
dhṛtvā cānyena vāso vigalitakabarībhāramaṃsaṃ vahantyāḥ । śayyāmāliṅgya nītaṃ vapuralasalasadbāhu lakṣmyāḥ punātu ।। yasyodgatena gagane mahatā kareṇa । nālāyitaṃ tapanabimbasaroruhasya ।।
trāsānnāsāgrarandhraṃ viśati phaṇipatau bhogasaṃkocabhāji । vaināyakyaściraṃ vo vadanavidhutayaḥ pāntu sītkāravatyaḥ ।। mano bhedyaṃ śabdaprabhṛtaya ime pañca viśikhāḥ । sa kāmaḥ kāmānvo diśatu dayitāpāṅgavasatiḥ ।।
śailā nadyaḥ samudrā grahagaṇamanujā daityagandharvanāgāḥ । saṃlīnā yasya sarve vapuṣi sa bhagavāpātu vo viśvarūpaḥ ।। sadbhāvaṃ bhaja puṇḍarīkanayane mānyānimānmānaya । danyatra pratiṣedhamātmani vidhiṃ śṛṇvanhariḥ pātu vaḥ ।।
yasyāhave ditisutoddalanodyatasya । jānebhavannijanakheṣvapi yannatāste ।। kā mātrā mama vikramatrayapadaṃ dattaṃ gṛhītāṃ mayā । yo hītthaṃ balinārcito makhamukhe pāyātsa vo vāmanaḥ ।।
bho bho nandaka jīva pannagariyo kiṃ nātha bhinno mayā । kenāstreṇa nakhairiti pravadato viṣṇormukhaṃ pātu vaḥ ।। naśyaddhāmani tigmadhāmani dhṛtāśaṅke śaśāṅke bhṛśam । vyagrobhūtkaṭukālakūṭakavalīkārāya pāyātsa vaḥ ।।
ānandadhāma jagadaṅkurabījamekam । mardāsahaṃ diśatu śarma mahanmaho vaḥ ।। vyūhaḥ sahasramahasīva sudhāṃśudhām । tacchāmbhavaṃ bhavatu vaibhavamṛrddhaye vaḥ ।।
kāryeṇa yo hariharadruhiṇatvameti । śaktiḥ śivaṃ diśatu śaśvadanaśvaraṃ vaḥ ।। kāyādikāraṇagaṇo yadanugraheṇa । sa trāyatāṃ tribhuvanaikamaheśvaro vaḥ ।।
padmāpatiprabhṛtibhiḥ prabhuraprameyaḥ । kāntaḥ kṛtāntadalano laghayatvadhaṃ vaḥ ।। tāmantarāyamavayanti yadantarajñāḥ । lekhāśikhābharaṇabhaktirabhaṅgurā vaḥ ।।
jyeṣṭhā bhadrapadā punarvasuyutā citrā viśākhānvitā । śreyo vaiśravaṇānvitā bhagavato nakṣatrapālīva vaḥ ।। hantā bhaktimatāṃ satāṃ svasamatāṃ kartāpakartāsatām । nirmāṇasthitisaṃhṛtiprakaṭitakrīḍo mṛḍaḥ pātu vaḥ ।।
nāgā gāgātmajārdhaṃ na bhasitadhavalaṃ yadvapurbhūṣayanti । sa ptāḥ saptāśvanunnāruṇakiraṇanibhāḥ pātu bibhrattrinetraḥ ।। rādho kṣemamiti priyasya vacanaṃ śrutvāha candrāvalī । rādhā kveti tayoḥ prisannamanasorhāsodgamaḥ pātu vaḥ ।।
re re dakṣiṇahasta bhojanamahādānādi te kurvataḥ । praṣṭuṃ rāghavamāśu rāvaṇaśirovṛndāni bhindāni kim ।। sarvā eva hi vañcitāḥ khula vayaṃ sonveṣaṇīyo yadi । gopīveṣadharo nikuñjabhavanaṃ prāpto hariḥ pātu vaḥ ।।
kasmādvatsa pinaṣṭi pīvarakucadvandvena gopījanaḥ । gopībhiḥ karapadmamudritamukhaḥ pāyātsa vaḥ keśavaḥ ।। dhatse yacca nadīṃ vilajja śirasā tannāma soḍhaṃ mayā । mā strīlaṃpaṭa māṃ spṛśeti gadito gauryā haraḥ pātu vaḥ ।।
kekāmekāṃ vada paśupatirnaiva dṛśye viṣāṇe । gacchāṭavyāmiti hatavacāḥ pātu vaścandracūḍaḥ ।। kṛṣṇohaṃ dayite bibhemi sutarāṃ kṛṣṇādahaṃ vānarāt । itthaṃ nirvacanīkṛto dayitayā hrīto hariḥ pātu vaḥ ।।
nirlajja hare kimidaṃ pramadānugataḥ sadā paribhramasi । mugdhe tvatsaṃparkātpramado bhavatīti kiṃ citram ।। śaṭha varṇayāmi bhavato nārīṇāmuparibhūyasī prītiḥ । pralapasi kimasaṃbaddhaṃ kasyāriṣu vidyate prema ।।
vyāmohayasi kimevaṃ rāmāsaktiṃ bravīmi bhavadīyām । jyeṣṭhe bhrātari rāme na kriyatāṃ kathamivāsaktiḥ ।। kiṃ māmevaṃ bhramayasi śocāmi vyasanameva bhavadīyam । niṣkāraṇakupitāyāṃ tvayi kathaya kimalpakaṃ vyasanam ।।
vakravacanairamībhirgopavadhūmiti naruttarīkṛtya । maṇḍalitagurupayodharamupagūḍhaṃ pātu vaḥ śaureḥ ।। ayi saṃprasīda pārvati śivopi tava pādayornipatitoham । śiva iti kathaṃ hi jalpasi sarudhiragajacarmasaṃvītaḥ ।।
śiva iti yadi tava gadite dviguṇo roṣo bhavāmyahaṃ sthāṇuḥ । sthānurasi satyametaccetasi bhavato na kiṃcidapi ।। tyaja ruṣamavehi mānini māmīśvaramarcitaḥ tribhuvanasya । tryambaka yadīśvarastvaṃ nagnaḥ kiṃ dhūlidhūsaritaḥ ।।
saṃprati kimatra vakṣyasi paśupatireṣosmi pāṇḍurakapole । paśupatireva na gaṇayasi yuktāyuktāni yasmāttvam ।। mugdhe bhramasi kimevaṃ satyamimaṃ māṃ bhavaṃ vijānīhi । satyaṃ bhavosi śaṭha he yenātivicitrarūposi ।।
paṇḍitabādastava yadi lokehaṃ tryambako vidita eṣaḥ । ambā hyekāpi na te prajalpasi tvaṃ kutastisraḥ ।। vādo mahānihaiva hi tathā vijānīhyanaṅgadahanaṃ mām । dagdhamidamaṅgamaṅgaṃ tvayā mamaivedṛśaiścaritaiḥ ।।
saṃdhyāpraṇāmadoṣādyonunayati taṃ vijitya pārvatyā । āliṅgitaśca sarabhasamurasā vai haratu duritaṃ vaḥ ।। bhava niḥsnehastvaṃ me na bhavāmyevaṃ yathā tvayā gaditam । niḥsnehatābhilāṣastava devi kutaḥ samutpannaḥ ।।
kusṛtibhiralametābhiḥ kimarthamuparisthitā nadīyaṃ te । kā narakapālamālā mamoparisthā gṛhāṇaitāḥ ।। janamanurāgiṇamevaṃ saṃtāpayasi vyalīkakaraṇena । tava narakapālapaṅktibhiravaśyamevopari stheyam ।।
kiṃ kupitosi tyaja ruṣamapanayatāṃ vigrahaṃ mayā hi bhavān । saha vigraho bhavatyā na jātu vighāṭiṣyatesmākam ।। gaṅgāvigrahakaluṣāmiti śivavacanairniruttarāṃ gaurīm । parihāsya yonuninye sa karotu śivaḥ śivaṃ bhavatām ।।
vijaye kuśalastryakṣo na krīḍitumahamanena saha śaktā । vijaye kuśalosmi na tu tryakṣokṣadvayamidaṃ pāṇau ।। kiṃ me durodareṇa prayātu yadi gaṇapatirna tebhimataḥ । kaḥ pradveṣṭi vināyakamahilokaḥ kiṃ na jānāsi ।।
vasurahitena krīḍā bhavatā saha kīdṛśī na jihreṣi । kiṃ vasubhinnamatomūnsurāsurāneva paśya puraḥ ।। candragrahaṇena vinā nāsmi rame kiṃ pravartayasyevam । devyai yadi rucitamidaṃ nandinnāhvayatāṃ rāhuḥ ।।
hā rāhau nikaṭasthe sitadaṃṣṭre bhayakṛti ratiḥ kasya । yadi necchasi tattyaktaḥ saṃpratyevaiṣa hārāhiḥ ।। āropayasi mudhā kiṃ nāhamabhijñā tvadaṅkasya । divyaṃ varṣasahasraṃ sthitvaivaṃ yuktamabhidhātum ।।
itthaṃ paśupatipeśalapāśakalīlāprayuktavakrokteḥ । harṣavaśataralatārakamānanamavyādbhavānyā vaḥ ।। no cakrī kiṃ kulālo nahi dharaṇidharaḥ kiṃ praṇīndro dvijihvaḥ । itthaṃ lakṣmyā kṛtosau pratihatavacanaḥ pātulakṣmīdhavo vaḥ ।।
khedaḥ kiṃ khalu dayite na vetsi ravimaṇḍalaṃ jagadviditam । na krodhaḥ kartavyo jalacaramūrdhvaṃ na jātu paśyāmaḥ ।। kopastyaktuṃ yogyo yasya pipāsā na saṃbhavati । saṃtyaja mānini mānaṃ kiṃ mānenādhunā mamānena ।।
kiṃ tena kila kāvyena mṛdyamānasya yasya tāḥ । udadheriva nāyānti rasāmṛtaparamparāḥ ।। kiṃ kavestasya kāvyena kiṃ kāṇḍena dhanuṣmataḥ । parasya hṛdaye lagnaṃ na ghūrṇayati yacchiraḥ ।।
apragalbhapadanyāsā jananīrāgahetavaḥ । santyeke bahulālāpāḥ kavayo bālakā iva ।। kiṃ tena kāvyamadhunā plāvitā rasanirjharaiḥ । jaḍātmānopi no yasya bhavantyaṅkuritān tarāḥ ।।
navortho jātiragrāmyā śleṣokliṣṭaḥ sphuto rasaḥ । vikaṭākṣarabandhaśca kṛtsnamekatra duṣkaram ।। mukhamātreṇa kāvyasya karotyahṛdayo janaḥ । chāyāmachāmapi śyāmāṃ rāhustārāpateriva ।।
boddhāromatsaragrastā vibhavaḥ smayadūṣitāḥ । abodhopahatāścānye jīrnamaṅge subhāṣitam ।। padadvayasya saṃdhānaṃ kartumapratibhāḥ khalāḥ । tathāpi parakāvyeṣu duṣkareṣvapyasaṃbhramāḥ ।।
kva doṣotra mayā labhya iti saṃcintya cetasā । khalaḥ kāvyeṣu sādhūnāṃ śravaṇāya pravartate ।। upapattibhiramlānā nopadeśaiḥ kadarthitāḥ । svasaṃvedanasaṃvedyasārāḥ sahṛdayoktayaḥ ।।
keṣāṃcidvāci śukavatpareṣāṃ hṛdi mūkavat । kasyāpyā hṛdayādvaktre valgu valganti sūktayaḥ ।। bahūni naraśīrṣāṇi lomaśāni bṛhanti ca । grīvāsu pratibaddhāni kiṃcitteṣu sakarṇakam ।।
sādhvīva bhāratī bhāti sūktisadvratacāriṇī । grāmyārthavastusaṃsparśabahiraṅgā mahākaveḥ ।। te vandyāste mahātmānasteṣāṃ loke sthiraṃ yaśaḥ । yairnibaddhāni kāvyānī ye vā kāvyeṣu kīrtitāḥ ।।
prasannāḥ kāntihāriṇyo nānāśleṣavicakṣaṇāḥ । bhavanti kasyacitpuṇyairmukhe vāco gṛhe striyaḥ ।। kavīnāṃ mahatāṃ sūktairgūḍhārthāntarasūcibhiḥ । vidhyamānaśrutermā bhūhurjanasya kathaṃ vyathā ।।
yāsyati sajjanahastaṃ ramayiṣyati taṃ bhavecca nirdoṣā । utpāditayāpi kavistāmyati kathayā duhitreva ।। avasarapaṭhitaṃ sarvaṃ subhāṣitatvaṃ prayātpasūktamapi । kṣudhi kadaśanamapi nitarāṃ bhoktuḥ saṃpadyate svādu ।।
durjanahutāśataptaṃ kāvyasuvarṇaṃ viśuddhimupayāti । darśayitavyaṃ tasmānmatsarimanasaḥ prayatnena ।। gaṇayanti nāpaśabdaṃ na vṛttabhaṅgaṃ kṣatiṃ na cārthasya । rasikatvenākulitā veśyāpatayaḥ kukavayaśca ।।
vipulahṛdayābhiyogye khidyati kāvye jaḍo na maurkhye sve । nindati kañcukameva prāyaḥ śuṣkastanā nārī ।। khyātiṃ gamayati sujanaḥ sukavirvidadhāti kevalaṃ kāvyam । puṣṇāti kamalamambho lakṣmyā tu ravirniyojayati ।।
vyākhyātumeva kecitkuśalāḥ śāstraṃ prayoktumalamanye । upanāmayati karonnaṃ rasāṃstu jihbaiva jānāti ।। jivita iva kaṇṭhagate sūkte duḥkhāsikā kavestāvat । nayanavikāsavidhāyī sacetanābhyāgamo yāvat ।।
vastvasti vāṇīṣu mahākavīnām । mābhāti lāvaṇyamivāṅganāsu ।। sphurantamārdreṣu padeṣu kevalam । janasya tūṣṇīṃbhavatoyamañjaliḥ ।।
katipayāsta ime na viśṛṅkhalāḥ । hṛdayasārajuṣo na mukhaspṛśaḥ ।। rājāśrayeṇa ca gatāḥ kavayaḥ prasiddhim । rājño na cāsti kavinā sadṛśaḥ sahāyaḥ ।।
ānandi sarvarasayuktamatiprasannam । pīyūṣapānamiva vaktravivarti rāhoḥ ।। arthānkathaṃ jhaṭiti tānprakṛtānna dadyuḥ । arthāntarāṇyapi haṭhādvitaranti śabdāḥ ।।
mātsaryāvṛtacetasāṃ rasavaśādapyudgatiṃ lomasu । adhyāropitavastukīrtanaparaṃ vācaḥ karālambanam ।। yepyete kṛtamatsarāḥ paraguṇaṃ svapnepi necchanti te । vitthaṃ yāntu tapovanāni mahatāṃ sūktāni manyedhunā ।।
proccairno kurute satāṃ matimatāṃ dṛṣṭirna sā vāstavī । tiryañcopi na muktaśaṣpakavalāstāḥ kiṃ kavīnāṃ giraḥ ।। prāṇānāṃ satataṃ prayāṇapaṭahaśraddhā na viśrāmyati । tānārādhyapade vidhatta sukavīnnirgarvamurvīśvarāḥ ।।
śuddhā kīrtiḥ sphurati bhavatāṃ nūnametatprasādāt । ruṣṭairnītastribhuvanajayī hāsyamārgaṃ daśāsyaḥ ।। niṣiktamantaḥ pṛṣatāpi yasya । durvarṇatāṃ yāti ca durjanasya ।।
ye kāvyamārge dadhatebhimānam । hālāhalāsvādanamārabhante ।। kavitvapāṇḍityaghanastanaṃdhayaḥ । dināddinaṃ prauḍhiviśeṣamaśnute ।।
sarasvatīvāhanarājahaṃsaiḥ । vivekinaste kavayo jayanti ।। prāpyaṃ bhavenno sumonajanasya । aikṣṇyaprakarṣaṃ yadi nāma na syāt ।।
guṇaḥ kathaṃcitprathate kavīnām । vistāramanyatra na tailabinduḥ ।। śūnyā tu sarvānyaguṇairvyanakti । tucchaśvapucchacchaṭayeva vācā ।।
puṣṇātu sādharmyabhṛdañjanena । kṣodena sārasvatadṛkprasādaḥ ।। no rītirasti yadi sā ghaṭanā kutastyā । vyarthaṃ vinā rasamaho gahanaṃ kavitvam ।।
tasyāḥ kavipravarasūktidhanurlatāyāḥ । cetāṃsi matsaravatāṃ jhaṭiti truṭanti ।। vāktatvekṣulatāṃ purā katipaye tattvaspṛśaścakrire । yenuprāsakaṭhoracitrayamakaśleṣādiśalkoccayam ।।
catuṣpādīṃ kuryurbahava iha te santi kavayaḥ । suhṛdyā vaiśadyaṃ dadhati kila keṣāmcana giraḥ ।। śrīharṣeṇa samarpitāni guṇine bāṇāya kutrādya tat । tāḥ kalpapralayepi yānti na manāṅmanye parimlānatām ।।
vāgvīrudhaḥ svavadanopavanodgatāyāḥ । varṇāni karṇapulineṣvavataṃsayanti ।। sāṃyātrikā iva mahākavayo jayanti । santaḥ sadaḥ suvadanānyadhivāsayanti ।।
ekaścakāsti kavitā savitā dvitīyaḥ । pādagrahaṃ vidadhataḥ pṛthivībhṛtopi ।। yāṃ mūrchanāmiva mṛgāḥ śravaṇaiḥ pibantaḥ । citrasthitā iva kavīndragiraṃ numastām ।।
dhikkārāya parābhavāya mahate tāpāya pāpāya vā । cetonirvṛtaye paropakṛtaye prānte śivāvāptaye ।। vyākhyātaḥ kila kālidāsakavinā śrīvikramāṅko nṛpaḥ । khyātiṃ yānti nireśvarāḥ kavivaraiḥ sphārairna bherīravaiḥ ।।
jaladhiraśanā medinyāsīdasāvakutobhayā । prakṛtimahate kurmastasmai namaḥ kavikarmaṇe ।। yeṣāmapyavasanpurā yuvatayo geheṣvahaścandrikāḥ । bhrātaḥ satkavikṛtya kiṃ stutiśatairandhaṃ jagattvāṃ vinā ।।
taddhānasāramapi sāramasārameva । prasyandate yadi madhudravamuktidevī ।। sabhāsu paṭhito bhavatyasamasādhuvādāptaye । na puṣyati manorathaṃ kamiva kāvyacintāmaṇiḥ ।।
muṣṇanparasya tanute nijapadmamadhye । kālī vibhāti likhitākṣarapaṅktirasya ।। nālaṃkāravicāracārudhiṣaṇaḥ kāvyajñaśikṣojjhitaḥ । prāsādo dhavalastadā kṣitipateḥ kākasya kārṣṇyādbhavet ।।
sārasvataṃ vakrimabhaṅgibhājam । muddhāṭya viśvābharaṇaṃ karoti ।। tāḥ kuṇṭhayantyeva punarvimūḍhāḥ । tā eva muktā na tu cātakeṣu ।।
maunavrataṃ bibhrati vāgminopi । puṃskokilāḥ pañcamacañcavopi ।। jihvāśironigrahamugramāpuḥ । parāṅmukhāḥ kāvyarasāmṛteṣu ।।
nagre nūnamabodhamohitadhiyāṃ hāsyatvamāyāsyati । jātyandhaṃ pratirūpavarṇanavidhau koyaṃ vṛthaivodyamaḥ ।। parābhyudayasusthitāḥ paravipattikhedākulāḥ । samastaduritārṇavaprakaṭasetavaḥ sādhavaḥ ।।
paraparivāde mūkaḥ paranārīdarśanepi jātyandhaḥ । paṅguḥ paradhanaharaṇe sa jayati loke mahāpuruṣaḥ ।। saṃpatsu mahatāṃ ceto bhavatyutpalakomalam । āpatsu ca mahāśailaśilāsaṃghātakarkaśam ।।
kusumastabakasyeva dvayī mṛttirmanasvinaḥ । mūrdhni vā sarvalokasya śīryate vana eva vā ।। upakāreṇa dūyante na sahantenukampitām । āpatsvapi durārādhyā nityaduḥkhā manasvinaḥ ।।
jalasekena vardhante taravo nāśmasaṃcayāḥ । bhavyo hi dravyatāmeti kriyāṃ prāpya tathāvidhām ।। avṛttibhayamantyānāṃ madhyānāṃ maraṇādbhayam । uttamānāṃ tu sattvānāmavamānātparaṃ bhayam ।।
tāpaṃ hanti sukhaṃ sūte jīvayatyujjvalaṃ yaśaḥ । amṛtasya prakāroyaṃ durlabhaḥ sādhusaṃgamaḥ ।। rasāyanamayī śītā paramānandadāyinī । nānandayati kaṃ nāma sādhusaṃgaticandrikā ।।
sādhusaṅgatarorjātaṃ vivekakusumaṃ śubham । rakṣanti ye mahātmāno bhājanaṃ te phalaśriyaḥ ।। śūnyamākīrṇatāmeti mṛtyurapyutsavāyate । āpatsaṃpadivābhāti vidvajjanasamāgame ।।
himamāpatsarojinyā mohanīhāramārutaḥ । jayatyeko jagatyasminsādhuḥ sādhusamāgamaḥ ।। paraṃ vivardhanaṃ buddherajñānataruśātanam । samutsāraṇamādhīnāṃ viddhi sādhusamāgamam ।।
yaḥ snātaḥ śītasitayā sādhusaṃgatigaṅgayā । kiṃ tasya dānaiḥ kiṃ tīrthaiḥ kiṃ tapobhiḥ kimadhvaraiḥ ।। hṛdayāni satāmeva kaṭhinānīti me matiḥ । khalavāgviśikhaistīkṣṇairbhidyante na manāgyataḥ ।।
āḥ kimarthamidaṃ cetaḥ satāmambhodhidurbharam । iti krudheva durvedhāḥ paraduḥkhairapūrayat ।। kāco maṇirmaṇiḥ kāco yeṣāṃ tenye hi dehinaḥ । santi te sudhiyo yeṣāṃ kācaḥ kāco maṇirmaṇiḥ ।।
doṣānapi guṇīkartuṃ doṣīkartuṃ guṇānapi । śakto vādī na tattathyaṃ doṣā guṇā guṇāḥ ।। guṇarāśimahābhāranirbharāpūritāntarāḥ । santo gauravamāyānti yadi tatra kimadbhutam ।।
svātmanyeva layaṃ yātu tādṛśo guṇināṃ guṇaḥ । svayaṃ prakhyāpyamānopi yastṛṇāya na manyate ।। guṇavajjanasaṃparkādyāti svalpopi gauravam । puṣpamālānuṣaṅgeṇa tṛṇaṃ śirasi dhāryate ।।
suvṛttasyaikarūpasya paraprītyai dhṛtonnateḥ । sādhoḥ stanayugasyeva patanaṃ kasya tuṣṭaye ।। udeti savitā rakto rakta evāstameti ca । saṃpatau ca vipatau ca mahatāmekarūpatā ।।
pātena kanduka ivotpatatyāryaḥ patannapi । tathā tvanāryaḥ patati mṛtpiṇḍapatanaṃ yathā ।। pātitopi karāghātairutpatatyeva kandukaḥ । prāyeṇa hi suvṛttānāmasthāyinyo vipattayaḥ ।।
ghyutopyudgacchati punaḥ prajñāvānna tu mūḍhadhīḥ । kandukaḥ patanotthāyī na tu kāntākucadvayī ।। apekṣante na ca snehaṃ na pātraṃ na daśāntaram । sadā lokahite yuktā ratnadīpā ivottamāḥ ।।
nirguṇeṣvapi sattveṣu dayāṃ kurvanti sādhavaḥ । nahi saṃharate jyotsnāṃ candraścaṇḍālaveśmani ।। nālokaḥ kriyate sūrye bhūḥ pratīpaṃ na dhāryate । nahi pratyupakārāṇāmapekṣā satsu vidyate ।।
apakurvannapi prāyaḥ prāpnoti mahataḥ śubham । dahantamapyaurvamagniṃ saṃtarapayati vāridhiḥ ।। Qsv kasyāpi satpakṣā ṛjavaḥ śuddhāḥ saphalā guṇasevinaḥ dṛṣṭvāpi dṛśyate dṛśyaṃ śrutvāpi śrūyate punaḥ । satyaṃ na sādhuvṛttasya dṛśyate punaruktatā ।।
satpakṣā ṛjavaḥ śuddhāḥ saphalā guṇasevinaḥ । tulyairapi guṇaiścitraṃ santaḥ santaḥ śarāḥ śarāḥ ।। lābhapraṇayino nīcā mānakāmā manasvinaḥ । madguḥ sarasi matsyārthī haṃsasyeṣṭā prasannatā ।।
paraduḥkhaṃ samākarṇya svabhāvasaralo janaḥ । upakārāsamarthatvātprāpnoti hṛdaye vyathām ।। te vandyāste kṛtinaḥ ślāghyā teṣāṃ hi janmanotpattiḥ । yairujjhitātmakāryaiḥ suhṛdāmarthā hi sādhyante ।।
aśaṭhamalolamajihmaṃ tyāginamanurāgiṇaṃ viśeṣajñam । yadi nāśrayati naraṃ śrīḥ śrīreva hi vañcitā tatra ।। ārogyaṃ vidvattā sajjanamaittrī mahākule janma । svādhīnatā ca puṃsāṃ mahadaiśvaryaṃ vināpyarthaiḥ ।।
svalpāpi sādhusaṃpadbhogyā mahatāṃ na pṛthvyapi khalaśrīḥ । sārasameva payastṛṣamapaharati na vāridherjātu ।। na bhavati bhavati ca na ciraṃ bhavati ciraṃ celphalo visaṃvadati । manyuḥ satpuruṣāṇāṃ tulyaḥ snehena nīcānām ।।
doṣo guṇāya guṇināṃ mahadapi doṣāya doṣiṇāṃ sukṛtam । tṛṇamiva dugdhāya gavāṃ dugdhamiva viṣāya sarpāṇām ।। viṣamagatā api na budhāḥ paribhavamiśrāṃ śriyaṃ hi vāñchanti । na pibanti bhaumamambhaḥ sarajasamiti cātakā ete ।।
yogyatayaiva vināśaṃ prāyonāryeṣu yānti guṇavantaḥ । sphuṭavacanā eva śukāḥ pañjarabandhaṃ niṣevante ।। sakṛdapi dṛṣṭvā puruṣaṃ prājñāstulayanti sāraphalgutvam । hastatulayāpi nipuṇāḥ palaparimāṇaṃ vijānanti ।।
sujano na yāti vairaṃ parahitanirato vināśakālepi । chedepi candanataruḥ surabhayati mukhaṃ kuṭhārasya ।। nirguṇamapyanuraktaṃ prāyo na samāśritaṃ jahati santaḥ । sahavṛddhikṣayabhājaṃ vahati śaśāṅkaḥ kalaṅkamapi ।।
antyāvasthopi budhaḥ svaguṇaṃ na jahāti jātiśuddhatayā । na śvetabhāvamujjhati śaṅkhaḥ śikhibhuktamuktopi ।। doṣamapi guṇavati jane dṛṣṭvā guṇarāgiṇo na khidyante । prītyaiva śaśini patitaṃ paśyati lokaḥ kalaṅkamapi ।।
sāptapadīnaṃ sakhyaṃ bhavetprakṛtyā viśuddhacittānām । kimutānyonyaguṇakathāvisrambhanibaddhabhāvānām ।। spṛhaṇīyāḥ kasya na te sumateḥ saralāśayā mahātmānaḥ । trayamapi yeṣāṃ sadṛśaṃ hṛdayaṃ vacanaṃ tathācāraḥ ।।
guṇinaḥ samīpavartī pūjyo lokasya guṇavihīnopi । vimalekṣaṇaprasaṅkādañjanamāpnoti kāṇākṣi ।। sahasiddhamidaṃ mahatāṃ dhaneṣvanāsthā guṇeṣu kṛpaṇatvam । paraduḥkhe kātaratā mahacca dhairyaṃ svaduḥkheṣu ।।
atikupitā api sujanā yogena mṛdūbhavanti na tu nīcāḥ । hemnaḥ kaṭhinasyāpi dravaṇopāyosti na tṛṇānām ।। upakṛtisāhasikatayā kṣatimapi gaṇayanti no guṇinaḥ । janayanti hi prakāśaṃ dīpaśikhāḥ svāṅgadāhena ।।
raktatvaṃ kamalānāṃ satpuruṣāṇāṃ paropakāritvam । asatāṃ ca nirdayatvaṃ svabhāvasiddhaṃ triṣu tritayam ।। upakartumaprakāśaṃ kṣantuṃ nyūneṣvayācitaṃ dātum । abhisaṃdhātuṃ ca guṇaiḥ śateṣu kecidvijānanti ।।
guṇini guṇajño ramate nāguṇaśīlasya guṇini paritoṣaḥ । alireti vanātkamalaṃ na dardurastānnivāsopi ।। ādau tu mandamandāni madhye samarasāni ca । ante snehāyamānāni saṃgatāni budhaiḥ saha ।।
mahatāṃ kāpi kaṭhoracittatā । parataḥ pratyupakāraśaṅkayā ।। sadayatvaṃ yadi tatra kotirekaḥ । saghṛṇaṃ yasya manaḥ satāṃ sa dhuryaḥ ।।
sajjane bhavati netare jane । nānyabhāvamupayāti kāñcanam ।। kulapradīpāstu bhavanti kecit । prakāśayanti svaguṇaprakarṣāt ।।
manorujaṃ dhvaṃsayituṃ na nīcāḥ । nidāghadāvaughaharā na nadyaḥ ।। te nirguṇaṃ prāpya bhavanti doṣāḥ । samudramāsādya bhavantyapeyāḥ ।।
mṛdūni nīcaiḥ praṇatāni sarvaśaḥ । mahānmahatsveva karoti vikriyām ।। na yātyasatsaṃgatamātmavānnaraḥ । na jātu bhṛṅgaḥ kuṇape nilīyate ।।
nahi khalajanasevāṃ prārthayatyunnatātmā । pibati rudhiramuṣṇaṃ prāyaśaḥ kuñjarāṇām ।। vitte tyāgaḥ kṣamā śaktau duḥkhe dainyavihīnatā । nirdambhatā sadācāre svabhāvoyaṃ mahātmanām ।।
skhalati bhajate leśakleśe viṣādaviṣūcikām । durabhibhavatā gambhīrāṇāṃ sukheṣvasukheṣu ca ।। mantre saṃvṛtatā śrute sumatitā vittodaye tyāgitā । duḥkhe kleśasahiṣṇutā ca mahatāṃ kalyāṇamākāṅkṣati ।।
sadasi vākpaṭutā yudhi vikramaḥ । prakṛtisiddhamidaṃ hi mahātmanām ।। vadanti cihnaṃ mahatāṃ manīṣiṇaḥ । prayāti no harṣaviṣādavaśyatām ।।
parārthaniṣpattipaṭīyasī kriyā । nigūḍhametaccaritaṃ mahātmanām ।। yatnārjitā api kalau viphalā bhavanti । yattāpayanti hṛdayāni punaḥ khalānām ।।
kāryonmukhaḥ khalajanaḥ kṛtakaṃ bravīti । kartuṃ vṛthā praṇayamasya na pārayanti ।। prāpyāpadaṃ saghṛṇa eva tu madhyabuddhiḥ । velāṃ samudra iva laṅghayituṃ samarthaḥ ।।
ślāghyo vipatsvapi na muñcati yaḥ svabhāvam । dehaṃ tyajedapi himaṃ na tu śītalatvam ।। dattena kiṃ khalu bhavatyatibhūyasāpi । saṃkalpitairatidadatyakadarthitaṃ yat ।।
ye sādhutāṃ nirupakāriṣu darśayanti । pūrvopakāriṣu khalopi hi sānukampaḥ ।। akopitopi sujanaḥ piśunena pāpam । tārāpateramṛtameva karāḥ kiranti ।।
niṣpīḍito madhurameva vametkilekṣuḥ । hāseṣu tadvadati yatkalaheṣu vācyam ।। lakṣmīḥ parāpatatu gacchatu vā yatheccham । nyāyyātpathaḥ pracalayanti padaṃ na dhīrāḥ ।।
kāryaṃ nisargaguravaḥ sphuṭamārabhante । udvīcimālamapibadbhagavānagastyaḥ ।। hyasanto nābhyarthyāḥ suhṛdapi na yācyokṛśadhanaḥ । satāṃ kenoddiṣṭaṃ viṣamamasidhārāvratamidam ।।
anutseko lakṣmyāpyanabhibhavanīyāḥ parakathāḥ । śrutetyantāsaktiḥ puruṣamabhijātaṃ kathayati ।। chāyāhetoḥ pathi viṭapināmañjaliḥ kena baddhaḥ । jātyaivaite parahitavidhau sādhavo baddhakakṣyā ।।
gamanamalasaṃ barhāṭopi karoti śikhaṇḍinaḥ । guṇavati jane prāyeṇaite guṇāḥ khalu vairiṇaḥ ।। kiṃ kuryādbahuśikṣitopi puruṣaḥ pāṣāṇabhūte jane । sītkāro hi manoharopi badhire kiṃ nāma kuryādguṇam ।।
svārtho yasya parārtha eva sa pumānekaḥ satāmagraṇīḥ । jīmūtastu nidāghatāpitajagatsaṃtāpavicchittaye ।। puṣṇantaḥ svīyamarthaṃ satatakṛtamahārambhayatnāḥ parārthe । santaḥ sāścaryacaryā jagati bahumatāḥ kasya nābhyarthanīyāḥ ।।
sajjanā eva sādhūnāṃ prathayanti guṇotkaram । puṣpāṇāṃ saurabhaṃ prāyastanvate dikṣu mārutāḥ ।। sādhureva pravīṇaḥ syātsadguṇāmṛtacarvaṇe । navacūtāṅkurāsvādakuśalaḥ kokilaḥ kila ।।
prāyaḥ santyupadeśārhā dhīmanto na jaḍāśayāḥ । tilāḥ kusumasaugandhyagrāhiṇo na yavāḥ kvacit ।। manasvihṛdayaṃ dhatte raukṣyeṇaiva prasannatām । bhasmanā makuraḥ prāyaḥ prasādaṃ labhatetarām ।।
uttamaḥ kleśavikṣobhaṃ kṣamaḥ soḍhuṃ nahītaraḥ । maṇireva mahāśāṇagharṣaṇaṃ na tu mṛtkaṇaḥ ।। jaḍe prabhavati prāyo duḥkhaṃ bibhrati sādhavaḥ । sitāṃśāvudite padmāḥ saṃkocātaṅkadhāriṇaḥ ।।
guṇānāmantaraṃ prāyastajjño jānāti netaraḥ । mālatīmallikāmodaṃ ghrāṇaṃ vetti na locanam ।। svabhāvaṃ naiva muñcanti santaḥ saṃsargatosatām । na tyajanti rutaṃ mañju kākasaṃparkataḥ pikāḥ ।।
saṃpattau komalaṃ cittaṃ sādhorāpadi karkaśam । sukumāraṃ madhau pattraṃ taroḥ syātkaṭhinaṃ śucau ।। svabhāvaṃ na jahātyantaḥ sādhurāpadgatopi san । karpūraḥ pāvakapluṣṭaḥ saurabhaṃ bhajatetarām ।।
apyāpatsamayaḥ sādhoḥ prayāti ślāghanīyatām । vidhorvidhuṃtudāskandavipatkālopi sundaraḥ ।। dṛṣṭadurjanadaurātmyaḥ sajjane rajyate janaḥ । āruhya parvataṃ pānthaḥ nirvṛtimetyalam ।।
kṣaṇakṣayiṇi sāpāye bhoge rajyanti nottamāḥ । saṃtyajyāmbhojakiṃjalkaṃ haṃsāḥ prāśnanti śaivalam ।। adhamaṃ bādhate bhūyo duḥkhāvego na tūttamam । pāṇipādaṃ rujatyāśu śītasparśo na cakṣuṣī ।।
guṇavānsucirasthāyī daivenāpi na sahyate । tiṣṭhatyekāṃ niśāṃ candraḥ śrīmānsaṃpūrṇamaṇḍalaḥ ।। sarvatra guṇavāndeśe cakāsti prathatetarām । maṇirmūrdhni gale bāhau pādapīṭhepi śobhate ।।
uttamaṃ suciraṃ naiva vipadobhibhavantyalam । rāhugrasanasaṃbhūtā kṣaṇaṃ vicchāyatā vidhoḥ ।। saṃtuṣyatyuttamaḥ stutyā dhanena mahatādhamaḥ । prasīdanti japairdevā balibhirbhūtavigrahāḥ ।।
na kadācitsatāṃ cetaḥ prasaratyaghakarmasu । jaleṣu drutamapyantaḥ sarpirāśyānatāṃ vrajet ।। samānāyāṃ jātāvapi vayasi satyāmapi dhiyi । śukaḥ ślokānvaktuṃ prabhavati na kākaḥ kvacidapi ।।
bhavati hṛdi tadevānandakārītareṣām । janayati ca sa evāhlādamanyatra gātre ।। śuddhātmanaḥ sakalalokavibhūṣaṇasya । muktāmaṇeriva guṇāya bhavatyavaśyam ।।
haṭṭaṃ pattanavañcakairmunijanaiḥ śāponmukhairāśramān । saṃkīrṇānyavalokya satyasaralaḥ sādhuḥ kva viśrāmyati ।। sābhimānamasaṃbhāvyamaucityacyutamapriyam । duḥkhāvamānadīnaṃ vā na vadanti guṇonnatāḥ ।।
bhavati subhagatvamadhikaṃ vistāritaparaguṇasya sujanasya । vahati vikāsitakumudo dviguṇaruciṃ himakaroddyotaḥ ।। guṇināmapi nijarūpapratipattiḥ parata eva saṃbhavati । svamahimadarśanamakṣṇormakuratale jāyate yasmāt ।।
kotibhāraḥ samarthānāṃ kiṃ dūraṃ vyavasāyinām । ko videśaḥ savidyānāṃ kaḥ paraḥ priyavādinām ।। aśvaḥ śastraṃ śāstraṃ vīṇā vāṇī naraśca nārī ca । puruṣaviśeṣaṃ prāptā bhavanti yogyā ayogyāśca ।।
kriyāvidhijñaṃ vyasaneṣvasaktam । lakṣmīḥ svayaṃ vāñchati vāsahetoḥ ।। na śakyate sargaguṇaḥ pramārṣṭum । nādhaḥ śikhā yānti kadācideva ।।
kālaḥ kaliḥ kaluṣa eva paraṃ pravṛttaḥ । niścakrikaḥ paribhavāspadameva sādhuḥ ।। satyetiśaṅkāṃ vinaye vikāram । dharme virodhaṃ na karoti sādhuḥ ।।
kāruṇyapuṇyopacayakriyābhiḥ । paropakārābharaṇaṃ śarīram ।। vipakṣādambhojādupagatavato vā madhulihaḥ । prabandhaḥ sādhūnāmayamanabhisaṃdhānamadhuraḥ ।।
kāmapyantarvidadhati rujaṃ yepyanudgīryamāṇāḥ । yasyākhyeyāstamiha suhṛdaṃ puṇyavanto labhante ।। sadā pānthaḥ pūṣā gaganaparimāṇaṃ kathayati । satāṃ prajñonmeṣaḥ punarayamasīmā vijayate ।।
sāgasepi na kupyanti kṛpayā copakurvate । bodhaṃ svasyaiva necchanti te viśvoddharaṇakṣamāḥ ।। snehaṃ na saṃharati nāpi malaṃ prasūte । satsaṃgamaḥ sukṛtasadmani kopi dīpaḥ ।।
śiśurapi ruṣā siṃhīsūnaḥ samāhvayate gajān । prakṛtimahatāṃ jātyaṃ tejo na mūrtimapekṣate ।। nalaṃ namasyediha yo jijīviṣuḥ । nayanti śāpena rasātalaṃ narān ।।
viṣadharatopyativiṣamaḥ khala iti na mṛṣā vadanti vidvāṃsaḥ । yadayaṃ nakuladveṣī sakuladveṣī sadā piśunaḥ ।। atimaline kartavye bhavati khalānāmatīva nipuṇā dhīḥ । timire hi kauśikānāṃ rūpaṃ pratipadyate dṛṣṭiḥ ।।
vidhvastaparaguṇānāṃ bhavati khalānāmatīva malinatvam । antaritaśaśirucāmapi salilamucāṃ malinimābhyadhikaḥ ।। hasta iva bhūtimalino laṅghayati yathā yathā khalaḥ sūjanam । darpaṇamiva taṃ kurute tathā tathā nirmalacchāyam ।।
jīvanagrahaṇe namrā gṛhītvā punarutthitāḥ । kiṃ kaniṣṭhā uta jyeṣṭhā ghaṭīyantrasya durjanāḥ ।। sadā khaṇḍanayogyāya tuṣapūrṇāśayāya ca । namostu bahubījāya khalāyolūkhalāya ca ।।
jihvādūṣitasatpātraḥ piṇḍārthī kalahotkaṭaḥ । tulyatāmaśucirnityaṃ bibharti piśunaḥ śunaḥ ।। aho bata khalaḥ puṇyairmūrkhopyaśrutapaṇḍitaḥ । svaguṇodīraṇe śeṣaḥ paranindāsu vākpatiḥ ।।
khalaḥ sujanapaiśunye sarvatokṣi śiromukhaḥ । sarvataḥ śrutimāṃlloke sarvamāvṛtya tiṣṭhati ।। satsādhuvāde mūrkhasya mātsaryagalarogiṇaḥ । jihvā kaṅkamukhenāpi kṛṣṭā naiva pravartate ।।
māyāmayaḥ prakṛtyaiva rāgadveṣamadākulaḥ । mahatāmapi mohāya saṃsāra iva durjanaḥ ।। khacitramapi māyāvī racayatyeva līlayā । laghuśca mahatāṃ madhye tasmātkhala iti smṛtaḥ ।।
khalena dhanamattena nīcena prabhaviṣṇunā । piśunena padasthena hā praje kva gamiṣyasi ।। kṛtaśatamasatsu naṣṭaṃ subhāṣitaśataṃ ca naṣṭamabudheṣu । vacanaśatamavacanakare buddhiśatamacetane naṣṭam ।।
naṣṭamapātre dānaṃ naṣṭaṃ hitamaphalabuddhyavajñāne । naṣṭo guṇoguṇajñe naṣṭaṃ dākṣiṇyamakṛtajñe ।। gāḍhāliṅganatatparaḥ priyakathāpraśneṣu saktottaraḥ । ko nāmāyamapūrvanāṭakavidhiryaḥ śikṣito durjanaiḥ ।।
ye śramaṃ hartumīhante mahatāṃ cirasaṃbhṛtam । vandyāstesaralātmāno durjanāḥ sajjanā iva ।। aho kuṭilabuddhīnāṃ durgrāhamasatāṃ manaḥ । anyadvacasi kaṇṭhenyadanyadoṣṭhapuṭe sthitam ।।
khaleṣu satsu niryātā vayamarjayituṃ guṇān । iyaṃ sā taskaragrāme ratnakrayaviḍambanā ।। vardhete spardhayevobhau saṃpadā śataśākhayā । aṅkurovaskarodbhūtaḥ puruṣaścākulodbhavaḥ ।।
dahyamānāḥ sutīkṣṇena nīcāḥ parayaśogninā । aśaktāstatpadaṃ gantuṃ tato nindāṃ pracakrire ।। yatsmṛtvaiva parāṃ yānti santaḥ saṃtāpasaṃtatim । tadasanto hasantopi helayaiva hi kurvate ।।
guṇadoṣāvaśāstrajñaḥ kathaṃ vibhajate janaḥ । kimandhasyādhikārosti rūpabhedopalabdhiṣu ।। prāyaḥ prakāśatāṃ yāti malinaḥ sādhubādhayā । nāgrasiṣyata cedarkaṃ kojñāsyatsiṃhikāsutam ।।
prāyaḥ paropatāpāya durjanaḥ satatodyataḥ । avaśyakaraṇīyatvānna kāraṇamapekṣate ।। stokenonnatimāyāti stokenāyātyadhogatim । aho susadṛśī vṛttistulākoṭeḥ khalasya ca ।।
aho prakṛtisādṛśyaṃ śleṣmaṇo durjanasya ca । madhuraiḥ kopamāyāti kaṭukairupaśāmyati ।। yathā gajapatiḥ śrāntaśchāyārthī vṛkṣamāśritaḥ । viśramya taṃ drumaṃ hanti tathā nīcaḥ svamāśrayam ।।
durjanaḥ parihartavyo vidyayālaṃkṛtopi san । maṇinā bhūṣitaḥ sarpo bhavetkiṃ na bhayaṃkaraḥ ।। cārutā paradārārthaṃ dhanaṃ lokopataptaye । prabhūtvaṃ sādhunāśāya khale khalatarā guṇāḥ ।।
paropaghātavijñānamātralābhopajīvinām । dāśānāmiva dhūrtānāṃ jālāya guṇasaṃgrahaḥ ।। durjanenocyamānāni vacāṃsi madhurāṇyapi । akālakusumānīva trāsaṃ saṃjanayanti me ।।
bhujaṃgavakrakriyayāpi durjanaḥ । vidagdhatāmeva hi manyate khalaḥ ।। vyaktaṃ nindati yogyatāṃ mitamatiḥ kurvanstutīrātmanaḥ । śrutvā duḥkhamaruṃtudāṃ vitanute pīḍāṃ janaḥ prākṛtaḥ ।।
svārthaścenna mayāsya kiṃ na bhajate dīnānsvabandhūnayam । ityantaḥ puruṣodhaṃaḥ kalayati prāyaḥ kṛtopakriyaḥ ।। pāñcottānakaraḥ kṛta sabhagavāndānena lakṣmīpatiḥ । sarvaṃ durjanasaṃgamena sahasā spaṣṭaṃ vinaṣṭaṃ baleḥ ।।
janayati janodvegāyāsaṃ nayatyupahāsyatām । kṣipati sakalaṃ kalyāṇānāṃ kulaṃ khalasaṃgamaḥ ।। prakṛtikuṭilādvidyābhyāsaḥ khalatvavivṛddhaye । viṣadharaphaṇāratnāloko bhayaṃ tu bhṛśāyate ।।
karoti pūjyamānopi lokavyasanadīkṣitaḥ । darśane darśane trāsaṃ gṛhāhiriva durjanaḥ ।। satyadharmacyutātpuṃsaḥ kruddhādāśīviṣādiva । nāstikopi hyudvijate janaḥ kiṃ punarāstikaḥ ।।
yeṣāṃ prāṇivadhaḥ krīḍā narma marmacchido giraḥ । kāryaṃ paropatāpitvaṃ te mṛtyorapi mṛtyavaḥ ।। aho bata mahatkaṣṭaṃ viparītamidaṃ jagat । yenāpatrpate sādhurasādhustena tuṣyati ।।
na tathecchantyakalyāṇāḥ pareṣāṃ vedituṃ guṇān । yathaiṣāṃ jñātumicchanti nairguṇyaṃ pāpacetasaḥ ।। varjanīyo matimatāṃ durjanaḥ sakhyavairayoḥ । śvā bhavatyupaghāyāya laḍannapi daśannapi ।।
ato hāsyataraṃ loke kiṃcidanyanna vidyate । yatra durjana ityāha durjanaḥ sajjanaṃ janam ।। apakāramasaṃprāpya tuṣyetsādhurasādhutaḥ । naiṣa lābho bhujaṃgena veṣṭito yanna daśyate ।।
labdhaḥ stabdhonṛjurmūrkhaḥ prabhurekāntadāruṇaḥ । bahūneṣa khalaḥ sādhūnmārayitvā mariṣyati ।। kā khalena saha spardhā sajjanasyābhimāninaḥ । bhāṣaṇaṃ bhīṣaṇaṃ sādhudūṣaṇaṃ yasya bhūṣaṇam ।।
mukhenaikena vidhyanti pādamekasya kaṇṭakāḥ । dūrānmukhasahasreṇa sarvaprāṇaharāḥ khalāḥ ।। nirmāya khalajihvāgraṃ sarvaprāṇaharaṃ nṛṇām । cakāra kiṃ vṛthā śastraviṣavahnīnprajāpatiḥ ।।
yathā paropakāreṣu nityaṃ jāgarti sajjanaḥ । tathā parāpakāreṣu jāgarti satataṃ khalaḥ ।। bibheti piśunānnīcaḥ prakāśanapaṭīyasaḥ । na punarmūḍhahṛdayo nindanīyātsvakarmaṇaḥ ।।
vṛthājvalitakopāgneḥ paruṣākṣaravādinaḥ । durjanasyauṣadhaṃ nāsti kiṃcidanyadanuttarāt ।। khalānāṃ kaṇṭakānāṃ ca dvidhaivāsti pratikriyā । upānanmukhabhaṅgo vā dūrato vāpi varjanam ।।
jīvannapi na tatkartuṃ śaknoti sujanastathā । durjano yanmṛtaḥ kuryātparebhyohitamuttaram ।। yadyadiṣṭatamaṃ tattaddeyaṃ guṇavate kila । ata eva khalo doṣānsādhubhyaḥ saṃprayacchati ।।
rogoṇḍajoṅkurognirviṣamaśvataro ghuṇāḥ krimayaḥ । prakṛtikṛtaghnaśca naraḥ svāśrayamavināśya naidhante ।। na vinā paravādena ramate durjano janaḥ । śvā hi sarvarasānbhuktvā vināmedhyaṃ na tṛpyati ।।
varamatyantaviphalaḥ sukhasevyo hi sajjanaḥ । na tu prāṇaharastīkṣṇaḥ śaravatsaphalaḥ khalaḥ ।। svabhāvenaiva niśitaḥ kṛtapakṣagrahopi san । śaravadguṇanirmuktaḥ khalaḥ kasya na bhedakaḥ ।।
durjanaḥ sujanīkartuṃ yatnenāpi na śakyate । saṃskāreṇāpi laśunaṃ kaḥ sugandhīkariṣyati ।। nīcaḥ samutthitovaśyamanavāpya parāśrayam । chidreṇa ratimāpnoti dṛṣṭāntotra kaṭībhavaḥ ।।
paravāde daśavadanaḥ pararandhranirīkṣaṇe sahasrākṣaḥ । sadvṛttavṛttiharaṇe bāhusahasrārjuno nīcaḥ ।। durjanadūṣitamanasāṃ puṃsāṃ sujanepi nāsti viśvāsaḥ । bālaḥ pāyasadagdhodadhyapi phūtkṛtya bhakṣayati ।।
ādau lajjayati kṛtaṃ madhye paribhavati riktamavasāne । khalasaṃgatasya kathayata yadi susthitamasti kiṃcidapi ।। paramarmadivyadarśiṣu jātyaivocitanigūḍhavaireṣu । kaḥ khalu khaleṣu śaṅkāṃ ślathayiṣyati dambhānirateṣu ।।
ajñaḥ sukhamārādhyaḥ sukhataramārādhyate viśeṣajñaḥ । jñānalavadurvidagdhaṃ brahmāpi naraṃ na rañjayati ।। asthānābhiniveśī prāyo jaḍe eva bhavati no vidvān । bālādanyaḥ kombhasi jighṛkṣatīndoḥ sphurabimbam ।।
labdhodayopi hi khalaḥ prathamaṃ svajanaṃ nayati paritāpam । udgacchandavadahano janmabhuvaṃ dāru nirdahati ।। alpaśrutalava eva prāyaḥ prakaṭayati vāgvibhavamuccaiḥ । sarvatra kunaṭa eva hi nāṭakamadhikaṃ viḍambayati ।।
prakhalā eva guṇāvatāmākramya dhuraṃ puraḥ prakarṣanti । tṛṇakāṣṭhameva jaladherupariplavate na ratnāni ।। mahatāṃ yadeva mūrdhasu tadeva nīcāstṛṇāya manyante । liṅgaṃ praṇamanti budhāḥ kākaḥ punarāsanīkurate ।।
saha vasatāmapyasatāṃ jalaruhajalavadbhavatyasaṃśleṣaḥ । dūrepi satāṃ vasatāṃ prītiḥ kumudenduvadbhavati ।। pariśuddhāmapi vṛttiṃ samāśrito durjanaḥ parānvyathate । pavanāśinopi bhujagāḥ paropatāpaṃ na muñcanti ।।
sādhayati yatprayojanamajñastattasya kākatālīyam । daivātkathamapyakṣaramutkirati ghuṇopi kāṣṭheṣu ।। prāyaḥ khalaprakṛtayo nāparibhūtā hitāya kalpante । puṣpyatyadhikamaśoko gaṇikācaraṇaprahāreṇa ।।
paramarmaghaṭṭanādiṣu khalasya yatkauśalaṃ na tatkṛtye । yatsāmarthyamupahatau viṣasya tannopakārāya ।। atisatkṛtāapi śaṭhāḥ sahabhuvamujjhanti jātu na prakṛtim । śirasā mahāśvareṇāpi nanu dhṛto vakra eva śaśī ।।
vāyuriva khalajanoyaṃ prāyaḥ pararūpameti saṃparkāt । santastu ravikarā iva sadasadyogepyasaṃśliṣṭāḥ ।। prerayati paramanāryaḥ śakridaridropi jagadabhidrohe । tejayati khaṅgadhārāṃ svayamasamarthā śilā chettum ।।
dūrepi parasyāgasi paṭurjano nātmanaḥ samīpepi । svaṃ vraṇamakṣi na paśyati śaśini kalaṅkaṃ nirūpayati ।। sādhuṣvevātitarāmaruṃtudāḥ svāṃ vivṛṇvate vṛttim । vyādhā nighnanti mṛgānmṛtamapi na tu siṃhamādadate ।।
avikāriṇamapi sajjanamaniśamanāryaḥ prabādhatetyartham । kamalinyā kimiha kṛtaṃ himasya yattāṃ sadā dahati ।। svaguṇāniva paradoṣānvaktuṃ na satopi śakruvanti budhāḥ । svaguṇāniva paradoṣānasatopi khalāstu kathayanti ।।
kṛtvāpi yena lajjāmupaiti sādhuḥ paroditenāpi । tadakṛtvaiva khalajanaḥ svayamudgiratīti dhiglaghutām ।। āptvāpyātmavināśaṃ gaṇayati na khalaḥ paravyasanakaṣṭam । prāyaḥ sahasranāśe samaramukhe nṛtyati kabandhaḥ ।।
prakṛtikhalatvādasatāṃ doṣa iva guṇopi bādhate lokān । viṣakusumānāṃ gandhaḥ surabhirapi manāṃsi mohayati ।। labdhocchrāyo nīcaḥ prathamataraṃ svāminaṃ parābhavati । pathi dhūlirajo hyādāvutthāpakameva saṃvṛṇute ।।
mṛgamadakarpūrāgurucandanagandhādhivāsito laśunaḥ । na tyajati gandhamaśubhaṃ prakṛtimiva sahotthitāṃ nīcaḥ ।। upakṛtamanena suhṛdayamiti durjaneṣvasti na kvacidapekṣā । hotrā saha svamāśrayamudvṛttognirdahatyeva ।।
upakṛtireva khalānāṃ doṣasya garīyaso bhavati hetuḥ । anukūlācaraṇena hi kupyanti vyādhayotyartham ।। na paraṃ phalati hi kiṃcitkhala evānarthamāvahati yāvat । mārayati sapadi viṣatarurāśrayamāṇaṃ śramāpanude ।।
svārthanirapekṣa eva hi paropaghātosatāṃ vyasanameva । aśanāyodanyā vā viramati phaṇino na dandaśataḥ ।। ekībhāvaṃ gatayorjalapayasormittracetasośvaiva । vyatirekakṛtau śaktirhaṃsānāṃ durjanānāṃ ca ।।
śalyamapi skhaladantaḥ soḍhuṃ śakyate hālahaladigdham । dhīrairna punarakāraṇakupitakhalālīkadurvacanam ।। mṛgamīnasajjanānāṃ tṛṇajalasaṃtoṣavihitavṛttīnām । lubdhakadhīvarapiśunā niṣkāraṇavairiṇo jagati ।।
prārambhatotivipulaṃ bhṛśakṛśamante vibhedakṛnmalinam । mahiṣaviṣāṇamivānṛju puruṣaṃ bhayadaṃ khalaprema ।। pātramapātrīkurute dahati guṇānsnehamāśu nāśayati । amale malaṃ prayacchati dīpajvāleva khalamaittrī ।।
haṭhādguṇā vā na hṛtāḥ khalena । spṛṣṭopi naikena guṇena citram ।। nārādhyate nāma kimatra citram । yatsevyamāno riputāmupaiti ।।
nivartatesau paritapyate ca । pāpo janaḥ pāpataraṃ karoti ।। tatra kā nṛpativallabhe kathā । kiṃ punaḥ prabalavāyuneritaḥ ।।
na ca hālāhalamulvaṇaṃ hareṇa । dvayametadbahirekamantaranyat ।। dhruvaṃ sa tasyāpagase prasīdati । kathaṃ parastaṃ paritoṣayiṣyati ।।
hṛdi tu yatsphuratītaradeva tat । dhuri payaḥpratibimbamivāsatām ।। daśati dṛṣṭamapi śrutamapyasau । chrutibhirapyatha dṛṣṭiviṣairidam ।।
dhanarahitā vibudhāḥ prayāntu padbhyām । pulinagatairna sameti rājahaṃsaiḥ ।। hrepayati priyavacanairādaramupadarśayankhalīkurute । utkarṣayaṃśca laghayati mūrkhasuhṛtsarvathā varjyaḥ ।।
guṇalavalampaṭa eṣa sādhuvargaḥ । piśunaśunāṃ ruṣatāṃ prayāti kālaḥ ।। karoti maittrīmatha dūṣitā guṇāḥ । karotyavajñopahataṃ pṛthagjanam ।।
śliṣṭo vā vyasanaśatābhirakṣito vā । visrambhaṃ bhujaga ivāṅkamadhyasuptaḥ ।। sparśena dūṣayati vārayati praveśam । kauleyakasya ca khalasya ca ko viśeṣaḥ ।।
yaṃ daṃṣṭrayā daśati taṃ kila hanti sarpaḥ । karṇe paraṃ spṛśati hantyaparaṃ samūlam ।। asyābhimānatamasaḥ prasaraṃ niroddhum । tanvantyahaṃkṛtimaho śataśākhamāndhyam ।।
kenottarottaraviśiṣṭapadopadiṣṭā । kaṇṭhedhunā vasasi vāci punaḥ khalānām ।। ṭiṣṭhankhalaḥ prakuruterthijanopaghātam । dhūme sthite nahi sukhena niṣevyatogniḥ ।।
varṣāmbubhiḥ śamayati jvalanasya tejaḥ । prāyaḥ svabandhujanameva tiraskaroti ।। prāgjātavismṛtanijādhamakarmavṛtteḥ । nīcasya gocaragataiḥ sukhamāsyate kaiḥ ।।
durccaiḥsthitiryadadhamo na mahānubhāvaḥ । pṛṣṭhe bhavatyavakaro na punarnidhānam ।। samudramapi saṃtaretpracaladūrmimālākulam । na tu pratiniviṣṭamūrkhajanacittamārādhayet ।।
pibecca mṛgatṛṣṇikāsu salilaṃ pipāsārditaḥ । na tu pratiniviṣṭamūrkhajanacittamārādhayet ।। sthalebjamavaropitaṃ suciramūṣare varṣitam । kṛtāndhamukhamaṇḍanā yadabudho janaḥ secitaḥ ।।
pariṣvaktaḥ ṣaṇḍho yuvatirita lāvaṇyasahitā । mayā mūḍhena tvāṃ kṛpaṇamaguṇajñaṃ praṇamatā ।। svamūrterbhaṅgaṃ vā patanamaśucau nāśamathavā । ṛjorvakrāśleṣādbhavati khalu suvyaktamaśubham ।।
prasannastadvedhā mama yadi na tairyogamakarot । karoti sve gehe dhruvamatisamṛddhyotsavamasau ।। phalatyetanno cedvilapati na santīha guṇinaḥ । pyaho nīce ramyā saguṇavijigīṣā vidhiktā ।।
nahi parayaśo nindāvyājairalaṃ parimārjitum । dinakarakarānpāṇicchattrairnudacchramameṣyasi ।। maṇirnāherdoṣānbhajati na ca sarpo maṇiguṇān । nasaṅgāddaurjanyaṃ na ca sujanatā kasyacidapi ।।
tyajati kaṭutāṃ na svāṃ nimbaḥ sthitopi payohrade । ciramapi balādhmāte lohe kutaḥ kanakākṛtiḥ ।। viṣamapi varaṃ pītvā suptaṃ kṛtāntaniveśane । na tu khalajanāvāptairarthaiḥ kṛtaṃ hitamātmanaḥ ।।
rūpaṃ naiva parīkṣate na puruṣaṃ vṛtteṣu vārtā kutaḥ । mṛtyurmūrkhakaviḥ khalaḥ kunṛpatiścauraśca tulyakriyāḥ ।। mīṃāṃsākṛtamunmamātha tarasā hastī muniṃ jaiminim । ajñānāhatacetasāmatiruṣāṃ korthastiraścāṃ guṇaiḥ ।।
chūrāndveṣṭi dhanacyutānparibhavatyājñāpayatyāśritān । brūte śīghramavācyamujjhati guṇāngṛhṇāti doṣānkhalaḥ ।। skhalati galati mohādātmanaḥ kleśaleśe । paruṣavacanamalpaṃ śrāvito hantumeti ।।
yadi satsaṅganirato bhaviṣyasi bhaviṣyasi । athāsajjaganoṣṭhīṣu patiṣyasi patiṣyasi ।। tannamrāṅgatayā vadanti karuṇaṃ yasmātrapāvānbhavet । dye kecinnanu śāvyamaugdhyanidhayaste bhūbhṛtāṃ rañjakāḥ ।।
goṣṭhaśva svagṛhāṅgaṇe śikharibhūgarte khaṭākhuḥ sphuṭam । gacchanti hradakṛṣṭakacchapatulāṃ citraṃ tatonyatra te ।। śūre nirghṛṇatā ṛjau vimatitā dainyaṃ priyālāpini । tatko nāma guṇo bhavedguṇavatāṃ yo durjanairnāṅkitaḥ ।।
babhrurlāṅgūlamūlaṃ calayati capalastakṣakāhiṃ jighāṃsuḥ । prāyeṇāsannapātaḥ smarati samucitaṃ karma na kṣudrakarmā ।। aguṇakaṇo guṇorāśirdvayamiha daivātkhalamukhe patitam । prasarati tailamivaikaḥ salile ghṛtavajjaḍatvametyanyaḥ ।।
śaraṇaṃ kiṃ prapannāni viṣavanmārayanti kim । na tyajyante na bhujyante kṛpaṇena dhanāni yat ।। kṛpaṇena samo dātā na bhūto na bhaviṣyati । aspṛśanneva vittāni yaḥ parebhyaḥ prayacchati ।।
yā vipattirdhanāpāye navā bhogivadānyayoḥ । prajñāpakarṣātprāgeva prāptā hi kṛpaṇena sā ।। tyāgopabhogaśūnyena dhanena dhanino yadi । bhavāmaḥ kiṃ na tenaiva dhanena dhanino vayam ।।
gṛhamadhyanikhātena dhanena ramate yadi । sa tu tenānusāreṇa ramate kiṃ na meruṇā ।। kiṃśuke kiṃ śukaḥ kuryātphalitepi bubhukṣitaḥ । adātari samṛddhepi kiṃ kuryurupajīvinaḥ ।।
dānopabhogabandhyā yā suhṛdhbiryā na bhujyate । puṃsāṃ yadi hi sā lakṣmīralakṣmīḥ katama bhavet ।। atisaṃcayakart ṇāṃ vittamanyasya kāraṇām । anyaiḥ saṃcīyate yatnādanyaiśca madhu pīyate ।।
yaddadāsi viśiṣṭebhyo yadāśnāsi dine dine । tatte vittamahaṃ manye śeṣaṃ kasyāpi rakṣasi ।। viḍambanaiva puṃsi śrīḥ parapraṇayapāṃsule । kāntiṃ kāmiha kurvīta kuṇau kaṭakakalpanā ।।
kṛtvopakāraṃ yastasmādvāñchati pratyupakriyām । dīnastṛṣṇāvidheyatvādvāntamapyupaleḍhi saḥ ।। dānaṃ bhogo nāśastisro gatayo bhavanti vittasya । yo na dadāti na bhuṅkte tasya tṛtīyā gatirnāśaḥ ।।
dānaṃ bhogaṃ ca vinā dhanasattāmātrakeṇa ceddhaninaḥ । vayamapi kimiti na dhaninistiṣṭhati naḥ kāñcano meruḥ ।। dhaninopyadānabhogā gaṇyante dhuri mahādaridrāṇām । hanti na yataḥ pipāsāmataḥ samudropi marureva ।।
abhyupayuktāḥ sadbhirgatāgatairaharahaḥ sunirviṇṇāḥ । kṛpaṇajanasaṃnikarṣaṃ saṃprāpyārthāḥ svapantīva ।। upabhogakātarāṇāṃ puruṣāṇāmarthasaṃcayaparāṇām । kanyāratnamiva gṛhe tiṣṭhantyarthāḥ parasyārthe ।।
te mūrkhatarā loke yeṣāṃ dhanamasti nāsti ca tyāgaḥ । kevalamarjunarakṣaṇaviyogaduḥkhānyanubhavanti ।। kṛpaṇasamṛddhīnāmapi bhoktāraḥ santi kecidatinipuṇāḥ । jalasaṃpadomburāśeryānti layaṃ śaśvadaurvāgnau ।।
prāptānapi na labhante bhogānbhoktuṃ svakarmabhiḥ kṛpaṇāḥ । mukharogaḥ kila bhavati drākṣāpāke balibhujāṃ hi ।। dhanāni pāṃsoriva tailaleśāḥ । nirgantumicchantyasubhiḥ sahaiva ।।
yācitaṃ guṇavate na dīyatye । caurapārthivagṛheṣu gacchati ।। śakunisārthaviluptaphalaśriyaḥ । nihitaratnabhujaṃgamavṛttayaḥ ।।
nijepi dehe kṛtayantraṇasya ca । śaṭhairdhanaiḥ pañcapadī na pūritā ।। sukhoṣitānāṃ kṛpaṇasya veśmani । parāṃ ca kāñcitprathayanti nirvṛtim ।।
kṣatacchāyaḥ kāyaściravirasarūkṣāśanatayā । kadaryāṇāṃ kaṣṭaṃ sphuṭamadhanakaṣṭādapi param ।। santyete dhanikāḥ kalāsu sakalāsvācāryacaryācaṇāḥ । dhūte mūrdhani kuṇḍale kaṣaṇataḥ kṣīṇe bhavetāmiti ।।
bhītaḥ pratyupakārakāraṇabhayānnākṛṣyate sevayā । kīnāśo vibhavavyayavyatikaratrastaḥ kathaṃ prāṇiti ।। dīśena kṣīṇabimbaṃ sakalamupacayaṃ kiṃ na nītaḥ kṣaṇena । āḍhyāḥ kurvanti vittavyayacakitadhiyo mānamarthena śūnyam ।।
brahmāṇḍamaṇḍalīmātraṃ kiṃ lobhāya manasvinaḥ । śapharīsphuritairnābdheḥ kṣubdhatā jātu jāyate ।। nālpīyasi nibadhnanti padamuddāmacetasaḥ । yeṣāṃ bhuvanalābhepi niḥsīmāno manorathāḥ ।।
puṃsāmunnatacittānāṃ sukhāvahamidaṃ dvayam । sarvasaṅganivṛttirvā vibhūtirvā suvistarā ।। ayaṃ bandhuḥ paro veti gaṇanā laghucetasām । puṃsāmudāracittānāṃ vasudhaiva kuṭumbakam ।।
jarāmaraṇadaurgatyavyādhayastāvadāsatām । janmaiva kiṃ na dhīrasya bhūyo bhūyastrapākaram ।। parivartini saṃsāre mṛtaḥ ko vā na jāyate । sa jāto yena jātena yāti vaṃśaḥ samunnatim ।।
api nāma sa dṛśyeta puruṣātiśayo bhuvi । garvocchūnamukhā yena dhanino nāvalokitāḥ ।। pṛthvī pṛthvī guṇā mānyāḥ santi bhūpā vivekinaḥ । parābhavāpadaṃ yānti kasmādunnatabuddhayaḥ ।।
adṛṣṭamukhabhaṅgasya yuktamandhasya yācitum । aho bata mahatkaṣṭaṃ cakṣuṣmānapi yācate ।। dāridryānalasaṃtāpaḥ śāntaḥ saṃtoṣavāriṇā । yācakāśāvighātāntardāhaṃ ko nāma paśyatu ।।
paripūrṇaguṇābhogagarimodnāra eva saḥ । trijagatspṛhaṇīyesminna rucirdraviṇepi yat ।। vidyayaiva mado yeṣāṃ kārpaṇyaṃ ca dhane sati । teṣāṃ daivābhiśaptānāṃ salilādagnirutthitaḥ ।।
kiṃ tayā kriyate lakṣmyā yā vadhūriva kevalā । yā na veśyeva sāmānyā pathikairapi bhujyate ।। tyāgo guṇo vittavatāṃ vittaṃ tyāgavatāṃ guṇaḥ । parasparaviyuktau tu vittatyāgau viḍambanā ।।
kusumastabakasyeva dvayī vṛttirmanasvinaḥ । mūrdhni vā sarvalokasya śīryate vana eva vā ।। nṛṇāṃ dhuri sa evaiko yaḥ kaścittyāgapāṇinā । nirmārṣṭi prārthanāpāṃsudhūsaraṃ mukhamarthinām ।।
ākāramātravijñānasaṃpāditamanorathāḥ । dhanyāste ye na śṛṇvanti dīnāḥ praṇayināṃ giraḥ ।। buddhiryā sattvarahitā strītvaṃ tatkevalaṃ matam । sattvaṃ cānayasaṃpannaṃ tatpaśutvaṃ na pauruṣam ।।
kāmaṃ priyānapi prāṇānvimuñcanti manasvinaḥ । icchanti na tvamitrebhyo mahatīmapi satkriyām ।। atyadbhutamimaṃ manye svabhāvamamanasvinaḥ । yadupakriyamāṇopi prīyate na vilīyate ।।
pratyupakurvatpūrvaṃ kṛtopakāramapi lajjayati cetaḥ । yastu vihitopakārādupakāraḥ sodhiko mṛtyoḥ ।। pratyupakurvanbahvapi na bhavati pūrvopakāriṇā tulyaḥ । ekonukaroti kṛtaṃ niṣkāraṇameva kurutenyaḥ ।।
jīvañjīvayati hi yo jñātijanaṃ parijanaṃ ca suhṛdaśca । tasya saphalā gṛhaśrīrdhiganupajīvyāṃ dhanasamṛddhim ।। yacchañjalamapi jalado vallabhatāmeti sarvalokasya । nityaṃ prasāritakaraḥ savitāmapi bhavatyacakṣuṣyaḥ ।।
nāptaṃ yatkenacidapi manorathā api yato nivartante । tadyapi na labhyatenyanmanasvinaḥ kimabhimānaphalam ।। ghaṭanaṃ vighaṭanamathavā kāryāṇāṃ bhavati vidhiniyogena । ucitenucite karmaṇi vṛttinivṛttī mamāyatte ।।
kalpasthāyi na jīvitamaiścaryaṃ nāpyate ca yadabhimatam । lokastathāpyakāryaṃ kurute kāryaṃ kimuddiśya ।। dhanabāhulyamahetuḥ kopi nisargeṇa muktakaraḥ । prāvṛṣi kasyāmbumucaḥ saṃpattiḥ kimadhikāmbunidheḥ ।।
tātena vā yadi tadā bhaginī khalu śrīḥ । tattyāgabaddhamanasaḥ sudhiyo bhavanti ।। phalitopyasya janasya nīrasaḥ । paramāvarjayituṃ guṇārjanam ।।
devatāsu varadāsu satīṣu । taṃ nṛśaṃsamahamādyamavaimi ।। vinākṛtaṃ kāṣṭhamivāvabhāti । lokottareṇa sphuritena śūnyam ।।
kva nojjvalantu kva nu na prathantām । brahmāṇḍakośe ghaṭadīpakalpāḥ ।। na śakyate sattvaguṇaḥ pramārṣṭum । nādhaḥ śikhā yānti kadācideva ।।
utpāda eva niyameva vināśahetuḥ । mṛtyurvaraṃ parahitāvahitāśayasya ।। ta evāmī dvitrā jaraṭhajaraṭhā yānti gaṇanām । smayastabdhoyāvatkalayati samagraṃ tṛṇamidam ।।
na bibhrati manāsvino yadamunā na tāvatkṣatiḥ । vahanti vijigīṣutāṃ kimiva tenukampāspadam ।। vidhṛtamaparairdattaṃ cānyairvijitya tṛṇaṃ yathā । katipayapurasvāmye puṃsāṃ ka eṣa madajvaraḥ ।।
bhuvastasyā lābhe ka iva bahumānaḥ kṣitibhujām । viṣāde kartavye vidadhati jaḍāḥ pratyuta mudam ।। prasādaṃ kiṃ netuṃ viśāsi hṛdaya kleśakalilam । viviktaḥ saṃkalpaḥ kimabhilaṣitaṃ puṣyati na te ।।
pariṣvaktopyarthaiḥ paribhavapadaṃ yāti kṛpaṇaḥ । dyutiṃ saiṃhīṃ na śvā dhṛtakanakamālopi labhate ।। paṭvī yasya matistamaḥprahataye dvāveva tau prāṇitaḥ । tasyālekhyamaṇerivākṛtidhṛtaḥ sattāpyasattā nanu ।।
bhāsvānātmamahattvasādhanavidhāvanye guṇāḥ kecana । dainyavrīḍakalaṅkamujjhatu kathaṃ ceto mahācetasām ।। paśyanti spṛhayālavo na ripavo yāṃ vikramāsāditām । no saṃpadvipadeva sā guṇavatāṃ prītistayā kīdṛśī ।।
yāstāḥ santu balerivādipuruṣāyorvīṃ svayaṃ yacchataḥ । devānāmupari prabhutvamapi me mā bhūttrapākāraṇam ।। śītaṃ nirjharavāri pānamaśanaṃ kandāḥ sahāyā mṛgāḥ । duṣprāpārthini yatparārthaghaṭanāvandhyairvṛthā sthīyate ।।
tyāgaḥ pramādo viduṣāṃ na sosti । rājñāṃ śiraḥ kākamukhāni bhekāḥ ।। śūrāśca kṛtavidyāśca rūpavatyaśca yoṣitaḥ । yatra yatra gamiṣyanti tatra tatra kṛtālayāḥ ।।
bhogīndrāḥ prabalā api prathamataḥ pātālamūle sthitāḥ । dīnoddhāraparāyaṇāḥ kaliyuge satpūruṣāḥ kevalam ।। prārabhya vighnavihatā viramanti madhyāḥ । prārabdhamuttamaguṇā na parityajanti ।।
prasaradbhiḥ karairyasya vikasanti na sadguṇāḥ । tasya doṣākarasyeyaṃ kathaṃ nityāsti pūrṇatā ।। kṣīṇaḥ kṣīṇaḥ samīpatvaṃ pūrṇaḥ pūrṇotidūratām । upaiti mitrādyaccandro yuktaṃ yanmalinaḥ sadā ।।
kathaṃ na lajjitastādṛksavitā tejasāṃ nidhiḥ । brahmāṇḍakhaṇḍikāṃ prāpya kurvanpādaprasārikām ।। raverevodayaḥ ślāghyaḥ konyeṣāmudayagrahaḥ । na tamāṃsi na tejāṃsi yasminnabhyudite sati ।।
kimanena na paryāptaṃ kāntatvaṃ śaśalakṣmaṇā । susaṃtaptāpi nalinī yadviśvāsamupāgamat ।। karānprasārya raviṇā dakṣiṇāśāvilambinā । na kevalamanenātmā divasopi laghūkṛtaḥ ।।
vartate yena pātaṅgiḥ ṣaṇmāsāndvau ca vatsarau । rāśiḥ sa eva candrasya na yāti divasatrayam ।। śirasā dhāryamāṇopi somaḥ somena śaṃbhunā । tathāpi kṛśatāṃ dhatte kaṣṭaḥ khalu parāśrayaḥ ।। Qsv pa pājakasya
viśatu vahnimatho vrajatu kṣitim kathaṃ sa dantarahitaḥ sūryaḥ sūribhirucyate । yo mīnarāśiṃ bhuktvaiva meṣaṃ bhoktuṃ samudyataḥ ।। viśatu vahnimatho vrajatu kṣitim । sakalalokacamatkṛtiṣu kṣatiḥ ।।
yāvanno tīkṣṇarucimaṇḍalamabhyupaiti । nindoḥ sitābhraśakalasya ca ko viśeṣaḥ ।। te paśya kīdṛśamamuṃ samudāharanti । tadgṛhyate yadi kṛtaṃ tadahaskareṇa ।।
kāpyastyasau śaśadharasya kalā yayaiva । cūḍāmaṇau na gaṇitosya kalaṅkadoṣaḥ ।। candropyalaṃ bhuvanamaṇḍalamaṇḍanāya । yenoditena dinamastamitena rātriḥ ।।
svaḥsthe tasminkila dinamukhaṃ nūtanaṃ nābhaviṣyat । vyagraḥ kālaṃ gamayati sakhe sopyayaṃ paśya candraḥ ।। labdhvā kāṃcitpunarapi kalāṃ dūradūrānuvartī । no daurjanyādviramati jaḍo nāpi dainyādvyaraṃsīt ।।
krāntaṃ yena kṣapitatamasā madhyamaṃ dhāma viṣṇoḥ । dūrāroho bhavati mahatāmapyupabhraṃśaniṣṭhaḥ ।। Qsv kalaśakasya parābhūtiḥ kvāsau visadṛśatarādrāhuśirasaḥ । trapāhīno mitrāttadapi gagane yadviharati ।।
kālenāstaṃ ka iva na gatā yānti yāsyanti cānye । tasminneva prakṛtimahati vyomni labdhovakāśaḥ ।। kalpāntāvasaretha saiva pṛthivī svaireva dagdhā karaiḥ । kaṣṭaṃ sopi dināntavītakiraṇastigmāṃśurastaṃ gataḥ ।।
cakṣuṣmatparamārthataḥ kṛtamidaṃ devena tigmatviṣā । yadbadhnāti dhṛtiṃ śaśāṅkaśakalāloketha dīpethavā ।। sacchidraṃ nṛśiraḥkapālamamalaṃ candraṃ ca dhatte samam । jyotsnāhāsavikāsapāṇḍuravapurmukhyāṃ mudaṃ puṣyati ।।
kṣīṇaṃ dūrata eva muñcati pitā bhūtvā jalānāṃ nidhiḥ । pūrṇatve ca davīyasi sthitamaho mitrāya tasmai namaḥ ।। saccakrapramadāvahābhyuditatā kairnāma nākāṅkṣitā । lokastīkṣṇakaroyamityabhimukhaṃ nainaṃ yathā prekṣate ।।
bhītyāpayāntyanudinaṃ śataśaḥ piśācāḥ । gṛhṇāti taṃ dyumaṇimabhrapiśāca ekaḥ ।। tamograstaṃ jagatsarvaṃ trātuṃ bhānuḥ sadodyataḥ । taṃ tu trātuṃ tamograstaṃ jagatyekopi na kṣamaḥ ।।
rātrau guṇanidheḥ padmātkumudaṃ yadanakṣaram । prāptā lakṣmīḥ sa mahimā rājño jaḍanidherdhruvam ।। candropi rātrirahito gatakāntireva । jāto nistaratayā parirambhayogaḥ ।।
vrajati dhavalapakṣe kṛṣṇapakṣe tu rātriḥ । truṭati tadanayoḥ kiṃ tāvatā dampatitvam ।। bodhaṃ dṛśāṃ diśati bhūriguṇeṣvabhīṣṭaḥ । dhīmānnamasyati na kastaminaṃ praśasyam ।।
tathāpyuccairdhāmno bhavati bahujalpo janaravaḥ । ravestādṛktejo na bhavati hi kanyāṃ gata iti ।। amṛtamayaśarīraḥ kāntiyuktopi candraḥ । parasadananiviṣṭaḥ ko laghutvaṃ na yāti ।।
spardhāṃ manda madoddhataḥ svajanakenārkeṇa mā mā kṛthāḥ । naivecchatyayamatyayaṃ guṇisakhaḥ kasyāpi tejonidhiḥ ।। spardhāṃ nijepi janake janakelihetau । dhvāntāntakṛdgiriśahastapavitritātmā ।।
jñātvā svāṃ vidadhattviṣaṃ dinapatirhāsyapraśāntyunmukhaḥ । syurdīpā api yadvaśena jagatāṃ tigmāṃśuvismārakāḥ ।। yepyete divasā madekaśaraṇāḥ kārśyaṃ paraṃ yānti te । hemante bhagavānaharpatiraho loke gataḥ sevyatām ।।
nābhiṣeko na saṃskāraḥ siṃhasya kriyate vane । vikramārjitasattvasya svayameva mṛgendratā ।। ekohamasahāyohaṃ kṛśohamaparicchadaḥ । svapnepyevaṃvidhā cintā mṛgendrasya na jāyate ।।
mattebhakumbhanirbhedakaṭhoranakharāśaniḥ । mṛgāririti nāmnaiva laghutvaṃ yāti kesarī ।। patanti naiva mātaṅgakumbhapāṭanalampaṭāḥ । valgatsvapi kuraṅgeṣu mṛgārernakharāḥ kharāḥ ।।
kiṃ kirmaḥ ka upālabhyo yatredamasamañjasam । kākiṇyapi na siṃhasya mūlyaṃ koṭistu dantinaḥ ।। līlādalitadhṛṣṭebhakumbhapīṭhasya nirbhayaiḥ । kathaṃ kesariṇaḥ krāntaṃ suptasyāpi mṛgaiḥ padam ।।
mattebhakumbhanirbhedarudhirāruṇapāṇinā । hariṇā hariṇaḥ spardhāṃ varākaḥ kurute katham ।। tāvadgarjati mātaṅgo vane madabharālasaḥ । śirovilagnalāṅgūlo yāvannāyāti kesarī ।।
śauryadarpabalādhmātaśvasadgaṇḍāntaśobhinaḥ । saṭāmutpāṭya siṃhasya kiṃ narāḥ sukhamāsate ।। kopodekatalāghātanipatanmattadantinaḥ । harerhariṇayuddhesya kiyānvyākṣepavistaraḥ ।।
yāvadasthiṣu saṃlagnāḥ karāḥ kesariṇaḥ kṣaṇam । yūthasya prāṇitaṃ tāvattadaraṇyanivāsinaḥ ।। vikhaṇḍanoḍḍāmaravikramakramaḥ । prasaṅgamaṅgīkurute kathaṃ hariḥ ।।
siṃhaḥ śiśurapi nipatati madamalinakapolabhittiṣu gajeṣu । prakṛtiriyaṃ sattvavatāṃ na khalu vayastejaso hetuḥ ।। ekākini vanavāsinyarājalakṣmaṇyanītiśāstrejñe । sattvocchrite mṛgapatau rājeti giraḥ pariṇamanti ।।
siṃhaḥ karoti vikramamalijhāṅkārāṅkite kare kariṇaḥ । na punarnakhamukhavilikhitabhūdharakuharasthite nakule ।। samadakarikumbhadāraṇamadapaṅkacchuritakesarasaṭasya । siṃhasya ka iva vaktre karatalamādhātumutsahate ।।
valgatsu bāliśatayā puratopyaṭatsu । siṃhasya locananimīlanameva yuktam ।। māyāntamantakasamaṃ purato mṛgārim । bhrāntaṃ madāndhagajayūthapamastakeṣu ।।
nirdāritebhavarakumbhasamudbhavena । nityaṃ babhūva dhigahodya tṛṇena sorthī ।। tiryaktayaiva kathitaḥ sadasadvivekaḥ । tejastu tatsphurati yena jagadvarākam ।।
śaṃsāspadaṃ tadapi na dvayameva manye । helānipātitamataṅgajajaṅgamādreḥ ।। vikhyātavāraṇagaṇasya harerguhāyām । dhārṣṭyo niviṣṭa iti kaṣṭamihādya dṛṣṭam ।।
dantaḥ kvaṇatkarajavajraśikhābhighātaḥ । prāṇātyayepi kurute svaśarīrayātrām ।। meghaṃ dantimadāntadurlalitadhīrmā siṃha lālaṅghiṣīḥ । jhampālampaṭabhāvabhāvipatanāccintyoṅgabhaṅgaḥ svayam ।।
sthalavigalitamuktālaṃkṛtakṣmātalasya । militamapi samantādekakāryeṇa kṛtsnam ।। bhramadalimaṇḍalīniviḍaguṃgumaghoṣajuṣaḥ । trijagati teja eva guru no vikṛtākṛtitā ।।
avyājorjitavikramo mṛgapatirvīrendra mā kupyatām । yallabdhaṃ vyasanākulena manasā svenaiva taccintyatām ।। kaśmīrāngatukāmasya mīraśāhākhyabhūpateḥ । śāhābuddīnabhūmīndraḥ prāhiṇoditi lekhakam ।।
parikramitumīhase virama naiva śūnyaṃ vanam । cchaṭāpaṭalabhāsurotkaṭasaṭābharaḥ kesarī ।। luṭhadrudhirarañjitollalitakesaraḥ kesarī । patanhariṇakaiḥ samaṃ samarabhūmikāṃ lajjate ।।
pibata nalinīkaccheṣvacchaṃ punarmahiṣāḥ payaḥ । asahanatayā dūrībhūto vidherta kesarī ।। dūrāducchalitosi siṃha mahatāṃ tenaiva khinnaṃ manaḥ । taddṛṣṭvaiva vayaṃ hriyā kimaparaṃ pātālamūlaṃ gatāḥ ।।
vyāpāraikavinodadurlalitayā kālogamallīlayā । siṃhaḥ pañjarapātapuñjitatanurdhatte daśāmīdṛśīm ।। māpannopi vipannadhīdhṛtirapi prāṇeṣu naśyatsvapi । kiṃ jīrṇaṃ tṛṇamatti mānamahatāmagresaraḥ kesarī ।।
satyaṃ vāraṇa naiṣa kesariśiśustvāḍambaraiḥ spardhate । tādṛktvādṛśameva yena sutarāṃ bhojyaṃ paśuṃ manyate ।। vyāsaṅgavyaktamuktāphalaśakalalasatkesarālīkarālaḥ । vibhyatsāraṅgasārthaḥ satatamasahanaḥ kesarī kena dṛṣṭaḥ ।।
kaḥ kaḥ kaṃ kamalākaraṃ vikamalaṃ kartuṃ karī nodyataḥ । siṃhīsnehavilāsabaddhavasatiḥ pañcānano vartate ।। sthālīmadhyakavoṣṇaraktarasavanmuktāpulākapriyaḥ । gartāvartavivartamānaśaśakaprāṇāpahāre hareḥ ।।
yūthāḥ palāśavanatopi palāyya jagmuḥ । gomāyavairavayavairapi nāsti vṛttiḥ ।। nambhodhīniva dhāvataḥ sarabhasaṃ hatvā raṇe vāraṇān । kruddhaḥ sopi bhavānaho bata gataḥ pañcāsya hāsyāṃ daśām ।।
kṣauṇībhṛcchikharaśriyo gajaghaṭā nītvā madāṭopinīḥ । gomāyuṣvapi viśvaviśvaviditaprauḍhiḥ kimudyacchate ।। cara vinayavratamānatānanaḥ । gururupari kṣamate na teṅkuśaḥ ।।
gāhasya śailataṭanirjhariṇīpayāṃsi । mātaṅga muñca mṛgarājaraṇābhilāṣam ।। yenākulīkṛtamidaṃ kariṇā babhūva । mandaḥ kathaṃ gamita eṣa vaśaṃ prasahya ।।
saṃpuñjapūjitakaraḥ kariyūthasevyaḥ । jātaḥ kathaṃ kimathavā prabhuratra kālaḥ ।। saṃtāpitāṅga karipuṅgava muñca śokam । ko vākṣarāṇi parimārjayituṃ samarthaḥ ।।
asminmarau samativāhayakutracittvam । bhūyaḥ śamaṃ gamayitāsi nidāghakāle ।। karṇaḥ karī nanu bhavedduritasya pātram । mātaṅga eva kimataḥ paramucyatesau ।।
na paṅkairāhlādaṃ vrajati bisabhaṅgārdhaśakalaiḥ । smarandāvabhraṣṭāṃ hṛdayadayitāṃ vāraṇapatiḥ ।। bhramadbhṛṅgāsaṅgāḥ pariharati kāntāḥ kamalinīḥ । vitanvannucchvāsānkṣaṇamapi vatānte na ramate ।।
madonmattāñjitvā karacaraṇadantaiḥ pratigajān । sa evāyaṃ nāgaḥ sahati kalabhebhyaḥ paribhavam ।। vinayavidhitsayā śirasi te gajayūthapate । prasabhasamutthitasya niśitā vanakesariṇaḥ ।।
yatte nāgarikājane nipatitaṃ sadbhāvaśūnye manaḥ । he mattadvipu karmaṇaḥ pariṇataṃ rāgānurūpaṃ phalam ।। helākuḍmalitekṣaṇāḥ kva nu dṛśastadvā kva te bṛṃhitam । tvāmāruhya śiśuḥ padā paravaśaṃ saṃcārayatyājñayā ।।
paṅkāṅkāni sarāṃsi gaṇḍakaṣaṇakṣodakṣatāḥ śākhinaḥ । tattannāma kṛtaṃ viśṛṅkhalatayā vaktuṃ na yatpāryate ।। prāvṛṇvanvividhāḥ kuthā api vahannakṣatramālā api । nvaindhyīnāṃ ghanasallakīvanabhuvāmāste sadā duḥkhitaḥ ।।
pītaṃ yena sarojapattrapuṭake homāvaśeṣaṃ payam । sotkaṇṭhaṃ sabhayaṃ ca paśyati muhurdūre sthitastāpasaḥ ।। kiṃ tvaṃ vāraṇa tapyase gaṇikayā ko nāma no vañcitaḥ । ye mattā avivekinaścaladhiyaste prāpnuvantyāpadam ।।
pītaṃ yacca karāvagāhakaluṣaṃ tatpītaśeṣaṃ payaḥ । yadbandhārpaṇakātarasya kariṇaḥ kliṣṭaṃ na dṛṣṭaṃ mukham ।। pāśagranthivraṇānāmabhimatamadhunā dehi paṅkānulepam । revākulopakaṇṭadrumakusumarajo dhūsarā vindhyapādāḥ ।।
bhūmau nipatya vadanodaradarśanaṃ ca । dhīraṃ vilokayati cāṭuśataiśca bhuṅkte ।। sotkaṇṭhā rabhasāgamādabhipatadreṇuḥ kareṇuśca yat । tanmṛtyorapi duḥsahaṃ tu yadayaṃ mando dhuri sthāpitaḥ ।।
heloddhūlitamallikākisalayairyo vṛddhimabhyāgataḥ । nirmajjadvajarajjupāśavivaśaḥ kaṣṭaṃ kimāceṣṭām ।। madyāpi mā smara salīlanimīlitākṣaḥ । vakraṃ vidherupari śāsanamaṅkuśaṃ ca ।।
mā matta dviradākṣi nikṣipa śaratkṛṣṭe taḍāgāmbuni । grāmasyaikagateramuṣya niyataṃ syājjīvite saṃśayaḥ ।। dūrvākuratṛṇāhārā dhanyāstāta vane mṛgāḥ । vibhavonmattacittānāṃ na paśyanti mukhāni yat ।।
amṛtā vigataprāṇā sāntaḥśalyākṛtavraṇā । abaddhā niścalevāste kūṭasaṃsthe mṛge mṛgī ।। pāśairmahī hutabhujā jvalitā vanāntāḥ । kaṃ deśamāśrayati yūthapatirmṛgāṇām ।।
kimiti valitagrīvaṃ sthitvā muhurmuhurīkṣase । kaṭhinamanasāmeṣāmete vilocanavibhramāḥ ।। tṛṣārtaḥ sāraṅgo viramati na khinnepi manasi । mabhūmau pratyāśā na ca phalati vighnaṃ ca kurute ।।
yadvā syāḥ pavanāśanastadapi te sāviṣkṛti prāṇitam । dṛṣṭirvittamadoddhatākṣiṇi mukhe mūrkhasya nāyāsitā ।। dvāre vetralatāvitānagahane kaṣṭaḥ praveśakramaḥ । kiṃ bhūbhṛtkaṭakasthitivyasaninā vyarthaṃ khurāḥ śātitāḥ ।।
tṛṣṇā yāsu nivartate tanubhṛtāmālokamātrādapi । tā etā mṛgatṛṣṇikā hariṇa he nedaṃ payo gamyatām ।। visrambhasthitihetavo na gaṇitā bandhūpamāḥ pādapāḥ । mārgantaḥ padavīṃ tathāpyakaruṇā vyādhā na muñcantyamī ।।
paryastāgniśikhākalāpajaṭilānnirgatya dūraṃ vanāt । kūpāntaḥ patitaḥ karoti vidhure kiṃ vā vidhau pauruṣam ।। nādyānāmanimittakopakuṭilālāpaṃ mukhaṃ paśyasi । he sāraṅga tavātisundaramidaṃ kenopadiṣṭaṃ vratam ।।
bhaṅgaprasrutadugdhabindubisarā śālernavā mañjarī । tāmeva prativāsaraṃ muniriva dhyāyanvane śuṣyati ।। no ramyāsu vanopakaṇṭhaharitacchāyāsu śītāsvapi । śailendrodarakaṃdareṣu gatadhīḥ śṛṅgāriveṣaḥ sthitaḥ ।।
mandasvacchandacārī pariharati bhayādālayaṃ yūthapasya । sāraṅgo duḥkhamāste vidhuravidhivaśādanyayūthapraviṣṭaḥ ।। māṃ muñca vāgurika yāhi kuru prasādam । manmārgavīkṣaṇaparastanayo madīyaḥ ।।
saraḥ savye vāme davadahanadāhavyatikaraḥ । na yātuṃ na sthātuṃ hariṇāśiśureṣa prabhavati ।। vāri kva nāma pibati svapiti kva nāma । vyādhonudhāvati vadhāya dhanurdadhānaḥ ।।
puṇyairavāpi śaraṇāya mayeti toṣam । mīnaṃ prabhujya sahasā kṛtameṣabhogam ।। madhukarakulatastvaṃ prāpayethā madhūni । prathamamukharasāste śoṣayantyeva paścāt ।।
marakatamaṇiśyāmāṃ śaṣpairvihāya vanasthalīm । paricayaratiḥ sā durvārā na sā guṇavairitā ।। madhu vanagataṃ tasyālābhe virauṣi kimutsukā । jagati sakale kasyāvāptiḥ sukhasya nirantarā ।।
vyapagatadhanacchāyastyakto na sādaramīkṣitaḥ । karabhadayitāvṛndairanyaiḥ sukhaṃ paribhujyate ।। virama śaṭhe he kasyātyantaṃ sakhe sukhamāgatam । punarapi bhavānkalyāṇānāṃ bhaviṣyati bhājanam ।।
śaraṇamathavānṛjvī dīrghā tavaiva śirodharā । diyati samaye ko jānīte bhaviṣyati kasya kim ।। caransvasthoraṇye karabhaśiśukaḥ śokarahitaḥ । yathā nānyadbhuṅkte na pibati na śete na ramate ।।
dīrghādhvanyanugamyate na padavī yasya svayūthyairapi । manye nūnamanena daivahatakenāsvāditaṃ bhrāmaram ।। śākhāgraṃ yadakhādi cāru karabhīvaktrārpitaṃ premataḥ । prāṇānāmabhavattadeva sahasā prasthānatūryaṃ yathā ।।
kramelakaḥ kaṇṭakalampaṭastam । madhyasthatā naikataropahāsaḥ ।। eka eva khago mānī vane vasati cātakaḥ । pipāsito vā mriyate yācate vā puraṃdaram ।।
ayi cakitamugdhacātaka marubhuvi dhāvasi mudhā kimudgrīvam । grīṣme davāgnivalitastāpicchoyaṃ na vidyutvān ।। pratīkṣate prāṇasamāṃ pibantīm । svalpaṃ payaḥ paśyati nimnagāsu ।।
svasyaiva cātakaśiśuḥ praṇayaṃ vidhattām । tāḥ svacchaśītamadhurāḥ kva nu nāma nāpaḥ ।। ramyaḥ kalāpamahimaiṣa śikhaṇḍinosya । kṣuṇṇepyayaṃ caṭakatulyagatirna jātaḥ ।।
svacchānsudhādhikarasānapi vārirāśīn । manye tadānatibhayācchirasobhimānī ।। kaṇṭhavraṇaṃ prakaṭayestadayogyatāṃ ca ।। doṣopi saṃvṛtimatāṃ bhajate guṇatvam ।।
haṃsāvalīvalayino jalasanniveśāḥ । pauraṃdarīṃ yadabhivāñchati vāridhārām ।। nindyāḥ pāpatayā svakukṣiṣu gatāḥ kiṃ nāma pakṣāḥ kṣayam । paryāyapratipattilāghavabhayādbhūmau sthitā barhiṇaḥ ।।
kekāraveṇa na ca karṇarasāyanena । moturna tuṣyati śikhinvadhamantareṇa ।। cātaka tāta kiyadbhavatā pātakamatulamakāri । navajaladādapi cañcupuṭe yattava na patati vāri ।।
jalakaṇavitaraṇarahitaḥ prakaṭitadhavalitaveṣaḥ । cātaka raṭasi vṛthā kiṃ jaladaḥ śārada eṣaḥ ।। santi kūpāḥ sphuradrūpāḥ paritaḥ saritaḥ śubhāḥ । tathāpi cātakasyaikaḥ phalado jaladodayaḥ ।।
cañcatkalāpamapi nṛtyasi rañjanāya । binduṃ jalasya labhase na ca lajjase ca ।। pramlāyitaḥ sa nijapakṣakalāpa eva । yaste tṛṣaṃ praśamayetkacameghavarṣaiḥ ।।
vasatotiśayaprītyā mānasocitasaṃsthiteḥ । palvalāmbhasi haṃsasya haṃsataiva vikalpyate ।। pibanti madhu padmebhyo bhṛṅgāḥ kesaradhūsarāḥ । haṃsāḥ śaivālamaśnanti dhigdaivamasamañjasam ।।
yadi nāma daivayogājjagadasarojaṃ kadācidapi jātam । avakaranikaraṃ vikirati tatkiṃ kṛkavākuriva haṃsaḥ ।। kaṭu raṭati nikaṭarvatī vācāṭaṣṭiṭṭibhaḥ paṭuryatra । apasaraṇameva śaraṇaṃ maunaṃ vā tatra haṃsasya ।।
astu yadyapi sarvatra nīraṃ nīrajamaṇḍitam । ramate na marālasya mānasaṃ mānasaṃ vinā ।। kṣudhitopi padmakhaṇḍe jahāti rajasāvṛtaṃ hi kiṃjalkam । guṇini kṛtapakṣapāto bisaṃ tu bahu manyate haṃsaḥ ।।
makulaṣamānasavāsalālite । punarapi yāsyasi paṅkajālayam ।। rājīvareṇukraṇakīrṇapaśaṅgatoyām । he he hatāśa vada kāṃ diśamutsukosi ।।
śaktasya saṃprati matiḥ kva nu tedya yātā । rādātumicchasi bisāṅkuravāñchayā tvam ।। puṇyāni pāvitajaganti manoramāṇi । labdhāni hātumiha vāñchasi nāsi haṃsaḥ ।।
mātaṅgasaṅgakaluṣāṃ nalinīṃ nirīkṣya । haṃsena sāśru parivṛtya gataṃ na līnam ।। ramyaṃ mṛṇālaśakalaṃ himaśaṅkhaśubhram । śevālanālalavalampaṭatāṃ vidhatte ।।
vihagahataka viṣṭhāraktavaktrāntarālaḥ । kamalavanavihārī sārasohaṃ na kākaḥ ।। kāraṇḍakākabakabhāsavanaṃ praviṣṭaḥ । nīcāśrayo hi mahatāmavamānabhūmiḥ ।।
kva kaṭu lavaṇaṃ kaupaṃ cāmbhaḥ kva tāmarasāsavaḥ । kva maruviṣayo dhvāṅkṣakṣetraṃ kva haṃsa bhavādṛśāḥ ।। yosau bakaḥ sa iha haṃsa iti pratītaḥ । yāvadvadanti baka eṣa na mūḍhalokāḥ ।।
karudhvaṃ mā ceto viyati bahato vīkṣya vihagān । nirīhāṇāmeṣāṃ tṛṇamiva bhavantyambunidhayaḥ ।। pataddhārāsārāṃ gamaya viṣamāṃ prāvṛṣamimām । sa eva tvaṃ haṃsaḥ punarapi vilāsāsta iha te ।।
sakhe haṃsottiṣṭha prathamamamuto dagdhasarasaḥ । na kāko vācāṭaścaraṇayugalaṃ mūrdhni kurute ।। pibati na jalaṃ yāti svaptuṃ na śevalajālakam । kvaṇati karuṇaṃ śokagrastaḥ priyāvirahākulaḥ ।।
kumuda viṭapānveṣī haṃso niśāsvavicakṣaṇaḥ । kuhakacakito lokaḥ satyepyapāyamapekṣate ।। sphītāstāmarasāsavā viharaṇakrīḍāsahaṃ saikatam । dhṛṣṭoktruṣṭabake jaratsarasi te koyaṃ nivāsagrahaḥ ।।
bhūyopi pravibhajyamānanalinaṃ paśyema toyāśayam । śuṣyatyātapaśoṣitasya sarasastīre jaratsārasaḥ ।। yaḥ śṛṇvankalakūjitaṃ madhulihāṃ saṃjātaharṣotsavaḥ । soyaṃ saṃprati haṃsako marugataḥ kaṣṭaṃ tṛṇaṃ vāñchati ।।
tāmevotsukacetasaḥ kamalinīṃ dṛṣṭvā bakādhyāsitām । haṃsāste na bhavanti haṃsadhavalāḥ prāyo bakā eva te ।। yasyāmaṃsataṭāvaghaṭṭitajalaṃ valgantyamī madgavaḥ । sā haṃsena manasvinā kamalinī yuktaṃ yadi tyajyate ।।
krīḍā cāpsu saroruheṣu vasatisteṣāṃ rajo maṇḍanam । sevādainyavimānanāvirahito haṃsaḥ sukhaṃ jīvati ।। matsyā api hi jānanti kṣīranīravivecanam । prasiddhaṃ rājahaṃsānāṃ yaśaḥ puṇyairavāpyate ।।
ye nojjhanti purīṣapuṣṭavapuṣastekecidanye dvijāḥ ।। gaṅgānīramapi tyajanti kaluṣaṃ te rājahaṃsāḥ kutaḥ ।। samudgirasi vācaḥ kiṃ puṃskokila sukomalāḥ । śvabhresmiñjaḍapāṣāṇagurunirghoṣabhairave ।।
kākaiḥ saha vivṛddhasya kokilasya kalā giraḥ । khalasaṅgepi naiṣṭhuryaṃ kalyāṇaprakṛteḥ kutaḥ ।। nādaṃ śṛṇoti rativigrahasaṃdhidūtam । rāvirbhavatkaṭuravāsu vanasthalīṣu ।।
helollāsitamālatīparimalāmodānukūlānilam । pāṃsūttambhabhṛto nidāghadivasāḥ saṃtāpasaṃdhāyinaḥ ।। tūṣṇīmāḥsva viśīrṇaparṇanicayacchannaḥ kvacitkoṭare । kāloyaṃ śiśirasya saṃprati sakhe nāyaṃ vasantotsavaḥ ।।
kvacitkaṅkārāvaḥ kvacidapi kapīnāṃ kalakalaḥ । kathaṃkāraṃ tāraṃ kvaṇatu cakitaḥ kokilayuvā ।। ।। ketakīkusumaṃ bhṛṅgaḥ pīḍyamānopi sevate ।
doṣāḥ kiṃ nāma kurvanti guṇāpahṛtacetasaḥ ।। kṛtvāpi koṣapānaṃ bhramarayuvā purata eva kamalinyāḥ । abhilaṣati bakulakalikāṃ madhulihi maline kutaḥ satyam ।। madanamavalokya niṣphalamanityatāmapi ca bandhujīvānām ।
gurumupagamya bhramaraḥ saṃprati jāto japāsaktaḥ ।। kvacidāsāditamīkṣitaṃ śrutaṃ vā । yadi jātīkusumānukāri puṣpam ।। madhu pānaṃ madhurāḥ priyāpralāpāḥ ।
bhramarasyāmbhasi kā na rājalīlā ।। sakaruṇaṃ kvaṇitaṃ gatamāgatam । nahi tadasti vilokya na yatkṛtam ।। na sahate saha tena niṣevitām ।
smarati sā ratisāramaharniśam ।। dvipānna karṇāgranipātamāpnuyāt । naro bhavatyeva parābhavāspadam ।। kusumalatāstṛṇāvatsupuṣpitāgrāḥ ।
tadidamapatrapa ketakīlatābhyaḥ ।। cūteṣu yo vilasitaḥ kalikāntarasthaḥ । kṛcchreṇa veṇuvivare divasāḥ prayānti ।। pītvā latāsu madhupaḥ kamale niṣaṇṇaḥ ।
saṃtoṣahīnamiha kaṃ na bhajantyanarthāḥ ।। lolaṃ vinodaya manaḥ sumanolatāsu । bālāṃ kadarthayasi kiṃ navamālikāyāḥ ।। saṃsaktatāmarasareṇupiśaṅgitāṅgaḥ ।
kṣīṇaḥ kṣitau madhukaro vivaśotra śete ।। kūjandvirepha karuṇaṃ kusumāsavārthī । bhagnā hi sā kusumitā sahakāravallī ।। raktā manoharamukhā sukumāramūrtiḥ ।
nītastadaiva vidhinā madhuponyadeśam ।। dvau puṣkare madhukarau yugapatpraviṣṭau । kaṣṭe vidhau na rajasāpi yuto dvitīyaḥ ।। punarapi gato raktāśokaṃ kadambataruṃ tataḥ ।
paricitaguṇadveṣī loko navaṃ navamīhate ।। kimiva na kṛtaṃ tatra bhrāntvā madhuspṛhayālinā । dhuri tu likhitastṛṣṇāndhānāṃ janena vivekinā ।। prakṛtisurabhau raktāśoke na yāti viśokatām ।
vahati tanutāmaṅge bhṛṅgaḥ smarannavamālikām ।। caraṇapatanaṃ mudrābhedaṃ vidhātumapīhate । madhukarayuvā puṇyairlabdhvā navāṃ navamālikām ।। dvirephāḥ saṃvṛttāḥ sapadi gajagaṇḍapraṇayinaḥ ।
na kaścitkṣīṇārthe prathamaguṇagandhaṃ gaṇayati ।। na jānīṣe tattvaṃ pratapatitarāṃ grīṣmasamayaḥ । gataḥ gaurabhyāḍhyaḥ prakṛtisubhagaścaitravibhavaḥ ।। pītaḥ kena rasosya kena rajasā codvellitaṃ kena vā ।
nuttāletra vṛthaiva pippalatarau kiṃ kiṃcidāsādyate ।। tṛṣṇāvibhramavipralabdhahrdayastattvāvabodhaṃ vinā । durbuddhirvyasanī tathāpi madhupastṛṣṇāśayodbhrāmyati ।। yāmāliṅgya samutsukena manasā yātaḥ parāṃ nirvṛtim ।
dhairyaṃ nāma tadastu tasya na punaḥ snehānurūpaṃ kṛtam ।। nītā yena niśā śaśāṅkadhavalā padmodare śārade । soyaṃ bhṛṅgayuvā karīraviṭape badhnātu tuṣṭiṃ kutaḥ ।। tṛṣṇā vā hatajīvite yadi tadā kiṃ puṣpaśūnyaṃ jagat ।
dānāmbhaḥspṛhayānuyātyaliraho lolastameva dvipam ।। dṛṣṭiḥ sā madavismṛtasvaparadikkiṃ bhūyasoktena vā । vantaḥśūnyakaro niṣevyata iti bhrātaḥ ka eṣa grahaḥ ।। kleśaklāntatano mudhaiva bhavatā duḥkhaṃ kimityāsyate ।
sāmodāḥ prakaṭāśayāḥ pratipadaṃ santyeva padmākarāḥ ।। tāṃ tyaktvāpi gataḥ sa candanataruṃ tasmātsarojaṃ gataḥ । saṃtoṣeṇa vinā parābhavaśataṃ prāpnoti lubdho janaḥ ।। bhāsvānudeṣyati hasiṣyati padminī ca ।
hā hanta hanta nalinīṃ gaja unmamātha ।। na ṣaṭpado gandhaphalīmajighrat । balīyasī kevalamīśvarecchā ।। matsyaḥ śrīparirambhanirbharataravyākośakoṣonmukhaiḥ ।
dūrādeva nimeṣaśūnyanayanaḥ padmaṃ samudvīkṣate ।। jīvato nigiranmatsyānmunivaddṛśyate bakaḥ । mṛnānapi na gṛdhrastu dhigākāramunīndratām ।। nāleneva sthitvā pādenaikena kuñcitagrīvam ।
janayati kumudabhrāntiṃ vṛddhabako bālamatsyānām ।। śādyamaho kva nu tadgatamasya । vañcayitum na kutopi samarthaḥ ।। yadapahāya yiyāsasi haṃsatām ।
phalati tattadidaṃ yatatāṃ nṛṇām ।। na kabdhalāsyāni gatāni haṃsavat । guṇastathāpyasti bake bakavratam ।। mālāpāste sa ca mṛdupadanyāsahṛdyo vilāsaḥ ।
tūṣṇīmevāsitumayi sakhe tvaṃ kathaṃ me na haṃsaḥ ।। kiṃ tatrāsti suvarṇapaṅkajavanānyambhaḥ sudhāsaṃnibham । chambūkāḥ kimu santi neti ca bakairākarṇya hīhīkṛtam ।। tulyavarṇacchadaḥ kṛṣṇaḥ kokilaiḥ saha saṃgataḥ ।
kena vijñāyate kākaḥ svayaṃ yadi na bhāṣate ।। ātmarutādapi virutaṃ kurvāṇāḥ spardhayā saha mayūraiḥ । kiṃ jānanti varākāḥ kākāḥ kekāravānkartum ।। ramyeṣu saṃcaratu cūtavanāntareṣu ।
kākaḥ kila dhvanividhau nanu kāka eva ।। kāntasvarairapi balātkhalu saṃnikarṣam । kākaḥ karotvanukṛtiṃ na yayau yadeṣām ।। samantādākrāntā viṣaviṣamabāṇapraṇayibhiḥ ।
na vāṇī kalyāṇī tadihamukhamudraiva śaraṇam ।। vilikhati caraṇāgrairdevatānāṃ śirāṃsi । kimiva na kurute khaṃ prāpya kāko varākaḥ ।। śaṅkāyāstadupajñataiva viditā vṛttistvavācyaiva sā ।
kākaḥ kokilalāñchanacchavirucā kaṣṭaṃ muhurmūrchati ।। vīkṣyante na ta eva khalviha ruṣā vāryanta evāthavā । saṃpratyetadanargalaṃ balibhujā māyāvinā bhujyate ।। laulyaṃ nāma taveti kātra gaṇanā bhāṇḍyaṃ vibhūṣaiva te ।
yattvevaṃ viguṇasya kāpi bhavato grīvā na tatsahyate ।। bhuṅkte rājaśukaṃ nivārya kuraraḥ krīḍāparo dāḍimam । hā jātaṃ viparītamadya vipine śyene parokṣaṃ gate ।। kiṃ puṃskokilavatsvanena madhuraḥ kiṃ haṃsavatsadgatiḥ ।
kākaḥ kena guṇena kāñcanamaye vyāpāritaḥ pañjare ।। puṇyāhaśrutiṣu prasiddhiradhikā pūrṇaṃ vayaḥ pauruṣam । kākastena guṇena kāñcanamaye vyāpāritaḥ pañjare ।। prāptastiraskṛtabahūdakahaṃsasārthaḥ ।
kāṇo dvijaḥ pratigṛhaṃ bata yatra pūjyaḥ ।। sūrydanyatra yaccandrepyarthasaṃsparśi tatkṛtam । khadyota iti kīṭasya nāma tuṣṭena kenacit ।। ghanasaṃtamasamalīmasadaśadiśi niśi yadvirājasi tadanyat ।
kīṭamaṇe dinamadhunā tarāṇikarāntaritacārusitakiraṇam ।। jarjaratṛṇāgramadahansarṣapakaṇamaprakāyannūnam । kīṭatvamātmatantraḥ khadyotaḥ khyāpayanbhāti ।। svalpaprabhāḥ svatanumātranibaddhabhāsaḥ ।
tāvanna saptaturagaḥ samudeti yāvat ।। bhānti sma saṃtamasamayyagamanniśāsau । bhātyatra nendurapi kīṭamaṇe kimu tvam ।। sthāsyanti līḍhatimirā na maṇipradīpāḥ ।
dunmeṣameṣyati bhavāniti dūrametat ।। tasmai kātaramohanāya mahaso leśāya mā svasti bhūt । kīṭenāhitayāpi jaṅgamamaṇibhrāntyā viḍambyāmahe ।। pratyagraiḥ parṇanicayaistaruryaireva śobhitaḥ ।
jahāti jīrṇāṃstāneva kiṃ vā citraṃ kujanmanaḥ ।। yathāpallavapuṣpāḍhyā yathāpuṣpaphalarddhayaḥ । yathāphalarddhisvārohā hā mātaḥ kvāgamandrumāḥ ।। sādhveva tadvidhāvasya vedhāḥ kliṣṭo na yanmudhā ।
svarūpānanurūpeṇa candanasya phalena kim ।। vane kaṇṭakasādṛśyātkhadiraḥ paryupāsitaḥ ।। mahātarurvā bhavati samūlo vā vinaśyati । nāṅkuraprakriyāmeti nyagrodhakaṇikāṅkuraḥ ।।
puṣpapattraphalacchāyāmūlavalkaladārubhiḥ । dhanyā mahīruhā yeṣāṃ vimukhā yānti nārthinaḥ ।। patatyaṅgāravarṣe vā vāti vā pralayānile । tālaḥ stabdhatayārabdhastayaiva saha naśyati ।।
chāyāvanto gatavyālāḥ svārohāḥ phaladāyinaḥ । mārgadrumā mahāntaśca pareṣāmeva bhūtaye ।। agatīnāṃ khalīkārādduḥkhaṃ naivopajāyate । bhavantyaśokāḥ prāyeṇa sāṅkurāḥ pādatāḍitāḥ ।।
yadyapi candanaviṭapī vidhinā phalakusumavarjito vihitaḥ । nijavapuṣaiva pareṣāṃ tathāpi saṃtāpamapaharati ।। prāpte vasantamāse vṛddhiṃ prāpnoti sakalavanarājinaḥ । yanna karīre pattraṃ tatkiṃ doṣo vasantasya ।।
phalitaghanaviṭapavighaṭitapaṭudinakaramahasi lasati kalpatarau । chāyārthī kaḥ paśurapi bhavati jaradvīrudhāṃ praṇayī ।। phalakusumakisalayojjvalaviṭapaśatāntaritataraṇikiraṇaughe । mārgatarau nikaṭasthe kaḥ pathikaḥ klāntimanubhavati ।।
samudyatā ye bhuvi tāpaśāntyai । prajāpaterāśayaleśamatra ।। vastu sundaramaguptimatkutaḥ । saṃcitāḥ khadira kaṇṭakāstvayā ।।
viṣadharairadhiruhya mahājaḍaḥ । yadata eva phalena na yujyate ।। kiṃ candanasya na kṛtaṃ kusumaṃ phalaṃ vā । tasyāntikaṃ parigṛhītabṛhatkuṭhāraḥ ।।
lāvaṇyacumbanasukhocitacārupuṣpa । muddāmapāmaragaṇā marubhūmireṣā ।। mūlasya campakataroḥ kva vikāsacintā । śreyaḥ svajīvaparipālanamātrameva ।।
bhūrjadrumasya viphalatvasamarpaṇena । āśāṃ na pūrayati sorthiparamparāṇām ।। vairasyasīmani kimu sthirakautukena । chātrā khalena khadiradruma eṣa sṛṣṭaḥ ।।
dīrghaṃ rasāyanavadāyuruta pradadyāt । stabdhaḥ phalaṃ phalati varṣaśatena tālaḥ ।। kṣuttāpaśāntijanakaikajagatprasiddha । ekaṃ phalaṃ śakunikhaṇḍitamalpamāptam ।।
satyaṃ na kaścidapi te tarurasti tulyaḥ । saṅgena candana viṣadrumanirviśeṣaḥ ।। varavanataruruccaiḥ puṣpavallīphalāḍhyaḥ । dhavakhadirapalāśāḥ kevalaṃ vṛddhibhājaḥ ।।
chāyāṃ yasya bhavidbhireva śamitā gharmāpadonekaśaḥ । prakṣīṇasya taledya taptasikatāṅgāraivaḥ paraṃ dahyate ।। viśrāntaṃ śayitaṃ prabhuktamuṣitaṃ skandhe phalaiḥ praśrite । kārīṣāya kaṣanti śoṣaparuṣāṃ gopālabālāstvacam ।।
śobhaivātha ca kānanisthitiriyaṃ pradveṣa evāthavā । saṃbandhonanurūpayāpi na kṛtaḥ kiṃ candanasya tvayā ।। sevyaḥ sadbhiritīdamākalayatā tālodhvagenāśritaḥ । kāle kvāpyathavā kadācidathavā netyatra vedhāḥ prabhuḥ ।।
saṃyuktaḥ phalitosi kiṃ yadi phalaiḥ pūrṇosi kiṃ saṃnataḥ । kṣobhāmoṭanabhañjanāni janataḥ svaireva duścoṣṭitaiḥ ।। tanvīcārupayodharāntarakṛtasparśasya gopyākṛteḥ । yena tvāṃ parihṛtya candanataro yāntyadhvagā dūrataḥ ।।
bhogābhyāsasukhāsikāḥ pratidinaṃ tā vismṛtāstatra vaḥ । kiṃ tenaiva saha svayaṃ na nidhanaṃ yātāḥstha bho bhoginaḥ ।। ksodīyāṃsamapi kṣaṇaṃ paramataḥ śaktiḥ kutaḥ prāṇitum । kalyāṇaiḥ phalitāsi tālaviṭapinputreṣu pautreṣu vā ।।
magresyaiva guṇagrahaḥ saguṇatā kiṃ candanasyocyatām । jāne yena varaṃ dhavotha khadiropyanyothavā na tvayam ।। no puṣpaṃ sumanoharaṃ na vihagāḥ śabdāmṛtasyandinaḥ । niḥstabdhasya taroradhaḥ kathamaho sṛṣṭosi durvedhasā ।।
na cchāyā klamahāriṇī na ca kalakvāṇāstathā patriṇaḥ । tatkiṃ pāntha kaṭhorakaṇṭakamukhairgātrakṣatārthī bhavān ।। namrāḥ svāduphalā samāśritajanakṣuttāpavicchedinaḥ । rūkṣāḥ kāṇṭakinaḥ sasarpavivarā bhūyaḥ prarūḍhā drumāḥ ।।
grīṣmoṣmāpadi śītalastalabhūvi spandonilādeḥ kutaḥ । drāghimṇā muṣitāḥ kiyacciramaho tālena bālā vayam ।। vairāgyādiva vakṣi sādhu viditaṃ kasmādidaṃ kathyate । na cchāyāpi paropakārakṛtaye mārgasthitasyāpi se ।।
puṣpaiḥ ṣaṭcaraṇāḥ phalaiḥ śakunayo gharmārditāśchāyayā । prāptastvaṃ druma bodhisattvapadavīṃ satyaṃ kujātāḥ pare ।। cchāyāvatsu taleṣu pānthanivahā viśramya geheṣviva । te nandantu phalantu yāntu ca parāmatyunnatiṃ pādapāḥ ।।
adyāpyāvṛṇu diktaṭāni viṭapaiḥ sālaiścucumbāmbaram । gharmārteḥ parimocitāḥ phalaśatairyāvadvayaṃ tarpitāḥ ।। jātosau sarasaḥ pravāsiphaladaḥ sarvāśritāpāśrayaḥ । taṃ labdhāvasaropi vṛddhaśakunirdūre sthito vīkṣate ।।
mātaṅgākarṣaṇāni vyasanamapi guru prāptavantopi vajrāt । nārthibhyo vārayanti pratidivasamaho sādhu vṛttaṃ tarūṇām ।। pānthāḥ svāduphalāśayā madhulihaḥ saurabhyagandhāśayā । re re śalmalipādapa pratidinaṃ ke na tvayā vañcitāḥ ।।
matvā candanapādapaṃ pathika mā viśrāntaye śiśriyaḥ । āśvāsya smṛtiśeṣatāṃ viṣadharairnīṃtaḥ kiyantodhvagāḥ ।। udgīto racitālayaḥ khagakulairdeśāntarādāgataiḥ । soyaṃ saṃprati durmadena dalitaśchāyātarurdantinā ।।
tvacchāyāpariśītalaṃ ca salilaṃ pītaṃ vinītaḥ klamaḥ । tvaṃ sanmārgatarurvayaṃ ca pathikā bhūyāspunaḥ saṃgamaḥ ।। astyeva bhūbhṛtāṃ mūrdhni divi vā dyotatembudaḥ । marudbhirbhujyamānopi sa kimeti rasātalam ।।
toyapūraparipūritodadhiḥ । ityasatyamabhidīyate katham ।। paśya śuṣyati kathaṃ mahatsaraḥ । vardhitā kimiha haṭṭavāhinī ।।
nityoditāḥ santi payomucomī । santyeva te kepi mahānubhāvāḥ ।। ghrātuṃ gavā yanna tṛṇaṃ nighṛṣṭam । māyātvavaśyāyakaṇairdaridraḥ ।।
uddāmavīcivalitāḥ sarito bhavanti । dambhomucāṃ payasi na kṣayamānpuvanti ।। narṇaḥpratigrahadhanagrahaṇādhamarṇaḥ । dhṛṣṭodhamastava samo ghana naiva dṛṣṭaḥ ।।
gātrāntareṣu ghana varṣasi cātakasya । prāṇātyayosya bhavataḥ parihāsamātram ।। toyādānāṃ tadapi jaladherlokasaṃtāpaśāntyai । he he megha spṛhayati na te kaḥ kiletthaṃ vratāya ।।
toyādānaṃ tadapi jaladherlokasaṃtāpaśāntyai । he he megha spṛhayati na te kaḥ kiletthaṃ vratāya ।। konyaḥ kartumalaṃ tavaiva ghaṭate karmedṛśaṃ duṣkaram । sarvānaupayikeṣu dagdhasikatāraṇyeṣvapāṃ vṛṣṭayaḥ ।।
pāṭhīnaiḥ pṛthupaṅkakūṭaluṭhitairyasminmuhurmūrchitam । yenā kaṇṭhanimagnavanyakariṇāṃ yūthaiḥ payaḥ pīyate ।। āpāditāni sahasaiva tṛṇaiḥ śirāṃsi । tacceṣṭitaṃ duravadhāragaterjalasya ।।
garjatyekaḥ sarabhasataraṃ paśya tanmātralābhāt । madhyādābhyāṃ vipulahṛdayaścātakaḥ kiṃ nu meghaḥ ।। śriyā yeṣāṃ loke sthalajalavibhāgopyapahṛtaḥ । śarajjīmūtoyaṃ kuta iha payobindurapi te ।।
darpāddūramupekṣitena balavatkarmeritairmantribhiḥ । sphītastāvadaho ghanena ripuṇā dagdho girigrāmakaḥ ।। saṃpādyoddalitendranīlaśakalaśyāmābhirāmaṃ vapuḥ । cañcūśrātakapotakasya sakalā siktā na yena svayam ।।
dhṛṣṭasvaprakṛtikriyāsamucite grāme tathā jṛmbhitam । nāpyajñāyi janairyathaughapayasāṃ strotojalānāmapi ।। yaṣmābhiḥ kimu pārijātacaritaṃ nākarṇitaṃ vā kvacit । no lajjāpyabhijāyatetirabhasādvyomnyuddhataṃ dhāvatām ।।
kṣetrāṇāṃ paritāpajarjararucāṃ kṣemaṃkaraḥ kṣmātale । nsanmeghoyamamoghadarśanaghanasnigdhacchavirvardhatām ।। vyāpārsphītakīrtiḥ sphuradanlaśikhānargharatnaikapūrṇaḥ । śūnye kṣiptvāmbu garjatyagaṇitanidhano vārivāhaḥ sagarvam ।।
na pālayati maryādāṃ velākhyāmambudhistathā । tṛṣyatāṃ nopakartavyamitīmāmaparāṃ yathā ।। gavādīnāṃ payonyedyuḥ sadyo vā dadhi jāyate । kṣīrodadhestu nādyāpi mahatāṃ vikṛtiḥ kutaḥ ।।
yadyapi svacchabhāvena darśayatyudadhirmaṇīn । tathāpi jānudaghnoyamiti cetasi mā kṛthāḥ ।। yasyāmbukaṇikāpyāsye na patatyarthīnāṃ kvacit । kaṣṭamambhonidhiḥ sopi nadīna iti kathyate ।।
yātu nāśaṃ samudrasya mahimā sa bhuvi śrutaḥ । vāḍavaḥ kṣutpipāsārto yenaikopi na tarpitaḥ ।। amṛtarasavisaraavitaraṇamaraṇottāritasure sati payodhau । kasya sphuranti hṛdaye grīṣmataḍākā bhuvi varākāḥ ।।
harirapyeṣa yadīśitā śriyaḥ । tadimāstasya vibhūtivipruṣaḥ ।। yena na vrajati kaścidantikam । cakramarṇava kimarthamagrataḥ ।।
macintayitvā ca tadadrimanthanam । vimatsarā dhīradhiyāṃ hi vṛttayaḥ ।। tṛṇāni mūrdhnā bibhṛtāṃ jaleśvaraḥ । ratnāni ratnāni tṛṇaṃ tṛṇaṃ punaḥ ।।
te saṃkaṭaprakṛtayaḥ kṛpaṇāstaḍāgāḥ । niṣkampakukṣipayaso dvayamapyacintyam ।। muktaughaḥ sikatā pravālalatikāḥ śevālamambhaḥ sudhā । dūrātkarṇarasāyanaṃ nikaṭatastṛṣnāpi no śāmyati ।।
dūre davāgniparidīpitamānasānām । dandahyate dviguṇatāṃ ca na yāti tṛṣṇā ।। kallolavellitadṛṣatparuṣaprahāraiḥ । yāñcāprasāritakaraḥ puruṣottamopi ।।
sāṃyātrikāḥ salilarāśimamī viśānti । kauleyakāmbudṛtayo yadudīrṇatṛṣṇāḥ ।। saṃrakṣyatembudhirapeyatayaiva dūrāt । kiṃ bhāyayasyaparamūrmiparamparābhiḥ ।।
yasyādhvagā marubhuvīva nitāntatāntāḥ । dīnā vivartitadṛśonutaṭaṃ prayānti ।। āpūryate yadi jalairjaladāpagābhiḥ । na kṣubhyati sma jaladhirna tanutvameti ।।
caṇḍārcirbhagavānudeti ca yato yatrāstamabhyeti ca । gāmbhīryaśriyamasya kastulayituṃ vārāṃ nidherarhati ।। manasijaripoḥ pīyūṣeṇāpyaśeṣadivaukasām । yadi na mathanāyāsaṃ dhīraḥ saheta payonidhiḥ ।।
śaśitarumaṇiprāyaiḥ prāyaḥ pralobhanamāhitam । tadapi nipuṇairnāsya kṣāntaṃ surairamṛtaṃ vinā ।। pyanucitaguṇārambhaḥ kālaḥ kimetadanantaram । virama saritāmetattoyaṃ na testi manāgapi ।।
kṣaṇenaikasyāntarjvalitavapuṣo yatkṣaṇamapi । nṛśaṃsasyāmbhodhervrajatu vilayaṃ sosya mahimā ।। yadujjvalarucīnmaṇīnsuciracarcitāsthāguṇān । kṣipatyaniśamūrjitairjhagiti tanmayatvaṃ gataḥ ।।
pipāsorambhobhiśculukamapi no bhartumaśakaḥ । kuṣitvā kliśnāsi śrutikuharamabdhe kimiti naḥ ।। vyālagrāhabhiyāvagāhanamapi svasthena nāsādyate । antarnihnutināśitāmalamaṇivrāte mudhā dhāvasi ।।
prollāsoyamasau tavāmbunilaye seyaṃ mahāsattvatā । grāvasrotasi pāpa tāpakalaho yatkvāpi nirvāpyate ।। śabdairvā badhirīkarotu kakubho dhattāṃ ca vistīrṇatām । kiṃ sāmyaṃ pratanoḥ karotu sarasopyabdhiḥ kṛtāḍamabaraḥ ।।
śrīvāsopi mahāmaṇirvidhurasau kalpadrumo gaustathā । lokoyaṃ tṛṇavadguṇaṃ vigaṇayandoṣagrahaikāgradhīḥ ।। anyatraiva vipāsavaḥ pratidinaṃ gacchantyamī jantavaḥ । svāṃ mūrtiṃ vaḍavānale jalanidhirmanye juhotyanvaham ।।
viśrāntyā madhusūdanasya suciraṃ yatkiṃcidāsāditam । deveṣvarpayatāmṛtaṃ drutamaho sarvaṃ tadutpuṃsitam ।। yatkarmātiśayaṃ vicintya manasaḥ kampaḥ samutpadyate । anyasyāpi mahātmano na vapuṣaḥ svalpopi jātaḥ śramaḥ ।।
tvāṃ pṛcchāmi yadambudhe kimapi tanniścitya dehyuttaram । tṛṣyadbhiḥ pathikaiḥ kiyattadadhikaṃ syādaurvadāhādataḥ ।। itaśca śaraṇārthināṃ śikhariṇāṃ guṇāḥ śerate । aho vitatamūrjitaṃ bharasahaṃ ca sindhorvapuḥ ।।
prādāduccaiḥśravasamapi vā vajriṇe tatkva gaṇyam । konyastasmādbhavati bhuvaneṣvambudherbodhisattvaḥ ।। abdhiḥ kriyeta yadi ruddhataṭābhimukhyaḥ । dāturmanāgapi na tasya tu dātṛtāyāḥ ।।
rāttānāpatatastaraṅgavalayairāliṅgya gṛhṇannasau । prāyonyena kṛtādaro laghurapi prāptorcyate svāmibhiḥ ।। kalyāṇinī bhavatu mauktikaśuktipaṅktiḥ । yaddāruṇairjalacarairna vidāritosmi ।।
kiṃ tāvadarjitamanena durarṇavena । pātālakukṣikuhare viniveśitaṃ ca ।। kālaprāptaṃ mahāratnaṃ yo na gṛhṇātyabuddhimān । anyahastagataṃ dṛṣṭvā paścātsa paritapyate ।।
bhidyatenupraviśyāntaryo yathārucyupādhinā । viśuddhiḥ kīdṛśī tasya jaḍasya sphaṭikāśmanaḥ ।। sphaṭikasya guṇo yosau sa evāyāti doṣatām । dhatte svacchatayā chāyāṃ yastāṃ malavatāmapi ।।
yena pāṣāṇakhaṇḍasya mūlyamalpaṃ vasuṃdharā । anastamitasārasya tejasastadvijṛmbhitam ।। śuṣkatanutṛṇalavāgraṃ gṛhṇāti dhanāśayānyadīyaṃ yaḥ । mūḍhāstṛṇamaṇimapi taṃ niyuñjate pādarakṣāyai ।।
saṃtāpabhittulyaguṇopagūḍhaḥ । kṣipto bahistuṅgakucadvayena ।। yadi maṇistrapuṇi pratibadhyate । bhavati yojayiturvacanīyatā ।।
tyajati jātu nijāṃ prakṛtiṃ na yaḥ । bhajati rūpamupāntagatasya yaḥ ।। cintāmaṇe tvamupalo bhava mā maṇirbhūḥ । yeṣāṃ tṛṇagrahaṇakauśalameva bhūṣā ।।
jātyandhadurjanajanairavadhīritopi । cintāmaṇirnahi jahāti kadācideva ।। mūrdhnā dhṛtosi yadi mā sma tato viṣīdaḥ । saubhāgyayogyamiha kasyaciduttamāṅgam ।।
kenobhayorapi maṇitvamadaḥ samānam । gṛhṇañjarattṛṇalavaṃ na tu lajjitonyaḥ ।। tṛṇairalamadhaḥ kṛtaḥ kṛtapadaḥ kvacidgrāvasu । luṭhatyacalakaṃdare vidhura eṣa cintāmaṇiḥ ।।
mahatkimapi ratnamityasamasaṃmadaṃ gūhate । vahatyatikadarthanāṃ bata varākakaḥ pāmaraḥ ।। kimiha gahena bhrātarvyarthaṃ samullasito bhavān । marakatamaṇe dagdhagrāme hatādarapāmare ।।
mānī kopi na yācate mṛgayate kopyalpamalpāśayaḥ । jātā naipuṇadustareṣu nikaṣā sthāneṣu cintāmaṇeḥ ।। te dṛṣṭāḥ pratidhāma dagdhamaṇayo vicchinnasaṃkhyāściram । nāmāpyatra na tādṛśasya tu maṇe ratnāni gṛhṇāti yaḥ ।।
paryanteṣu luṭhanti nirmalarucā spaṣṭāṭṭahāsā iva । ratnānāṃ tu parigrahavyasaninaḥ santyeva sāṃyātrikāḥ ।। dṛṣṭvainaṃ nūnamārādvyapasaratitarāṃ kāpi daurgatyanītiḥ । nnante dṛṣṭaḥ sa eva vraṇaśataparuṣaḥ kopi pāṣāṇakhaṇḍaḥ ।।
vartiṣyanta ime kathaṃ kathamiti svapnepi maivaṃ kṛthāḥ । te śṛṅgāraparāyaṇāḥ kṣitibhujo maulau kariṣyanti naḥ ।। uccairuccaratu ciraṃ cīrī vartmani taruṃ samāruhya । digvyāpini śabdaguṇe śaṅkhaḥ saṃbhāvanābhūmiḥ ।।
ucchvāsitenocchvasate nu satyam । śravyo na yo yo na sadarthaśaṃsī ।। prāptāni yajjagativaktraviśeṣayogāt । tajjīvitaṃ sahṛdayāḥ prabhavanti yeṣām ।।
kvāpi grāmasurāṅgaṇe sa tu lasansaṃdhyāsu śaṅkhadhvaniḥ । nādo nāma kṛtānukāramuditagrāmyāṭṭahāsāhataḥ ।। śuṣkāsthiśeṣatanutāmapi lambamānaḥ । śuddhāśayo vadati maṅgalameva śaṅkhaḥ ।।
paryanteṣu luṭhanti ye dalaśataiḥ kalmāṣitakṣmātalāḥ । yaḥ saṃvartabharakṣamairmadhuripoḥ śvāsānilaiḥ pūryate ।। govindānanacumbi sunadarataraṃ pūrṇendubimbādvapuḥ । kauṭilyaṃ hṛdi pāñcajanya bhavatastenātilajjāmahe ।।
varamaśrīkataivāstu netaraśrīsamānatā । iti kairavakodbhede kamalaṃ mukulāyate ।। lakṣmīsaṃparkarūpoyaṃ doṣaḥ padmasya niścitam । yadayaṃ guṇasaṃdohadhāmanīndau parāṅmukhaḥ ।।
antaśchidrāṇi bhūyāṃsi kaṇṭakā bahavo bahiḥ । kathaṃ kamalanālasya mā bhūvanbhaṅgurā guṇāḥ ।। siteṣvavacchādanakāraṇaṃ te । trasteva lakṣmīrna padaṃ vidhatte ।।
prathaya paṅkakulodbhavatāṃ mudā । vrajasi yena parāspadatāṃ śriyaḥ ।। rāgo ghano madhumadotkaṭamānanaṃ ca । taddainyameva kila durbhagatā yadebhiḥ ।।
nāśaṃ na yānti viraheṇa divākarasya । jyāyovijṛmbhitamidaṃ trijagatpratītam ।। jṛmbhā jahīhi calatāṃ ca vimuñca kiṃcit । mittre vidhau sati vidhatsa yatheṣṭametat ।।
snehena yāni bhavataḥ kathayāmi kiṃcit । kiṃ yāsi ramyatamatāmuta kaṇṭakarddheḥ ।। doṣākaroyamadhunā samudeti paśya । pracchannatā guṇavatāṃ svayameva yogyā ।।
randhrānvitopi hatakardamasaṃbhavopi । mitrodaye vikasanaṃ labhate sadaiva ।। saṃghaṭṭaghuṃghumaghanadhvanayobjakhaṇḍāḥ । bhṛṅgaḥ sa kopi dharaṇidharanābhipadmaḥ ।।
mitrānurāganirate dhṛtasadguṇaughe । yuktaṃ taveha kamale kamale sthitiryat ।। vapurdigdhaṃ kāntyā sthalanalina ratnadyutimuṣā । tvamevaikaṃ lakṣmyāḥ paramamabhaviṣyaḥ padamiha ।।
ye yāminyadhipānukāriramaṇīvaktropamānaṃ gatāḥ । yastrailokyasamudbhavaprabhaviturjanmāvanitvaṃ gataḥ ।। svābhogentaḥpraveśopyaśithilaniviḍaḥ kośabhāvānna dattaḥ । padmena śrīmatāpi prasabhamubhayato bhraṃśitaḥ paśya bhṛṅgaḥ ।।
bhrātaḥ paṅkaja saṃkocaḥ kaṃcitkālaṃ viṣahyatām । saiva prabhāte śobhā te bhāte dinakare bhavet ।। adhogatiṃ ca saṃprāpya bisāḥ paṅkakalaṅkitāḥ । guṇino nirguṇairdāśaiḥ kṛṣṭāḥ svāṅkuradarśitāḥ ।।
tadaṅkurāṇi padmāni guṇairyuktāni mānibhiḥ । śirasā dhāryamāṇāni mīlitāni jaḍātmanā ।। marau nāstyeva salilaṃ kṛchrādyadyapi labhyate । tatkaṭu stokamuṣṇaṃ ca na karoti vitṛṣṇatām ।।
ñjalakaṇopi maroratigocaraḥ । jaladhareṇa jalairaparaḥ kṛtaḥ ।। saṃbhāraśālini marau sugṛhītanāmni । kūposti tatra ca jalaṃ yadayatnalabhyam ।।
mā muñca pāntha muhurāśritavatsalo bhūḥ । dṛṣṭaṃ jvalatparikaraṃ sikatāvitānam ।। saṃpatparītavapuṣaḥ phalabhāranabhrān । śākhānmarau mṛgayate na tatosti mugdhaḥ ।।
kimapi kila batāhaṃ nopakartuṃ samarthaḥ । chaṭhamaruranṛtāmbhaḥprāptaye tānprayuṅkte ।। cirataramatho niḥśvasyātho sadainyamavasthitam । prakṛtivirasaḥ kaṣṭaṃ yāto manāgapi nārdratām ।।
ditomī gṛdhrādyāḥ kulamidamitaḥ kaṅkavayasām । api dvitrāḥ kecinna khalu kalavācaḥ śakunayaḥ ।। punarapi punaḥ prekṣāpūrvā na kācana te kriyā । śiśiramadhuraṃ vāri prāptuṃ yadadhvaga vāñchasi ।।
yadīyaḥ sarveṣāmiha khalu vikāropyabhimataḥ । kimikṣordoṣosau na punaraguṇāyā marubhavaḥ ।। satyaṃ tīvratayā tṛṣastava maro kosāvanarthodayaḥ । saṃnahyanti yatastavopakṛtaye dhārādharāḥ prākṛtāḥ ।।
kāmaṃ mopakṛthāstatastava maro vācyaṃ na dhīro bhava । premṇā karṣasi tarṣamūrchitadhiyopyanyānataḥ śocyase ।। sacchāyāḥ kadalīdrumāḥ surabhayaḥ kiṃ puṣpitāścampakāḥ । śamyo bhrāmyasi mūḍha nirmaruti kiṃ mithyaiva martuṃ marau ।।
jalāntarāṇi śvabhreṣu tiṣṭhantu kvāpi yāntu vā । surasindhupravāhasya sṛtau ratnākarovadhiḥ ।। kvāntaḥ śūnyo naḍaḥ kvekṣustathāpi sudṛśākṛtī । vivekaśūnyamanasāṃ vipralambhāya nirmitau ।।
nāsya bhāragrahe śaktirna ca vāhaguṇaḥ kṛṣau । devāgārabalīvardastathāpyaśnāti śobhanam ।। nakraḥ svasthānamāsādya gajendramapi karṣati । sa eva pracyutaḥ sthānācchunāpi paribhūyate ।।
varamunnatalāṅgūlātsaṭādhūnanabhīṣaṇāt । siṃhātpādaprahāropi na sṛgālādhirohaṇam ।। gandhaikasāro viphalaḥ sevyaścandanapādapaḥ । bhujaṃgāḥ pavanāhārāḥ sevakāḥ sadṛśo vidhiḥ ।।
kva gato mṛgo na jīvatyanudinamaśnaṃstṛṇāni vividhāni । svayamāhatagajabhoktuḥ siṃhasya tu durlabhā vṛttiḥ ।। vakramaśayyāsaṃsthitamantaḥkoṭaramanekadurgranthi । praguṇīkartuṃ śakto durdāru na viśvakarmāpi ।।
na tadanukṛtaṃ manāgapi na vā jalaṃ sucirasevitaiḥ śītam । andhīkṛte kudīpaiḥ pratyuta dhūmena me nayane ।। utsannamāpaṇamamuṃ drakṣyāmo nirmalaiḥ kadā nayanaiḥ । cintāmaṇikācakaṇau viparītaguṇāguṇau yatra ।।
ujjvalacampakamukulāśaṅkitayā yaḥ pradīpakaṃ spṛśati । kajjalakalaṅkadāhaṃ muktvānyattasya kiṃ ghaṭatām ।। śikharī citaśikharaśikhaḥ sphuradaurvaśikhākadambakombunidhiḥ । kasyāpi laṅghanīyau na tu nagarāvakaranikaroyam ।।
phaṇamaṇibhāsuraguratarasamarthabahumastake śeṣe । kaḥ kṣitibharamudvoḍhuṃ prārthayate kṛpaṇakaṇikīṭān ।। yatnādapi kaḥ paśyecchikhināmāhāraniḥsaraṇamārgam । yadi jaladaninadamuditāsta eva mūḍhā na nṛtyeyuḥ ।।
śaradi samagraniśākarakaraśatahatatimirasaṃcayā rajanī । jaladāntaritārkāmapi divasacchāyāṃ na pūrayati ।। mṛdusubhagaparikararucopyanucitamidamekameva madanasya । yadanena kṛtaḥ ketau makaro daṃṣṭrākarālamukhaḥ ।।
dustareṣu bahuśaḥ parīkṣitum । yattvayaitadadhuropyate tulām ।। tvatprasādamapanetumakṣamaḥ । tanmukhāmbukaṇikāḥ pratīcchatā ।।
yadi na goṣpadamapyativartitum । jaladhivikramaṇe vivadāmahe ।। na ca mahāguṇasaṃgrahaṇādaraḥ । kimiha lubdhakabāla gṛhedhunā ।।
kimubhayorvipulāśayatocyate । avasite grahaṇa pratipādane ।। laṃkārayatnaghaṭanāsu suvarṇakāra । durvarṇayojayiturasti mahārghalābhaḥ ।।
ka iha yena na mauktikaśaṅkayā । jagadidaṃ vayamatra sacetanāḥ ।। vāllabhyato nayati nūpuradhāma satyam । kiṃ śiñjitāni bhavataḥ kṣama eṣa kartum ।।
vastūni vikretumihāgatosi । pallīpatirnūnamaviddhakarṇaḥ ।। pakṣakṣayavyatikare mathitaṃ tadojaḥ । tejasvinopyudadhinirmathanaṃ visoḍhum ।।
sindhupravāhaparipūrṇatayā mahīyān । niṣpīḍya kukṣikuharaṃ hi mahattvametat ।। mabhyeti yaḥ svajaṭharapratipūraṇāya । śatrorjalairapi na pūrayabhilāṣam ।।
nadyāḥ pragṛhya laghu pakṣapuṭena toyam । snigdho jano na khalu cintayate svapīḍām ।। labdhvā baliṃ svajanamāhvayate parāṃśca । śvā dveṣṭi hanti ca parānkṛpaṇasvabhāvaḥ ।।
tatraiva yaḥ sa jaladaḥ prathamo jaḍānām । strotaḥ patiḥ sa nirapatrapasārthavāhaḥ ।। kairnāmabhirvyapadiśāma mahāmatīṃstān । tattvaṃ vivektumupalāḥ paramaṃ pramāṇam ।।
nāstaṃ tamo na ca kṛto bhuvanopakāraḥ । pratyāpayiṣyasi śane śapathaṃ vinā tvam ।। paśyātmanaḥ pratikṛtistṛṇapūruṣoyam । matsyanti gomṛgaganāḥ punareva sasyam ।।
lokādṛte jagati te api vai gṛhītvā । dṛṣṭaṃ na bāliśa viśadbaḍiśaṃ tvayāntaḥ ।। pāṃso tvayā yadi kṛtaṃ vada tattvametat । duṣṭena tatkuru kalaṅkaya viśvametat ।।
yāyādyapi praṇayanena mahānapi syāt । kenāpi dikprakaṭitā puruṣottamena ।। yaḥ kalpayanskhalati kācavaṇikpiśācaḥ । niryatnagumphapaṭuvaikaṭikerṣyayāntaḥ ।।
devo haraḥ kva bhaginīpatirārtabandhuḥ । maināka nākathayitavyamidaṃ tvayā naḥ ।। nālambinī bhavati yāstamaye prapitsoḥ । bhītyā yametya marutāṃ patirālalambe ।।
vilepanaṃ bhasma vṛṣaśca vāhanam । priyasya te sakhyuriyaṃ daridratā ।। bhāvāḥ svabhāvapariniṣṭhitatāratamyāḥ । mambhodhimekaculakena papāvagastyaḥ ।।
taṃ pannagastamapi tatsahitaṃ payodhiḥ । satyaṃ na kaścidavadhirmahatāṃ mahimnaḥ ।। kaṇṭhe ca bāhulatayā niviḍaṃ gṛhītaḥ । kumbhaḥ karīṣadahanasya phalāni bhuṅkte ।।
rāropyate mṛgapateḥ padavīṃ yadi śvā । nādaṃ kariṣyati kathaṃ hariṇādhipasya ।। kharakiraṇamathenduṃ grāsapātrīkaroti । kimiva kimiva rāhurnākariṣyattadānīm ।।
na jñāyate śuka tava sthitirasthitirvā । arthāturo na gaṇayatyapakarṣadoṣam ।। kimu davadahanairvā sarvadāhaṃ na dagdhā । itarakusumamadhye mālati prombhitāsi ।।
phalapariṇateryuktaṃ prāptuṃ guṇapraṇayasya te । viśikha nipatankrūraṃ dūrānnṛśaṃsa nihaṃsi yat ।। tathā dainyaṃ nīto narapatiśiraḥślāghyavibhavaḥ । vilokyainaṃ lokaḥ pariharati pādakṣatibhayāt ।।
madhye vā dhuri vā vasaṃstṛṇamaṇirdhatte maṇīnāṃ rucam । dhiksāmānyamacetanaṃ prabhumivānāmṛṣṭatattvāntaram ।। yadyastyeva nisargataḥ saralatā kiṃ granthimattedṛśī । kiṃ chidrāṇi sakhe mṛṇāla bhavatastattvaṃ na manyāmahe ।।
dhatse cenmukuṭaṃ saratnamuraga svastyastu te kiṃ tataḥ । kiṃ tu krūraviṣolkayā dahasi yadbhrātaḥ ka eṣa grahaḥ ।। niryatnopanataiśca vṛttiranilairekatra caryedṛśī । yādṛktāmanu dīpako jvalati kiṃ bhoginsakhe kinvidam ।।
kadrvāḥ prākprasavoyamatra kupite cintyaṃ yathedaṃ jagat । pronmṛjyeva nivartitā viṣadharajñānepi durvarṇikā ।। yasyāśrayeṇa taravastaravasta eva । śāhoṭanimbakuṭajānyapi candanāni ।।
lokaṃ hantumanāgasaṃ dvirasanā randhreṣu ye jāgrati । naucityādguṇaśālināṃ kvacidapi bhraṃśostyalaṃ cintayā ।। svasthastānpratighātayediti yathākāmaṃ na saṃpoṣitaḥ । gehe kiṃ bahunādhunā gṛhapateścaurāścarantyākhavaḥ ।।
yatkiṃcinnihitaṃ ruṇatsi kimidaṃ nidhyādi duṣṭāśayā । phūtkārairviṣavahnivegagurubhirdandahyasemuṃ janam ।। chuṣyantodya jarattṛṇādyavayavāḥ prāptāḥ svatantreṣu ye । paśyātyantacalena vartma mahatāmākāśamāropitāḥ ।।
padbhyāmeva vimarditāḥ pratidinaṃ bhūmau nilīnāściram । tuṅgānāmupari sthitaṃ kṣitibhṛtāṃ kurvantyamī pāṃsavaḥ ।। svapakṣādbhetavyaṃ bahu na tu vipakṣātprabhavataḥ । svaśaktyā bhāsante divasakṛti satyeva na punaḥ ।।
netradvandvaṃ kilaitadvimalamiti tatonyāṅgasaṅgaṃ vihāya । nityaṃ līnaṃ na cāsminmṛgasi nayanayoḥ śvāsamāmuñca khinne ।। yanmuktāphalamityamaṃsta sa jaḍaḥ śṛṇvanyadasmādapi । tatroḍḍīya gate hahetyanudinaṃ nidrāti nāntaḥśucā ।।
haṃsasyāsya manāṅna dhāvati matiḥ śrīdhāmni padme kvacit । velāmityuṣasi priyā madhulihaḥ soḍhuṃ tu eva kṣamāḥ ।। te grastāḥ punarabhratoyakaṇikātīvravratairbarhibhiḥ । dambhasya sphuritaṃ vidannapi jano jālmo guṇānīhate ।।
prasthāne skhalataḥ svavartmani vidheranyairgṛhītaḥ karaḥ । yuktaṃ kāṣṭhika lūnavānyadasitāmāmrālimākālikīm ।। soḍho yena kadācideva na nije goṣṭhenyaśauṇḍadhvaniḥ । dhikkaṣṭaṃ dhavalasya jātajaraso goḥ paṇyamuddhoṣyate ।।
dātuṃ karṇacapeṭamujjhitabhiyā hastaḥ samullāsitaḥ । tatsarvaṃ viṣamantriṇo bhagavataḥ kasyāpi līlāyitam ।। vṛttirdaivāddhi vaktre gagananipatitairnirmalairvārileśaiḥ । sādhutvaṃ darśitaṃ te bahirabahiramī kaṇṭakāḥ kena dṛṣṭāḥ ।।
śikṣā sāpi jitārjunā pratibhayaṃ sarvāṅganimnā gatiḥ । vyādhasyāsya yathā bhaviṣyati tathā manye vanaṃ nirmṛgam ।। nindyāṃ daivagatiṃ prayātvabhavanistasyāstu śūnyasya vā । mitrasyāpi nirāśrayasya na kṛtaṃ dhṛtyai karālambanam ।।
dugdhaṃ svāśrayamudyatasya bhavato necchanti vṛddhiṃ janāḥ । ko vā na tvayi śaṅkate khala jagatkhedāvahe dāva he ।। bhrāntaṃ yena gṛhe gṛhe gṛhavatāmucchiṣṭapiṇḍārthinā । manvāno dhigaho sa eva saramāputrodya siṃhāyate ।।
śvā labdhā paritoṣameti na tu tattasya kṣudhaḥ śāntaye । sarvaḥ kṛchragatopi vāñchati janaḥ sattvānurūpaṃ phalam ।। dhārājarjarakesarāsphuṭarucaḥ padmā nimignā jale । kaṣṭaṃ tādṛgapi svabhāvavimalaṃ vṛdchyaiva naṣṭaṃ saraḥ ।।
yepyete dhanalobhasaṃkuladhiyasteṣāṃ tu dūre nṛṇām । svātmanyeva samāptahemamahimā merurna me rocate ।। bījānāṃ nayanaṃ svayaṃ ca nijavacchidrakriyānveṣaṇam । śūnyaṃ prāpya nivāsamākhubhiraho kiṃ kiṃ na yadyatkṛtam ।।
kalpānte parameka eva sa taruḥ skandhoccayairjṛmbhate । śākhāgre śiśuneva sevitajalakrīḍāvilāsālasam ।।trivikramasya jātā śailakule varairabhimatairānandayantī surān । vindhyasyonnatimātanoti na nijāṃ daivasya kīdṛgbalam ।।bhā amṛtadattasya
kṣetraṃ naiva bhavatyadhaḥ kaṭhinatā naivātra dṛṣṭā tvayā । nirbījā bahavo gatāśca satataṃ dṛṣṭāḥ śrutā vā na kim ।।kasyāpi tejasvivrātasevye nabhasi nayasi yatpāṃsupūraṃ pratiṣṭhām । kenopāyena sahyo vapuṣi malinatādoṣa eṣa tvayaiva ।।bhā amṛtadattasya
ślāghyaṃ janma dhruvasya bhramati niyamitaṃ yatra tejasvicakram । brahmāṇḍodumbarāntarmaśakavadapare jantavo jātanaṣṭāḥ ।।kasyāpi raviditanijabuddhe kiṃ na vijñātamasti । maśaka galakarandhre hastiyūthaṃ mamajja ।।kasyāpi
mā garvīḥ saritaḥ pravāha jaladhiṃ prakṣobhayāmīti bhoḥ । dūre vāḍavavahniratra tu mahāsattvairviśanpīyase ।। dūrātpreraṇayā kalāvata imaṃ krāntuṃ jalānāṃ pate । nūnaṃ ghaṭṭanamāpya pādatalagastvasyaiva cānte luṭheḥ ।।
tārāgaṇaṃ ca śaśinaṃ ca tathetarāṇi । citraṃ tathāpi na jahāsi yadāndhyamantaḥ ।। bibharti vapuṣādhunā virahakātaraḥ kāminīm । kareṇa paripīḍayañjayati jātahāsaḥ smaraḥ ।।
kṣīvā ye kṛṣṇaśārā narahṛdayabhidastārakakrūraśalyāḥ । pāyāsurvotivīryāstribhuvanajayinaḥ pañcabāṇasya bāṇāḥ ।। gaccha gacchasi cetkānta panthānaḥ santu te śivāḥ । mamāpi janma tatraiva bhūyādyatra gato bhavān ।।