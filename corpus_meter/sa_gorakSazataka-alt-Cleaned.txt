yasya saṃnidhya-mātreṇa cidānandāyate tanuḥ ।। jñānāmoda-mahodadhiḥ samabhavad yatrādināthaḥ svayaṃ vyaktāvyakta-guṇādhikaṃ tam aniśaṃ śrī-mīnanāthaṃ bhaje ।। abhīṣṭaṃ yogināṃ brūte paramānanda-kārakam ।। dhruvaṃ yasyāvabodhena jāyate paramaṃ padam ।।
yad vyāvṛttaṃ mano mohād āsaktaṃ paramātmani ।। śamanaṃ bhava-tāpasya yogaṃ bhajati sajjanaḥ ।। dhyānaṃ samādhir etāni yogāṅgāni bhavanti ṣaṭ ।। eteṣām akhilān bhedān vijānāti maheśvaraḥ ।।
tataḥ śivena pīṭhānāṃ ṣoḍeśānaṃ śataṃ kṛtam ।। ekaṃ siddhāsanaṃ proktaṃ dvitīyaṃ kamalāsanam ।। sthāṇuḥ saṃyamitendriyo'cala-dṛśā paśyan bhruvor antaram etan mokṣa-kavāṭa-bheda-janakaṃ siddhāsanaṃ procyate ।। aṅguṣṭhau hṛdaye nidhāya cibukaṃ nāsāgram ālokayed etad-vyādhi-vikāra-hāri yamināṃ padmāsanaṃ procyate ।।
sva-dehe ye na jānanti kathaṃ sidhyanti yoginaḥ ।। sva-dehaṃ ye na jānanti kathaṃ sidhyanti yoginaḥ ।। nābhau daśa-dalaṃ padmaṃ sūrya-saṅkhya-dalaṃ hṛdi ।। sahasra-dalam ākhyātaṃ brahma-randhre mahā-pathe ।।
yoni-sthānaṃ dvayor madhye kāma-rūpaṃ nigadyate ।। tan-madhye procyate yoniḥ kāmākṣā siddha-vanditā ।। mastake maṇivad bimbaṃ yo jānāti sa yogavit ।। trikoṇaṃ tat-puraṃ vahner adho-meḍhrāt pratiṣṭhitam ।।
tasmin dṛṣṭe mahā-yoge yātāyātaṃ na vidyate ।। svādhiṣṭhānāt padād asmān meḍhram evābhidhīyate ।। tan-nābhi-maṇḍalaṃ cakraṃ procyate maṇi-pūrakam ।। tāvaj jīvo bhramaty eva yāvat tattvaṃ na vindati ।।
tatra nāḍyaḥ samutpannāḥ sahasrāṇāṃ dvisaptatiḥ ।। pradhānaṃ prāṇa-vāhinyo bhūyas tatra daśa smṛtāḥ ।। gāndhārī hasti-jihvā ca pūṣā caiva yaśasvinī ।। etan nāḍi-mayaṃ cakraṃ jñātavyaṃ yogibhiḥ sadā ।।
suṣumṇā madhya-deśe tu gāndhārī vāma-cakṣuṣi ।। yaśasvinī vāma-karṇe cāsane vāpy alambuṣā ।। evaṃ dvāram upāśritya tiṣṭhanti daśa-nāḍikāḥ ।। satataṃ prāṇa-vāhinyaḥ soma-sūryāgni-devatāḥ ।।
nāgaḥ kūrmo'tha kṛkaro devadatto dhanañjayaḥ ।। samāno nābhi-deśe syād udānaḥ kaṇṭha-madhyagaḥ ।। kṛkaraḥ kṣuta-kṛj jñeyo devadatto vijṛmbhaṇe ।। ete sarvāsu nāḍīṣu bhramante jīva-rūpiṇaḥ ।।
prāṇāpāna-samākṣiptas tathā jīvo na tiṣṭhati ।। vāma-dakṣiṇa-mārgeṇa cañcalatvān na dṛśyate ।। guṇa-baddhas tathā jīvaḥ prāṇāpānena kṛṣyate ।। ūrdhvādhaḥ saṃsthitāv etau saṃyojayati yogavit ।।
haṃsa-haṃsety amuṃ mantraṃ jīvo japati sarvadā ।। etat saṅkhyānvitaṃ mantra jīvo japati sarvadā ।। asyāḥ saṅkalpa-mātreṇa sarva-pāpaiḥ pramucyate ।। anayā sadṛśaṃ jñānaṃ na bhūtaṃ na bhaviṣyati ।।
prāṇa-vidyā mahā-vidyā yas tāṃ vetti sa yogavit ।। brahma-dvāra-mukhaṃ nityaṃ mukhenācchādya tiṣṭhati ।। mukhenācchādya tad-dvāraṃ prasuptā parameśvarī ।। sūcīvad guṇam ādāya vrajaty ūrdhvaṃ suṣumṇayā ।।
prabuddhā vahni-yogena vratya ūrdhvaṃ suṣumṇayā ।। kuṇḍalinyā tathā yogī mokṣa-dvāraṃ prabhedayet ।। vāraṃ vāram apānam ūrdhvam anilaṃ proccārayet pūritaṃ muñcan prāṇam upaiti bodham atulaṃ śakti-prabodhān naraḥ ।। kaṭv-amla-lavaṇa-tyāgī kṣīra-bhojanam ācaret ।।
abdād ūrdhvaṃ bhavet siddho nātra kāryā vicāraṇā ।। bhujyate sura-samprītyai mitāhāraḥ sa ucyate ।। bandhanāya ca mūḍhānāṃ yogināṃ mokṣadā smṛtā ।। mūla-bandhaṃ ca yo vetti sa yogī siddhi-bhājanam ।।
rasānāṃ śoṣaṇaṃ caiva mahā-mudrābhidhīyate ।। āpūrya śvasanena kukṣi-yugalaṃ baddhvā śanai recayed eṣā pātaka-nāśinī sumahatī mudrā nṝṇāṃ procyate ।। yāvat tulyā bhavet saṅkhyā tato mudrāṃ visarjayet ।। api muktaṃ viṣaṃ ghoraṃ pīyūṣam api jīryate ।।
tasya doṣāḥ kṣayaṃ yānti mahāmudrāṃ tu yo'bhyaset ।। gopanīyā prayatnena na deyā yasya kasyacit ।। bhruvor antargatā dṛṣṭir mudrā bhavati khecarī ।। na ca mūrcchā bhavet tasya yo mudrāṃ vetti khecarīm ।।
bādhyate na sa kālena yo mudrāṃ vetti khecarīm ।। tenaiṣā khecarī nāma mudrā siddhair nirūpitā ।। bhāvayanti śarīraṃ yā āpāda-tala-mastakam ।। na tasya kṣarate binduḥ kāminyāliṅgitasya ca ।।
yāvad baddhā nabho-mudrā tāvad bindur na gacchati ।। vrajaty ūrdhvaṃ hṛtaḥ śaktyā niruddho yoni-mudrayā ।। pāṇḍuraṃ śukram ity āhur lohitaṃ tu mahārājaḥ ।। śaśi-sthāne sthito bindus tayor aikyaṃ sudurlabham ।।
ubhayoḥ saṅgamād eva prāpyate paramaṃ padam ।। bindunaiti sahaikatvaṃ bhaved divyaṃ vapus tadā ।। tayoḥ samarasaikatvaṃ yojānāti sa yogavit ।। uḍḍīyānaṃ tad eva syāt tava bandho'bhidhīyate ।।
uḍḍīyanasya bandho'yaṃ tatra bandho vidhīyate ।। tato jālandharo bandhaḥ kaṇṭha-duḥkhaugha-nāśanaḥ ।। pīyūṣaṃ na pataty agnau na ca vāyuḥ prakupyati ।। apānam ūrdhvam ākṛṣya mūla-bandho'bhidhīyate ।।
yuvā bhavati vṛddho'pi satataṃ mūla-bandhanāt ।। nāsāgra-dṛṣṭir ekānte japed oṅkāram avyayam ।। yasyā mātrāsu tiṣṭhanti tat paraṃ jyotir om iti ।। trayo devāḥ sthitā yatra tat paraṃ jyotir om iti ।।
tridhā śaktiḥ sthitā yatra tat paraṃ jyotir om iti ।। tisro mātrāḥ sthitā yatra tat paraṃ jyotir om iti ।। manasā tat smaren nityaṃ tat paraṃ jyotir om iti ।। lipyate na sa pāpena padma-patram ivāmbhasā ।।
yogī sthāṇutvam āpnoti tato vāyuṃ nirodhayet ।। maraṇaṃ tasya niṣkrāntis tato vāyuṃ nirodhayet ।। yāvad dṛṣṭir bhruvor madhye tāvat kāla-bhayaṃ kutaḥ ।। yogino munayaś caiva tato vāyuṃ nirodhayet ।।
vāma-dakṣiṇa-mārgeṇa tataḥ prāṇo'bhidhīyate ।। tadaiva jāyate yogī prāṇa-saṃgrahaṇe kṣamaḥ ।। dhārayitvā yathā-śakti bhūyaḥ sūryeṇa recayet ।। dhyātvā candramaso bimbaṃ prāṇāyāmī sukhī bhavet ।।
kumbhayitvā vidhānena puraś candreṇa recayet ।। dhyātvā nābhi-sthitaṃ yogī prāṇāyāme sukhī bhavet ।। sūrya-candramasor anena vidhinā bimba-dvayaṃ dhyāyataḥ śuddhā nāḍi-gaṇā bhavanti yamino māsa-trayād ūrdhvataḥ ।। nādābhivyaktir ārogyaṃ jāyate nāḍi-śodhanāt ।।