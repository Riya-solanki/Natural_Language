kāśikākhyayā ṭīkayā sametam । pratyakṣāvyabhicāritvādevaṃlakṣaṇakaṃ ca yat । prasidadhdamanumānādi na parīkṣyaṃ tadapyata' ।। atra bhāṣyakāreṇa vijñānavādānte"ato na vyabhicarati pratyakṣam"iti pratyakṣāvyabhicāritvamupasaṃhṛtya aanumānaṃ jñātasambandhasye' tyādinānumānalakṣaṇaṃ praṇītam ।
tasya tātparya darśayati-pratyakṣeti । ayamartha' । vṛttikāragranthe hi atena vyabhicarati pratyakṣam । tatpūrvavakatvāccānumānādyapi' iti pratyakṣavyabhicārapūrvakamanumānādīnāmapi vyabhicārāta parīkṣyatvamuktam ।
tatra pratyakṣāvyabhicāritve pratipādite vyabhicārikaraṇaprabhavatvena tāvad vyabhicāraśaṅkā prayuktā । yadi paraṃ svarūpāśrayo vyabhicāra' sambhavati । so api vakṣyamāṇalakṣaṇakeṣu nāśaṅkanīya eva । na hi pratibuddhadṛśa' pratibandhakasaṃvidviditavyabhicāra' ।
sakalavyavahārocchedaprasaṅgāt । evamitareṣvapi yathāsvamavasare vakṣyāma' । tasmādanumānādyapi lokaprasiddhaṃ na parīkṣitavyamiti।। iyaṃ ca sarvavakṣyamāṇapramāṇalakṣaṇabhāṣyatātparyavyākhyā sādhāraṇī vārtikakāreṇa kṛtā ।
sarvavakṣyamāṇapramāṇaprapañcasya hīdameva sādhāraṇaṃ sthānam । anena ca ślokena samarthitārambhāvasara' prapañco viśeṣato vyākhyāsyata iti । tadetaduktaṃ bhavati । nātra naiyāyikādivadalokikaṃ pramāṇānāṃ svarūpamupadarśayituṃ lakṣaṇāni praṇītāni ।
lokaprasiddhapramā vyabhicāritvānmīmāṃsakānām । kintu śaṅkitavyabhicārāpāditaparīkṣāpratyākhyāvanārthaṃ lokaprasiddhameva svarūpamupadarśyate । ato napramāṇalakṣaṇe saṅgati' pratyakṣādilakṣaṇasyāśaṅkitavyeti ।। idānīṃ lakṣaṇabhāṣyavyākhyānāvasare prāthamyādanumānalakṣaṇamanusandhāsyati । tatra ca ajñātasambandhasye'tyucyate ।
tatra na vidma' ko jñātasambandhasamāsārtha iti । na tāvata puruṣa' sambandhī samudāyo vā । anupādānāt । na hyanupāttānyapadārthako bahuvrīhirbhavati ।
nanu buddhisambandhopasthāpita' puruṣa' samudāyidvayākṣipta' samudāyo vā viśeṣyate । buddhirhi svaśabdādavagatā tadvantamantareṇātmānamalabhamānopasthāpayati svāśrayamiti nānupādānadoṣa' । naitadevam । gamyamānasyāviśeṣāt ।
na khalu dhūmaśabdārthāvinābhāvādavagato agnirjvalatīti viśeṣyate । gamyamānasya cārthasya naiva dṛṣṭaṃ viśeṣaṇam । iti । syānmatam ।
satyam । anupāttaṃ na viśeṣyate । upātta eva tviha sambandhī । tathāhi ayamatra padānvaya' ।
anumānamekadeśadarśanādekadeśāntare buddhiriti । ata' kasyaigadeśasyetyākāṅkṣāyāṃ sa evaikadeśo jñātasambandhasyeti viśeṣyate । nanu darśanopasarjanatvādekadeśo na viśeṣaṇamarhati । na hyupasarjanaṃ padaṃ padāntareṇa sambadhyate ।
na hi bhavati puruṣaṃ pratyupasarjanībhutasya rājña' ṛddhasya rājapuraṣa iti viśeṣaṇam । ucyate । kanopasarjanatvadasambandha' । ka ākāṅkṣitaṃ hi pūraṇasamarthamupasarjanenāpi sambadhyata eva ।
atraikadeśadarśanādityukte asti kasyaikadeśasyetyākāṅkṣā । arthasambandhe apyākāṅkṣaiva hetu' । upasarjanasaṃjñā tu"upasarjanaṃ pūrvam iti । pūrveprayogasiddhyarthaiva ।
ata eva hi kasya gurukulamiti vyavahāropapatti' । tatra hi kulopasarjanasyaiva guro' kasyeti viśeṣaṇam । api ca darśanakriyākarmaṇo dṛśyasyaikadeśasya prādhānyamaprādhanasya sāpekṣasyāpi padāntareṇa sambandho dṛṣṭa', yathā rājapuruṣa'śobhana iti । ata upapannaṃ jñātasambandhasyaikadeśadarśanāditi ।
nopapannam । uktaṃ hi guruṇaiva-"nopasarjanaṃ padaṃ padāntareṇa samabadhyate ṛddhasya rājapuruṣa itivat"iti । na ca parihṛtam upasarjana । pramātā jñātasambandha ekadaśyathavocyate ।
karmadhārayapakṣo vā sambandhinyekadeśatā ।। viśeṣaṇe hi ṛddhī rājānaṃ viśiṣyāt । yattūktam- ākāṅkṣā sambandhe hetu'' iti tadayuktam । ākāṅkṣāvato apyayogyatvamuktam ।
athocyeta ekavākyatāyāmayaṃ doṣa' ekadeśadarśanāda ekadeśāntare buddhiranumānam । ata' paryavasite vākye kasyaikadeśasyetyākāṅkṣāyāṃ vākyagatamekadeśasyeti padaṃ jñātasambandhasyeti viśeṣyata iti । tanna । ākāṅkṣāvākyasyāśravaṇāt ।
sa evānupāttānyapadārthadoṣa' । yatra tūpādānaṃ tatropasarjanatvādayogyatvamuktam । evātra doṣa' । yacca darśanaṃ dṛśyapradhānamityuktaṃ tadapyayuktam ।
uttarapadārthapradhānatvāt tatpuruṣasya । na ca vāstavaṃ guṇapradhānabhāvamāśritya padāntarasambandho dṛṣṭa' । rājapuruṣe adarśanāt । nanu śābdamevaikadeśasya prādhānyaṃ gamyate ।
kṛdyogalakṣaṇā hīyaṃ karmaṇi ṣaṣṭhī । na । aśravaṇāt । nahi samāse ṣaṣṭhī śrūyate ।
na cāśrūyamāṇā svārthamabhidhatte । kintu niṣādasthapativallakṣaṇayā tadartho avagamyate । śrutyā tu dṛśyāvacchinnaṃ darśanameva pradhānatayāvagamyate । uttarapadārthapradhānānuśāsanamapyata eva ।
samāsāt tathaivāvagate' । naca vāstavaṃ prādhānyamupasarjanasya padāntarasambandhe sāpekṣasamāse vā hetu' । kasya gurukulamiti nityasāpekṣatvād guruśabdasya nāsāmarthyaṃ doṣa' na hyanantarbhāvya pratisambandhinaṃ gurvartho avagamyate । sambandhiśabdatvāt tasya ।
ato apekṣitārthāntara evāsau vṛttāvanupraviśatīti na doṣa' । na tvevamekadeśaśabda iti vaiṣamyam । ato duradhigamo jñātasambandhasamāsārtha' । ata āha-pramāteti ।
ayamabhiprāya'- satyam । ekadeśo nānyapadārtha' । kintu pramātaiva buddhisambandhopasthāpito jñātasambandha iti nirdiśyate । gamyamānamapi cāvyabhicāriṇā cihnenopasthāpitaṃ viśeṣyata eva ।
na hi nama' pinākapāṇaya ityanayapadārthānupādānaṃ doṣāya । api ca aindravāyavaṃ gṛhṇātīti bahuvrīhisamāsārtho devatātaddhita' kathamāhṛtyānupātte somarase vartate । atha somaṃ krīṇāti abhiṣuṇoti pāvayatidhārayā gṛhṇātīti prakaraṇavagata' somaraso anyapadārtha ityucyate । ihāpi buddhyavināmāvāvagatasya pramāturbahuvrīhyarthatvaṃ nānupapannam ।
pūrvapakṣasthitena vārtikakṛtā gamyamānaṃ na viśeṣyata iti yaduktaṃ tadeva durlabhalabdhamivamanvānai' kaiścidvalgitamityupekṣaṇīyameva । siddhānte hi gamyamānāyā eva vyaktergāvau gāva' śuklo gauriti ca vibhaktyā śabdāntareṇa ca viśeṣaṇaṃ bhaviṣyati । mañcā' krośantīti ca । jāterastitvanāstitve na hi kaścida vivakṣati ।
nityatvāllakṣyamāṇāyā vyakteste hi viśeṣaṇe।। iti । dhūmo ayaṃ jvalatīti na bhavati । anabhidhānāt ।
na hi loka' paryanuyoktumarhati । yastu vaiyātyād dhūmaśabdenāgniṃ lakṣayitvā tathā prayuyuṅkṣati na taṃ nivārayāma' । nanvevaṃ pramātari jñātasambandhe sati naikadeśo viśeṣita iti vyāpakakaikadeśadṛśo vyāpyasmṛtiranumānamāpadyeta । na tvetadiṣṭam ।
vyāpyāddhi vyāpakajñānamanumānam । jñātasambandhasyaikadeśasyeti sambandhe syādapi viśiṣṭaikadeśalābha' । tatra hi jñātasambandhasyaikadeśasyeti ṣaṣṭhyā vyāpya eva sambandhī pratipādyate । sarvatra hi vyāpya eva hi ṣaṣṭhī dṛṣṭā ।
ucyate । uktamasmābhirnedamalokikaṃ kiñcit pramāṇānāṃ svarūpamupavarṇyate । lokaprasiddhameva tvaparīkṣāpratipādanārthaṃ svarūpamanūdyate loke hi niyāmyaikadeśadarśana eva niyāmakaikadeśajñānamanumānamiti prasiddhamiti । asatyapi hi viśeṣaṇe viśiṣṭaikadeśo labhyate ।
api cāsannikṛṣṭer'tha iti vadati । na cavyāpakadṛśa' sāhacaryamātrāt vyāpyasma-tirasannikṛṣṭaviṣayā । pūrvapramāṇānadhikārthāviṣayatvāt smate' । vyāpyādeva tvanubhūtapūrvaniyamād vyāpakaviśiṣṭa' parvatādiravagamyate ।
ata upapanno viśiṣṭaikadeśalābha iti । yattu jñātasambandhasyaikadeśasyetyatra ṣaṣṭhyā viśeṣapratipādanamuktam । tadayuktaṃ vyāpakādapi ṣaṣṭhyutpatte' । bhavati hi kṛtakatvamanityatāyā heturiti vyavahāra' ।
vyāpikā cānityatā kṛtakatvasya । tasmādaviśeṣitopādāne api vyākhyānata' sambandhaviśeṣā deśaviśeṣalābho nānupapanna' । bhavati hi avyākhyānato viśeṣapratipattirna tu sandehādalakṣaṇam' iti sūktaṃ pramātā jñātasambandha iti । dvayaṃ vā jñātasambandhamupalabdhaṃ parasparam ।
tasyaikadeśaśabdābhyāmucyete samudāyinau ।। vyākhyānāntaramāha- ekadeśīti । ekadeśau hi naikadeśinamantareṇa syātāmiti ākṣiptasyaikadeśino yuktamanyapadārthatvam । nanvevaṃ jñātasambandhasyaikadeśino ya ekadeśastasyaikaddeśasya darśanādityucyamāne sa eva darśanopasarjanatvādekadeśasyaikadeśina' sambandha' sambandhiviśeṣāpekṣasya vā samāsadoṣa' prasajyate ।
bhavedetadevam । yadyekatadapi paramparayā vājapeyasya yūpa itivadekadeśino bhavatyeva । ka' punaratraikakadeśī jñātasambandha' pakṣa' sapakṣo vā । na tāvat pakṣa' jñāyamānasambandhasakṛddarśananirgrāhyā ।
bhūyobhistu darśanai' pūrvapūrvāvagatasakaladeśakālaviviktadhūmavanmātrasyāgnimattayā vyāptivadhāritā । na punaratrāyāmidānīṃ vā dhūmavānagnimāniti । ata' pakṣaikadeśino api sāmānyato dhūmavattaupādhikasambandho jñāta iti sa eva jñātasaṃbandha' । sāmānyato gṛhīte api deśādi ekadeśyaikadeśau cāśrayāśrayiṇāvabhimatau ।
punavayavāvayavināviti draṣṭavyamiti ।। karmadhārayasamāso vāyamityāha- karmadhārayeti । ayamartha'- jñātaścāsau saṃbandhaśceti karmadhārayo ayam । atra ca pakṣe saṃbandhini gamye gamake caikadeśatā ।
kathaṃ sambandhyādhārasya sambandhasya sambandhināvekadeśau । giri' । ādheyameva tu dhūmastadekadeśatayā manyate । ucyate ।
bhavatyādhārāṃśe apyekadeśavācoyukti' । yathā avayavyādhāreṣvavayaveṣu ca samūhiṣviti nivadyam ।। dvayaṃ vānyapadārtha ityāha- dvayaṃ veti । sambandhagrahaṇakāle parasparasambandhamupalabdhaṃ vyāpyavyāpakadvayaṃ jñātasambandhamucyate, tasya ca samudāyināvekadeśau ।
yathā caitadevaṃ tathā pragevoktamiti । kiṃ puna' karmadhārayapakṣe dvayānyapadārthve vā prameyam । na tāvat sambandhasamudāyāveva । tayo' pūrvamevāvagatatvāt ।
adhunā ca dharmadharmivibhāgenānavagamāt । na cānya ekadeśī । tasyānupādānāt । na caikadeśābhyāmākṣepa' ।
sambandhasamudāyanirākāṅkṣatvāt । na ca svatantraikadeśadarśanāt svatantraikadeśāntare jñānamanumānaṃ, siddhatvāt । vakṣyati hi na dharmamātraṃ, siddhatvāditi । atrābhidhīyate- ayamatrārtho jñātasya sambandhasya jñātasambandhasya vā dvayasya kvacidekadeśadarśanāt tatraivaikadeśāntare buddhiranumānamiti ।
kuta etat । asannikṛṣṭagrahaṇāt । na hi svatantraikadeśo asannikṛṣṭa' । kvacideva parvatādāvekadeśo asannikṛṣṭo bhavati ।
tatrānavagatapūrvatvāditi kimanupapannamiti । ka' punaratra sambandho anumānāṅgamiṣyate । avinābhāvastādātmyatadutpattinimittaka iti kecit । evaṃ hi tairuktam ।
"kāryakāraṇabhāvādvā svabhāvādvā niyāmakāt । avinābhāvaniyamo adarśanānna na darśanāt ।।" iti । na hi vipakṣasapakṣayoradarśanād darśanādvāvinābhāvasiddhi' ।
tenāniyatasyāpi tatra vṛtte' sambhavāt । kiñcidavipakṣavyāvṛttyā ca sarvavipakṣavyāvṛttyāsiddhe' । sarvavipakṣāṇāṃ ca yugapad grahītumaśakte' । kintu agnyādau sati dhūmāderbhāvādasati cābhāvāt tadāyattasvabhāvo dhūmādiriti vidite tadavinābhāva' siddhyati ।
tatkāryasya tamantareṇātmalābhābhāvāt । tadatrāgnau darśanamitaratrādarśanaṃ tadutpattau hetu' । tato avinābhāvasiddhi' । tādātmye api tatsiddhi' taṃ vinā bhavatastādātmyānupapatte' ।
nanvevaṃvidhānvayavirahiṇo gandhanna rūparasādayo anumīyeran । na ca khalu tasya rūpamātmā । na ca kāraṇamiti kathaṃ tatastatsiddhi' । śrūyatāṃ yathā siddhyati ।
rasādeva hi svahetāvagnāviva dhūmādanumīyamāne samasāmagrīkendhanavikāravadrūpāvagatiriti nānupapatti' । "ekasāmagryadhīnasya rūpāde rasato gati' । hetudharmanumānena dhūmendhanavikāravat ।।" iti ।
nanu yuktendhanavikāre tasya dhūmasya caikāgnikāraṇātvādavagati' । na tu rūparasāvekakāraṇakau । kāraṇarasā hi kārye rasamārambhantekāraṇarūpāṇi ca kārye rūpam । tat kuta' samānakāraṇatā ।
naikakāraṇatayaikasāmagryadhīnatvam । kintu rasād rasaheturanumīyamāna' pravṛttirūpajananaśkatirūpopādānakāraṇasahakṛto anumīyate । tathāvidhasyaiva kāraṇatvāt pravṛttiśaktinā ca kāraṇena rūpaṃ janyata iti rūpasiddhi' । tadidamanupapannam yat tāvat kāryaṃ kāraṇena vinā na bhavatīti tatastajjñānamuktam ।
tadayuktam । kathaṃ hi kāraṇena vinā kāryameva na bhavati ityetadevāvaseyam । tadvinā bhavato nityaṃ sattvasattvaṃ vā syāt । tataśca kāryataiva hīyeta ।
"nityaṃ sattvamasattvaṃ hetoranyānapekṣaṇāt । apekṣāto hi bhāvānāṃ kādācitkatvasambhava' ।।" iti । apekṣāta' kādācitkatvamanapekṣaṃ tu sadasadvā syāt ।
gaganaśaśaviṣāṇavaditi cet । yadyevamanyo ayaṃ kāryakāraṇabhāvāt svabhāvaniyama' yadanapekṣaṃ tannityaṃ sadasadvā bhavatīti । yacca rasādrūpāvagatirekasāmagryadhīnatvādityuktam । tadapyuktam ।
yadyapi pravṛttiśaktirūpopādānakāraṇasahakṛto rasaheturavagata' svakāryād, rūpaṃ tu kuto avagamyate । pravṛttisāmarthyāt kāraṇāditi cet । nanu nādo rūpasya kāryaṃ nātmeti kathaṃ tadagame hetu' । pravṛttiśakte' kāraṇasya kāryāvyabhicāraditi cet ।
na । tarhi kāryatadātmanorevāvinābhāva' kāraṇe api bhavatviti cet । na । agnerapi dhūmānumānaprasaṅgāt ।
astviti cet । atantraṃ tarhi kāryatvamanumāne syānmatam । na pravṛttisāmarthyāt kāraṇād rūpānumānam । api tarhi rūpavadrūpakāraṇasahakāriṇā rasakāraṇena raso janyate ।
kāraṇacakramanumāsyata iti । tanna । kāryakāraṇayorayaugapadyādrūpakāraṇasya tadvatānupapatti' । pāriśeṣyād rūpameva sahakārīti vācyam ।
tatra ca vṛthā tatkāraṇānumānapariśrama' । nānirṇītarūparasāvinābhāvo anubhavitumutsahate । prāgeva tu tannirṇaye vṛthā rūpataddhetvo' sahakāritvakalpanā । sambandho vyāptiriṣṭātra liṅgadharmasya liṅginā ।।
api cānubhavaviruddhamevedam । na khalu rasamupalabhya taddhetvanumānamukhena rūpāvagatirlaukikānām । api tarhi rūparasayo' sāhityaniyamāt sahasaiva rasād rūpamanumīyate । api ca kāryakāraṇabhūtayoreva bahulamanumānavyavahāro dṛśyate ityanādṛtyaṃ kāryatvamavyabhacāre ।
tādātmyamapi meyābhāvaprasaṅgāddheyameva । kiṃ hi vṛkṣātmani śiṃśapātve vidite meyamavaśiṣyate । nirbhāgaṃ vastu, bhāgāvagrahāṇāṃ deśādibhede apyabādhitānāṃ samyaktvāt । kālpanikabhedāśrayatvāccanumānasya vāstavamaikātmyamanaṅgam ।
vṛkṣavyavahāro anumīyata iti ced kathamanātmavyavahāra'śiṃśapātvādanumīyate । tādātmye vṛkṣavadananumānaprasaṅgāt । vyavahārayogyatāyāmapyevameviti yat kiñcidetat । evameva vaiśiṣikādisamayasiddhā api kāryakāraṇabhāvādaya' sambandhaprakārā' prayuktā veditavyā' ।
te api hyaniyatānanumānotpattikāraṇam । astu tarhi niyamo vānumānāṅgam । na । pramāṇābhāvādanavagate' ।
na tāvadāpātajaṃ pratyakṣamasyāvadhāraṇakṣamam । īkṣate khalvayaṃ visphāritākṣa' sahasā mahānase dhūmamagninā sahitam । na tu jānāti niyato ayamaneneti । duradhigamo hi sarvabhāvānāṃ svabhāvaniyama' ।
na tamunnetumutsahante jhaṭiti mahānto api । na hi nirvikalpakāgocare vikalpa' pramāṇam । tatpura' saratvāt tasya । syādetat ।
deśādibhedeṣvavyabhicārāt svabhāvaniyamo avadhāryata iti । kenāvadhāryate sarvadarśanānāmanvayamātre vyāpārāt । atha pūrvapūrvajñānajanitabhāvanāsacivamantimamanenāyaṃ niyata iti bhavatyālocanājñānam । tato vikalpā' pravartiṣyanta iti ।
naitadevam । indriyavyāpārasāpekṣaṃ hi pratyakṣam । na ca sahabhāvadarśanādanyatra bahiridandriyavyāpāra' । na ca bahirviṣayavedane tannirapekṣamanta'karaṇaṃ pravartate ।
api ca nirūpitarūpā api bhāvā deśādibhedeṣvanyathābhavanto anūbhūyanta iti na svabhāvaniyamaṃ pratyāśrayitumucitaṃ prāmāṇikānām । "deśakālādirūpāṇāṃ bhedād bhinnāsu śaktiṣu । bhāvānāmanumānena prasiddhiratidurlabhā ।।" vyāpyasya gamakatvaṃ ca vyāpakaṃ gamyamiṣyate ।।
yo yasya deśakālābhyāṃ samonyūno api vā bhavet । sa vyāpovyāpakastasya samovābhyadhiko api vā ।। tena vyāpye gṛhīter'the vyāpakastasya gṛhyate । na hyanyathā bhavatyeṣā vyāpyavyāpakatā tayo' ।।
iti tasmād vaktavyo anumānāṅgabhūta' sambandha' । ata āha-sambandhaiti । vyāptirhi sāhityaniyamamapadiśati । viśeṣaparo bhavati ।
upari cāsyāvadhāraṇe pramāṇaṃ vakṣyata ita ।। yadi jñātasambandhasyānumānaṃ sa tarhi sambandho sambanadhe dvyāśraya ityubhayānu māne liṅgaṃ syādata āha-vyāpyeti ।। atra kāraṇamāha-yo yasyeti dvayena । sa'- samanyūnadeśakālo hi vyāpyo bhavati ।
purvaṃ tāvad yatrobhayorapi dharmayorvyāpyavyāpakatvam । yathā parastādudāhariṣyate । uttarastu yathā dhūmādi', sa hi prāyeṇāgnideśakālavartī bhavati । sakalatadīyadeśakālāvyāpte' ।
vyāpakastu samādhikadeśakāla' । atrāpi pūrvokta eva pūrva' । uttarastu yathāgnireva dhūmasya । sa hi tasya deśakālau tāvad vyāpnotyeva ।
asatyapi dhūme bhavan deśakālābhyāmadhiko apyabhidhīyate । yataścānayorīdṛśaṃ svarūpaṃ nānyathā vyāpyavyāpakatātmakatā,tena kāraṇena vyāpya eva gṛhīte vyāpakasya grahaṇaṃ bhavati yadasau taṃ vināpi na bhavatyeva । na hyasāvagniriva dhūmasyāgnerdeśakālāvatikramyāpi bhavati । yena taṃ vināpi bhavastaṃ na gamayet ।
agnistvavaṃvidha iti nāsau dhūmasya gamako bhavati । nanu cāyaṃ viśeṣojñātasambandhaśabdānnāvagamyate । vyāpakatvagṛhītastu vyāpyo yadyapi vastuta' । ādhikye apyaviruddhatvāt vyāpyaṃ na pratipādayet ।।
vispaṣṭaṃ dṛṣṭametacca goviṣāṇitvayormitau । vyāpyatvād gamikā gāvo vyāpikā na viṣāṇitā ।। sa hi sambandhajñānamātramaṅgatayā darśayati, na vyāpyatāmiti kuto viśeṣalābha' । uktamatra laukikalakṣaṇānuvādenāparīkṣāpratipādanārthamidaṃ bhāṣyam ।
loke ca vyāpyaikadeśadarśina eva vyāpakajñānamanumānamiti siddham । nahyanyatheti cāpakṛṣya pūrveṇa yojayitvā teneti tadupajīvanena vyākhyeyamiti ।। nanu vyāpakādapi vyāpasaṃvittirdṛṣṭā । anityatvādiva kṛtakatvasya ।
bhavati hi bhāvānāmānatyatvāt kṛtakatvānumānam । vyāpakaṃ cānityatvaṃ kṛtakatvasya । ato vyāpakaṃ gamyaṃ vyāpyaṃ gamakamityavyāpakamata āha-vyāpakatveti । ayayamabhiprāya' ।
satyaṃ vyāpakasya gamakatvam । na tu vyāpakatvagṛhītasya । tena hi rūpeṇa gṛhīto asau vyāpād deśakālādhikye api na virūdhyate । nanu vyāpyatāpi tasyāti ।
astu nāmavastutatastattu rūpaṃ na gṛhītamiti kathaṃ gamakatvam । avagate tu tādrūpye tenaivagamakatvaṃ na vyāpakatayā । ato vyāpyataivānumānāṅgaṃ na vyāpakateti sūktamiti ।। vyāpyatvamaṅgaṃ na vyāpakatvamityetadevāsaṅkīrṇodāharaṇena darśayatidupalakṣitam ।
yathā vyāpyaṃ gamakaṃ vyāpakaṃ gamyamiti । goviṣāṇitvayorhi vyāpikā hi sā । mitau- anumāne । goviṣāṇitvayorayaṃ gamyagamakaviveko dṛṣṭa ityartha' ।।
tena yatrāpyubhau dharmau vyāpyavyāpakasaṃmatau । tatrāpi vyāpyataiva syādaṅgaṃ na vyāpitā mite' ।। tena dharmyantareṣveṣā yasya yenaiva yādṛśī । deśe yāvati kāle vā vyāpatā prāṅanirūpitā ।।
evamasaṅkare gamyakagamakavivekād yatrāpi vyāptisaṅkaro bhavati tatrāpi vyāpyatvameva gamakatve kāraṇamiti niṣkṛṣyata ityāha- teneti ।। nanu vyāptiranumānāṅgamityuktam । kasya punariyaṃ saṃyogina' samavāyina' sambandhisambandhino vā । na hyatra vyavasthāmupalabhāmahe ।
sarveṣāmapyanumāpakatvāt । tad yadi saṃyogī vyāpya' । rasādrūpānumānaṃ na syāt । atha samavāyī dhūmādagnyanumānam, sambandhisambandhinaśca pitrorbrāhmaṇatvāt putrasya brāhmaṇatvānumānamityādi darśayitavyam ।
api ca vyāptirityanvayo abhidhīyate । upaśleṣa iti yāvat । na cāsau bhūmau pratiṣṭhitenāgnināgaganagatasya dhūmāgrasya sambhavati । naca bhūmiṣṭhāṃ śaṅkucchāyāṃ divi vartamāna' ṛkṣodayo aveti ।
vyāptiśca kasyacit kenacid bhavantī deśato vā syāt kālato vā । pūrvasmin kalpe bhāvi' saviturudayasyādyatanārkasyaivodayāt aṣṭau yāmānatikramyānumānaṃ na syāt । parasmin dhūmādagnyanumānamityādi paryanuyoktavyam । ata āha-teneti dvayena ।
yena kāraṇena yasyaiva saṃyogādīnāmanyatamasya, yenaiva-teṣāmanyatamena, yādṛśī-upaśliṣṭenetareṇa vā vyāpyatā prāgavagatā, saivānumāne kāraṇaṃ bhavati । nahyuśleṣo vyāpti' । uktaṃ hi-"sambandhaniyamo asāv" iti । sa cānupaśliṣṭenāpi bhavati ।
yo hi yasmin sati bhavati, asati ca na bhavati, tena niyamyata ityucyate । kimatropaśleṣeṇa । na cātra deśādīnāmanyatamavivakṣā । yāvati hi deśe kāle vā vartamānasya yasya vāpyatā nirūpitapūrvā, yāvaddeśakālabhāvinā vyāpakena tasya vyāpakāṃśasya tāvatyeva deśādau vartamānasya sa vyāpyāṃśastādṛgeva, gaganādivartidharmyantare dṛṣṭāntadhadharmyapekṣayā sādhyadharmiṇi dṛṣṭa' san pratipādako bhavati ।
tasya tāvati tādṛk sa dṛṣṭo dharmyantare puna' । vyāpyāṃśo vyāpakāṃśasya tathaiva pratipādaka' ।। bhūyodarśanagamyā ca vyāpti' sāmānyadharmayo' । jñāyate bhedahānena kvaciñcāpi viśeṣayo' ।।
niyamo hyanumānāṅgam । sa ca sarveṣāmaviśiṣṭa eva kimavāntaravibhāgena । deśe yāvatītyanatidūramadhirūḍhasya dhūmāderdūrataravartino api nadīpūrasya vyāptiṃ darśayati । śaṅkucchāyāyāśca nitānta vartinā ṛkṣodayena ।
ca bhāvina' saviturudayānumānādāvapi vyāptiṃ darśayatīti ।। nanvasyāṃ vyāptau na kiñcit pramāṇamastītyuktamata āha-bhūyodarśaneti । kathaṃ punarbhūyodarśanagamyā vyāpti' । pratyekameva bhūyāṃsi darśanāni pramāṇamāhosvid darśanaprabhavam ।
tatra na tāvat pratyekasandarśanasamadhigamyā vyāptirityavasitameva । no khalvasya sahasāgnadhūmāvagniśaraṇe vilokayamānasyāgninā vyāpto dhūma iti matirāvirasti । na cānanubhūtamavikalpakena savikalpakenāpi viṣayīkriyate । na cānekarśanārabdho darśanasamudāya' kaścidasti, tasya darśanātirekeṇābhāvāt ।
niruddhānāgatapratyutpannānāṃ cāsaṃhanyamānatvāt । purastanānekadarśanāhitasaṃskārasahāyamantimaṃ tu darśanaṃ katarat pramāṇamiti cintanīyam । na tāvat pratyakṣam । taddhi dvedhā vibhaktam ।
ālocanājñānaṃ tatprabhavaṃ ca vikalpasambhinnam । na tāvat pūrvaṃ vyāpteravadhāraṇe samartham apratisandhānāt । vyāpteścāyamanena pratibaddha iti pratisandhānātmakatvāt । naca tadanapekṣamuttaramātmānaṃ labhate ।
yañcedaṃ saṃskārāṇāṃ sācinyam, idamapi na caturaśram । saṃskārā' khalu yadvasturūpopalambhasambhāvitātmāno bhavanti, tatraiva smṛtimātramādadhati । na punararthāntaragrahaṇāya kalpante । pratyakṣe ca vyāptipramāṇe kathamataphalebhya' puṃviśeṣeṣu vaidikakarmānumānam ।
na ca tattatkarmaniyamastasya tasya paśvāde' phalasyāparokṣamīkṣyate atīndriyatvāt । yañcedamadhvarevitate vaidikādaṅgāt pradhānāñcāpūrvānumānam, tadapi na syāt । vyāptyavadhāraṇe pramāṇābhāvāt । meghābhāvācca vṛṣṭyabhāvānumānamityādi darśayitavyam ।
ato na tāvat pratyakṣā vyāpti' । na cānumānikī । pramāṇābhāvādeva tadadhīnātmalābhasya tasyānupapatte' । śabdastvanāgatotpādyabhāvaviṣayo na siddhavyāptikḷptaye prabhavati ।
upamānamapi pramāṇāntaraprasiddhavastusādṛśyamātraviṣayaṃ na vastuna' satāṃ pramiṇoti । arthāpattirapyanyathānupapadyamānārthaviṣayā darśanaprabhavā । na ca sahitāvadhāritayorasatyāṃ vyāptau kiñcidanupapannaṃ nāma।। nanu kāryatā nopapadyate ।
kathaṃ hi kāryamasati kāraṇe bhavati । bhūyodarśanasamadhigamyaṃ ca kāryatvamiti bhūyodarśanaprasūtakāryatvāvagamānyathānupapattipramāṇikā kāraṇavyāptisiddhi' । kathamidānīmakāryakāraṇabhūteṣu vyāpti' setsyati । bhūyāṃsi darśanānyevāsatyāṃ vyāptau nopapadyanta iti cet, kiṃ hi teṣāṃ vyāptimantareṇa na sambhavati svarūpaṃ, tāvacca kāraṇasāmagrīkaṃ hi va' siddham ।
svagocaraprakāśanamapi svata eva viṣasyāpi svapramāṇaparicchannasya na kiñcidanapapannaṃ paśyāma' । na cāsau pramāṇāntareṇa pratihanyate । yannopapadyeta । na ca bhāvasvarūpā vyāptirabhāvena pramīyata iti sāmpratam ।
tatrāsāvabhāvapramāṇikā na syādeva।। syānmatam-keyamanyā dhūmasyāgninā vyāptiranagninivṛtte' । sā cābhāvarūpatvādabhāvena pramīyata iti yuktameva । tanna ।
vasturūpatvāt । vasturūpo hi svabhāvo dhūmāde' kenacinniyata' । itarayā vyāvartate khalvayaṃ śaśaviṣāṇābhāvādapīti śaśaviṣāṇenāpi niyamyeta । kathamasatā niyamyata iti cet ।
ko doṣa' । vyāvṛttirhi niyama', sācāstīti kiṃ śaśaviṣāṣasya sattvāsattvābhyām । yadi mataṃ vipakṣavyāvṛtatparipanthī vipakṣa' । vyāpyate ca śaśaviṣāṇena tadabhāvānnivṛtto dhūmaityanagniriva tadabhāvo api vipakṣa eva ।
api cāśeṣavipakṣāṇāmupalabdhyayogyatvānna tebhyo nivṛttirabhāvena śakyate avagantum । yogyapramāṇābhāvo hyabhāve pramāṇamiti vakṣyate । ato na kiñcid vyāptau pramāṇam । mānasamiti cet ।
na । bahirasvātantryāt । tatraitat syād-yadyapi bahirindriyāṇyatītānāgatādibhirbhāvabhedairvyāptiṃ grahītumasamarthāni, manastu sakalātītādiviṣayaparicchedasādhāraṇaṃ pratibaddhasāmarthyaṃ kvaciditi tadabalabhāvinā pratyakṣeṇa vyāptirgrahīṣyata iti । tañca naivaṃ, bahirasvātantryānmanasa' ।
no khalvapi bahirviṣayabodhe mana' svatantramiti varṇitam । tathāhi manasa' sārthamityatra । svatantre hi bahiriṣyamāṇe manasi sarva' sarvadarśī syāt । saṃskārato vyavastheti cet ।
na । smṛtihetutvāt । tatraitat syāt-yadyapi kavalamasvatantraṃ mano bahirviṣayāvadhāraṇe,tathāpi pūrvapūrvāṃnubhavajanitasaṃskārasanāthaṃ bahirapi vartiṣyate cakṣurādyanugṛhītamiva rūpādau । ato nāvyavasthā ।
tañca naivam । smṛtihetutvāt । smṛtimātrahetavo hi pūrvānubhavaprabhāvitā' saṃskārānatsahante manaso bahiravagrahe anugrahamādhātum । smṛtiviṣayāntarāṇāmapi grahaṇaprasaṅgāt ।
asti hi tatrāpi smṛtihetu' saṃskāra' । sa ced grahaṇe kvacinmanasa' sahāyī bhavatīti kiṃ na smṛtiviṣayāntarāṇyapi grāhyatīti yat kiñcidetat । yastu vadati- sāhityamagnidhūmayo' sambandha' । sa ca prathamasamadhigamasamaya eva saṃvidita' ।
anavacchinnadeśakālaścāgnidhūmayo' sambandho bhāsate । na hīdānīmatra vā tayo' sambandha iti bhavati mati' । api tarhi sannihitavartamānayorevedantayā pratibhāsamānayordeśakālau sambandhaśca tayorviśeṣaṇamimau sambaddhāviti । iti ।
tadevamanavacchinnarūpa' svābhāvika eva saṃbandha' siddho bhavati । svābhāvikatve ca na vyabhicārāśaṅkopapattimatī । kimidānimanaṅgabhūtameva bhūyodarśanam । nānaṅgam ।
aṅgaṃ tvaupādhikāśaṅkānirākaraṇena । vahnirhi dhūmena saṃyukta' saṃvedito api kadācidvidhūmo dṛśyate । tatrārdrendhanādirūpādhiranupraviśati । na tu svābhāviko agnerdhūmena saṃbandha iti niścīyate ।
bhavati śaṅkā । kadācidaupādhika' pāvakenāsyāpi saṃbandha iti । sā bhūyodarśanena nivartyate । bahuśo api dṛśyamānasya dhūmasya nāgnisaṃbandhe kaścidupādhirūpalabhyate ।
prayatnenāpi cānviṣṭo na dṛṣṭa upādhirnāstīti niścīyate । tadevaṃ dhūmamātrānubandhagniriti siddhaṃ bhavati । tataścānaupādhikasya na vyabhicārāśaṅketi । sa vaktavya' kimidānīṃ sāhityamātramanumānāṅgaṃ tanniyamo vā ।
yadi sāhityamātraṃ tattarhi prathamadarśana eva samadhigatamiti punardhūmadarśino aviditavyāpterapyanumānaṃ syāt । atha tanniyama' tasyaivedaṃ pramāṇamanusriyate kuta' sidhyatīti । na hi prathamadarśino ayamanena niyata iti matirāvirbhavantī dṛśyate । anavacchinnadeśakālatayāvagata' saṃbandha' svābhāviko bhavati, tato niyama iti cet ।
sa tarhi tathāvidha' prathamamevāvagata iti bhūyodarśanaṃ nāpekṣeta । tathā dṛṣṭasyāpyagnerdhūmasaṃbandho vyabhicarati । taddarśanāñca dhūme api vyabhicārāśaṅkā jāyate । tannirākaraṇāyāsakṛddarśanāpekṣeti cet, yadyanavacchinnasyāpi deśata' kālato vā kadācit kasyacit kasyacid viyogo dṛśyate ।
kastarhi itaratrāpi samāśvāsa' । nanviyamāśaṅkā bhūyodarśanena nirākriyata ityuktam । kathaṃ nirākriyate । yadā śataśo api dhūmavānagriravagato vidhūmo dṛśyate ।
na cātra pratiniyama' iyadabhirdarśanairavyabhicāra' sidhyati iti । nanu dhūmasyāpyagnisabandhe na kaścidupādhirupalabhyate agneriva dhūmasaṃbandhe । ata' kathamasau satyapi dhūme na bhaviṣyati । na ।
deśāderevopādhitvena śaṅkyamānatvāt । agnau dhūmasaṃbandhavyabhicāramupalabhyāśaṅkate- kadācid dhūmasyāpyagnisambandhe deśakālādyupādhi' syāditi । dṛṣṭaṃ hi kvacid deśe kharjūrāṇāṃ piṇḍakharjūraphalatvam । vṛścakadaṃśanasya ca maraṇakāraṇatvam ।
taddeśāntare na bhavati । tadvat dhūmo api jātu jāyetāntareṇāpi hutāśanaṃ kvaciditi śaṅkamānā na tasya niyamamagninādhyavasyanti śatāṃśenāpi । vipakṣād vyāvṛtti'śaṅkamānā anumānodayaṃ pratibandhātīti katarañcedaṃ pramāṇam, anaupādhiko agnirdhūmamātrānubandhīti । na tāvat pratyakṣam ।
sāhityamātropakṣīṇatvāt । nānumānam । tasyāsatyāṃ vyāptāvasambhavāt । vyāptisiddhyartaṃ cāparāparānumānakalpanāyāmanavasthāpātāt ।
pramāṇāntarāṇi nirākṛtapūrvāṇyeva । ato vyākhyeyamunumānāṅgasambandhāvadhāraṇe pramāṇam, tad vyākhyāyate । idaṃ tāvat pramāṇābhāvavādī vaktavya' । kiṃ khalu vyāptigocaraṃ jñānaṃ na jāyata eva, sandigdhaṃ vā jāyate, viparyeti vā ।
tredhā hi parīkṣakairaprāmāṇyaṃ vibhaktam । prakārāntarāsambhavāt । na tāvadādya' pakṣa' । saṃvidavyavahāravirodhāt ।
dṛśyate hi bahulaṃ dhūmamagnāvupalamāno ayamanena niyata ityavadhāraṇapura' saraṃ tato agnimanumāya tadanurūpaṃ vyavaharamāṇa' । tannāsatyāṃ vyāptisaṃvittāvupapadyeta । vyavahāradarśanādeva saṃśayaviparyayau nirākāryau । tābhyāmevaṃvidhavyavahārāsambhavāt ।
ato na tāvadaprāmāṇyam । prāmāṇyaṃ tu ṣoḍhā vibhajyate । tad yathāyogyaṃ kasyacit kasyāñcit vyāptasaṃvittau vyavasthāpayāma' । yathaiva tāvad dhūmasyāgninā vyāptau pratyakṣasya ।
na hīha pramāṇāntarāṇi sambhavantīti varṇitameva । nanu prathamadarśane anavagamātpratyakṣāsambhavo apyukta eva । ata eva bhūyodarśanāvagamyatvam । nanu tānyapi vikalpya dūṣitāni pratyekasāhityayorasambhavāt ।
satyam । na pratyekaṃ vyāptiravagamyate । na ca darśanāni saṃhanyante । prācīnānekadarśanajanitasaṃskārasahāye carame darśane cetasi cakāsti dhūmasya vahniniyatasvabhāvatvaṃ, ratnavattvamiva parīkṣamāṇasya, śabdatattvamiva vyākaraṇasmṛtisaṃskṛtasya, brāhmaṇatvamiva mātāpitṛsambandhasmaraṇasahakṛtasya, tailād viviktamiva vilīnājyaṃ rasagandhasahakṛtendriyasya ।
na hyetat sarvamāpātānna pratibhātamiti parastādapi bhāsamānamanyathā bhavati । na ca pramāṇāntaratvamāpādayati । nanūktaṃ na smṛteranyatra saṃskārā vyāpriyanta iti । kena vā saṃskārāṇāṃ smṛteranyatra vyāpāra upeyate ।
smārayanta eva tu te pūrvapūrvāvagatamagnisambandhaṃ dhūmasya vyāptisaṃvidaṃ janayitumabhipravṛttacasyendriyasya sahāyībhavanti । āntarālikasmṛtivyavahitamapi cendriyasambandhānusāri pratyakṣamiti varṇitam । indriyasambandhaphalāparokṣāvabhāsānusārāt । na ca yat sahasā na pratibhāti tatpaścādapi pratibhāsamānaṃ pratyakṣatāṃ jahāti ।
yathodāhṛtyeṣveva brāhmaṇam । nanu na tāvadāpātajaṃ pratyakṣaṃ vyāptau pramāṇamiti bhaṇitam । tatapūrvakaṃ ca savikalpakamiti kathaṃ tasyāpi prāmāṇyam । asti vā brāhmaṇādipratyakṣe nirvikalpakāvasthāyāṃ vṛddhādāviv narāntaraviviktākārapratibhāsa' ।
pravartate । yathā tu tatra piṇḍamātradarśina' smṛtayonisambandhasya brāhmaṇo ayamiti pratyakṣaṃ jāyate, evamihāpi bahuśo agnidhūmadarśino antime darśane nirvikalpavṛttadhūmasvalakṣaṇasyāgninā niyato ayamiti dhūsvabhāvagocaraṃ pratyakṣam, etāvadeva svavikalpasya nirvikalpakapūrvatvam, yattajjanmapūrvikā pravṛtti', saṃjñādismaraṇārthaṃ hi tat prathamamarthyate । tacceha vyaktidarśana eva pūrvasaṃskārodabodhāt siddhamiti nāvaśyamanayo' samānaviṣayatā । gandhasahakṛtendriyasya vikalpapratyakṣatvasiddhi' ।
na hi tatrāsaṅkīrṇā ghṛtākārā saṃvidāsīt । tailamidamiti viparyayāt । ata' parastādeva sahakārivaśāt nirvikalpakopadarśitavyaktiviṣayaṃ ghṛtamidamiti savikalpakaṃ pratyakṣamīvirasti । evamihāpīti na doṣa' ।
kiṃ punariha savikalpakena viṣayīkriyate । niyato ayamaneneti niyama' । asya hi bahulaṃ dhūmamagnāvupalabhamānasyānagnau ca vyatirekamante bhavati vimarśa'- api syād vyāpto ayamaneneti । kathamaparathā jāṅgalādibhedabhinnānekadeśaparityāgena sāyamādibhedabhinnānekakālaparihāreṇa ca tṛmadārugomayendhanādisamavadhānaviśeṣaṃ pratyanādṛto agnimevānudhāvatyanagnau ca na bhavati ।
tata' paraṃ ca yathāgniradhūmabhāsvaratvādiparityāgenāpi kūlālātādau vartamānoṣṇatvamajahat tanniyato bhavati । evamagninā dhūma ityaparokṣaniścayo jāyate । yattu deśāntarādau vyabhicāra iti, tanna tāvad dṛṣṭapūrvaṃ nāpi śrutamiti nāśaṅkāmadhirohati । evamapi tu śaṅkamānasya sarvapramāṇeṣvanāśvāsa' kvacid vyabhicāradarśanāt ।
yattvavadhārito api svabhāvaniyamo deśāntarādāvanyathā bhavati vṛścikāderiti । tanna avāntarajātibhedāt । na hi yad yena niyatamavagatamabādhitaṃ ca tadanyathā bhavati । avāntarajātibhedāttu śaktisadasadbhāvakṛtā kāryavyavastheti na kvacid vyabhicāra' ।
nanu anumānameva kiṃ neṣyate । yadaupādhikaṃ tad vyabhicarati । agniriva dhūmam । na ca tathā dhūmo agnimityanaupādhika iti ।
bhavatvevam । avyavasthā tūpasthitā । arthāpattistarhi bhavatu । idamev cāgnau darśanamanagnau cādarśanamanupapadyamānamagninā niyamaṃ pratipādayati ।
kimatra nopapadyate । darśanaṃ tāvat tatra bhavatītyetāvataivopapannam, na hi yadekatra bhavati tenānyatra na bhavitavyam । anyatra bhavato adaraśanamanupapannamiti cet । na ।
viprakṛṣṭānāmanyeṣāmapyasannikarṣādadaraśanopapatte' । sannihiteṣvanagniṣvadarśanamanupapannamiti ced abhāvādupapatte' । teṣu hyasau nāstyev, kathamupala । tatra satāpyanyatrāpi na bhavitavyameveti kimatra pramāṇam ।
ato darśanādarśanasahakṛtendriyasyaiva vastusvabhāvāvadhāraṇamaparokṣaṃ jāyata ityevaṃ samarthanīyam । nanvetadeva na vidma' । kīdṛśo asau vastuna' svabhāvo avadhāryata iti । uktamasakṛd dhūmo agninā niyata iti ।
etaduktaṃ bhavati- yadā yatra dhūmastadā tatrāgniriti । nanu sannihitavartamānadeśakālamātrasambandho astu pratyakṣa' । anāgatādisambandhastu katham, atiprasaṅgo hi tathā syāt । na ।
sannihitarūpamātropalambhāt । rūpameva tu tādṛśaṃ dhūmādīnāṃ yadevamunnīyate, sthiramiva rūpaṃ kuḍyādīnām । asti hi teṣu vidyudādivilakṣaṇakālāntarasthāyirūpaprakāśa' । sannihitāvāntarasambandho na pratyakṣa iti tadrūpamapratyakṣaṃ bhavati ।
apratyakṣe hi tasmin nedaṃ rajatamiti sūrvānubhūtarajatabādho na syād, bhinnaviṣayatvāt । svakāle hi pūrvavijñānena rajataṃ viṣayīkṛtaṃ na bhaviṣyadvādhakajñānakṣaṇa iti kathaṃ tatrāprasaktaṃ bādhyate । kālāntarasambdho api tena rūpeṇa pūrvajñānāvadhāritaṃ bhaviṣyajjñānakālamapi vyāptotīti bhavati samānaviṣayatāmāsādya bādha' । nanu yad vastuno rūpaṃ tatparānapekṣamavagamyate, agnerivoṣṇatvam ।
na ca dhūmasyāgṛhītapratisambandhinā tadrūpamavagamyata iti kathaṃ vasturūpatvam । maivam । sambandho hyasau, kathamanavagate pratisambdhinyavasīyate । iti ।
ato yadetadagninā dhūmasya niyatvaṃ bhāvātmakamidaṃ tatpratyakṣeṇāvagamyata iti kimanupapannam । yathā cānagninivṛttirna niyama' tathā varṇitameva । vipakṣavyāvṛttyā tu vidhirūpa eva niyama' parīkṣakairvyākhyāya parebhya' pratipādyate । kṛttikodayamālakṣya rohiṇyāsattikḷptivat ।
nanu niyamyatvamapi karmakārakatvaṃ tacca śaktirūpaṃ kathaṃ pratyakṣam । na । kārakāntarapratyakṣavadupapatte' । kārakāntaraśaktayo api hi na pratyakṣā', ato asatyeva śaktipratyakṣatve kārakaṃ pratyakṣameṣitavyam ।
kimanupapannam । ata' siddhaṃ tāvat pratyakṣatvam । āgamikeṣu cārtheṣu tasya tasya phalasya tena tena vedavedyen karmaṇā samanvayāt, karmāntarānvayasya cānavagamād anenaiva karmaṇedaṃ phalaṃ vyāptamiti śāstrādadagamyate । niyatasādhyatvāvagamāt ।
meghābhāvavṛṣṭyabhāvayośca svatantrābhāvapratīkāśamākāśasya vapu' saṃlakṣyate । nibiḍakaṭhorapāṇḍurādibhāva' । tacca rūpamubhayasyāpi pratyakṣasamadhigamyameveti tadeva tatra vyāptipramāṇam । evamanyatrāpi darśayitavyamiti ।
bhavatu tāvadanyad vyākhyāsyāma iti samadhigataṃ tāvad vyāpte' svarūpaṃ pramāṇaṃ ca । idaṃ tu cintanīyam । kasya kena vyāptiriti । na hyekatra viditāvagnidhūmaviśeṣau pradeśāntare dṛśyete ।
yat tayorakasyaikenānvayavyatirekasamadhigamyā vyāptirbhavet, ato vācyaṃ vyāpteradhikaraṇam । ata āha- sāmānyeti । satyaṃ na viśeṣayorvyāpti', sāmānyātmanoreva dhūmākṛtiragnayākṛtyā niyateti । ato na kaścid doṣa iti ।
vyāptirbhavatyevetyāha- kvaciditi ।। atraivodāharaṇamāha-kṛttikodayamiti । yatra hi kṛttikodayaṃ dṛṣṭvā rohiṇyāsatti' kathyate- anantaramudeṣyati rohiṇīti, tasminnanumāne viśeṣasyaiva viśeṣeṇa vyāpti' । na hi tayo' sāmānyamasti ।
vyaktibhede pramāṇābhāvāt । pratyabhijñāyate hi saiveyaṃ kṛttikā, saiveyaṃ rohiṇīti । kathamanyā bhaviṣyati । ata' siddhaṃ viśeṣayorevātra vyāptiriti ।
yadi tarhi vyāptiranumānām, asti khalvasau hiṃsātvasyādharmatvena bāhyahiṃsāsvityata' kratāvapi hiṃsātvādadharmatvamanumīyate । vyāpteśca dṛśyamānāyā' kaścid dharma' prayojaka' ।। asmin satyamunā bhāvyamiti śaktyā nirūpyate । anye paraprayuktānāṃ vyāptīnāmupajīvakā' ।।
tairdṛṣṭairapi naiveṣṭā vyāpakāṃśāvadhāraṇā । ye tu tānapi visrabdhaṃ sādhyasiddhai prayuñjate ।। daikṣapaśuhiṃsādīnāmadharmatvaṃ prasajyetetyata āha-vyāpteśceti dvayena । ayamabhiprāya' satyāmāpātād bhavati bhrama', yathā kila hiṃsātvamātrānubandhyadharmatvamiti ।
natvetadevam । nirjñātena hyadharmatvena hiṃsātvaṃ vyāpyate । na ca śāstrādṛte tajjñānopāya' sambhavati । naca hiṃsātvamātramanarthasādhanamiti śāstramasti ।
viśeṣahiṃsāyā vihitatvāt । vidhyavarūddhaviṣaye ca pratiṣedhānavakāśāt । pratiṣedhamantareṇa cānarthasādhanatvajñānopāyābhāvāt । ata' parihṛtyāpavādaviṣayamutsargau'bhiniviśata iti hiṃsāntarāṇi ana hiṃsyādi'ti pratiṣedho avalambate ।
evaṃ ca yadyapi bāhyahiṃsāsu hiṃsātvādharmatvayo' sāhityamavagataṃ, tathāpi na hiṃsātvamadharmatvaprayojakam । kintu niṣiddhatvam । asatyapi hiṃsātve niṣiddhatvamātreṇa surāpānādāvadharmatvasiddhe' । ato ya evāsmin satyevāsya bhavituṃ śaktirasti ityanena rūpeṇa nirūpyate ।
vyāpyatayāvagamyata iti yāvat । sa eva dharma' prayojaka ityucyate । paraprayuktavyāptyujīvinastu hiṃsātvādaya', na tairadharmatvādivyāpakakāṃśo avadhārayituṃ kvacidvihitānāṃ daikṣapaśvādihiṃsānāmadharmatvamiti ।। ye tvevañjātīyakānapyaprayojakān hetūn prayuñjate, te sulabhai' pratihetvādidauṣauściraṃ bhrāmyanti ।
śakyate hi pratiheturdarśayituṃ, daikṣapaśuhiṃsādharma' vihitatvādagnihautrādivaditi । prayojake hi hetāvevañjātīyakā doṣā nāspadaṃ labhante । aprayojake tu sulabhā eva । tadetadāha-yetviti ।
visrabdhamiti kriyāviśeṣaṇam । yathā viśvāso bhavati tathā prayuñjata ityartha' ।। sulabhai' pratihetvādidauṣairbhrāmyanti te ciram । teṣvāgamaviruddhatvaṃ svayaṃ ceṣṭavighātitā ।।
alaukikavivādāśca varjyāste haitukaistata' । niṣiddhatvena hiṃsānāmadharmatvaṃ prayujyate ।। tadabhāve na tatsiddhirhiṃsātvādaprayojakāt । hetudvayaprayukte ca mithyātve sarvabuddhiṣu ।।
jñānattvotpattimattvādisādhako । na prayojaka' । traivarṇikaprayuktā ca yāgāde' svargahetutā ।। pratihetvādidoṣairbhrāmyantītyuktam tāneva doṣānupanyasyati-teṣviti ।
pratihetustāvadasmābhirukta eva । āgamavirodho apyevaṃvādināmāpadyata eva, āgamaikapramāṇatvād dharmādharmayo' । kvacidiṣṭavighāta' kvacidalaukikavivāda iti ।। āgamavirodhodāharaṇaṃ tāvadāha- niṣiddhatveneti ।
idaṃ cānāgatāvekṣaṇanyāyena pragevāsmābhirvyākhyātamiti ।। iṣṭavirodhodāharaṇamāha-hetudvayeti । prayujyate, satyamithyātvasādhāraṇatvādanayo' । jñānatvādeva tanmithyātvaṃ sādhayato bauddhasyeṣṭavighātakārī hetu', dharmadharmisvarūpasvaviśeṣayorapi pratikṣepāt ।
sarvalokaprasiddhapṛthivyādyapalāpāccālokikavivādo apyatraiva darśayitavya', na hi sarvavijñānāni mithyetyevaṃvidhaṃ vivādaṃ lokikā' sahante । sahasaiva hyevaṃvidhavivādaśrāviṇāmudvego jāyate । yathā acandra' śaśītyādau । ato ayamalokiko vivāda' ।
"sarvalokaprasiddhyā ca pakṣabādho atra te dhruvam" iti ।। aparamapyāgamavirodhasyodāharaṇaṃ darśayati-traivarṇaketi । santi khalu svargakāmo yajetetyevaṃ vihitāni somādīni karmāṇi । na manuṣyatvamātreṇa śūdrasthena prayujyate ।
kṛtasāyavayavatvādiprayuktā ca vināśitā ।। prayatnānantarajñānasadṛśairna prayujyate । caturṇāṃ varṇānāmadhikāra', utāpaśūdrāṇāṃ trayāṇāmiti saṃśaye caturṇāmiti prāptam, catvāro api hi varṇā' svargaṃ kāmayantara iti svargakāmapadenābhidhīyante । svargakāmaścātrādhikāritayā jñāyata iti prāpte uktam apaśūdrāṇāmadhikāra iti ।
vidyāgnisādhyā hi te kratava' । anagniravidvāṃścāntimo varṇa' । kathamasau vaitānike karmaṇyadhikriyate । nanu śrutyarthāvagatādhikārasāmarthyādeva śūdrasyāgnividyayorakṣepo bhaviṣyati ।
na । avidhānāt । traivarṇakasyaiva aaṣṭavarṣaṃ brāhmaṇamavupanayīta' avasante brāhmaṇo agnīnādadhīta' ityevamādibhiragnividye vihite । na cāniyamenaiva te śūdrasyāpi bhaviṣyata' iti śakyate vaktum ।
ko hi pratilabdhavidyāgnisambandhastraivarṇikādhikārasampāditāsu kāmaśrutiṣu niyatakālayovasthamupanayanamādhānaṃ vā jaghanyavarṇasyopakalpayitumutsahate । atastraivarṇikatvaprayuktameva yāgādīnāṃ svargahetutvam । na manuṣyatvamātreṇa śūdramavāyinā prayujyate । tad yadi kaścadanumānakuśala' prayuṅkte śūdrakṛto yāga' svargahetu' manuṣyakṛtatvāt traivarṇikācaritayāgavaditi ।
tasyāgamavirodha' । nanvāgamavirodha udāhṛta eva, kiṃ punastadudāharaṇena । ucyate । pūrvamadharmatvānumānasya vaidikahiṃsāviṣayasya sākṣādāgamavirodho varṇita', vyaktameva daikṣapaśuhiṃsā vidhīyamānatvād arthasādhanamityetadavagamyate, kathamasāvadharmo bhaviṣyatīti, codanālakṣaṇasyārthasya dharmatvāt ।
iha tu śūdrakṛtasya yāgāde' svargahetutā na sākṣādāgamena pratikṣipyate । kintu traivarṇikādhikāralābhādarthāditaranirāsa iti viśeṣa' ।। aprayojakodāharaṇacchalenedānīṃ paropālambhānārthamudāharaṇāntarāṇi darśayatikṛtetidvayena । prayatnānantarajñānasadṛśā' pratyayānavasthānādayo abhimatā' tai' śabdagocaraistasya vināśitā na prayujyate ।
kṛtakatvādiprayuktā hyasau । na ca kṛtakatvameva prayatnānantaradarśanena sādhayituṃ śakyam । ākāśādibhirvyabhicārāt । jātimattvendriyatvādi vastusanmātrabandhanam ।।
śabdānityatvasiddhyarthaṃ ko vaded yo na tārkika' । tasmād ya eva yasyārtho dṛṣṭa' sādhanaśaktita' ।। sa eva gamakastasya na prasaṅgānvito api ya' । upāttaścaikadeśābhyāṃ dharmyapyatraikadeśavān ।।
kimidānīṃ naśvarāṇi bhuvanāni bhuvanasanniveśāśca mahīmahīdharodadhiprabhṛtaya' । satyam । sarvameva sāvayavaṃ vināśadharmakam, mahīmahīdharādayo api samāsāditasvāvayavasaṃyogāvibhāgāviśeṣā bhāgaśo naśyantyeva । niranvayaṃ tu vināśaṃ na kasyacidabhyupagacchāma' ।
evaṃ mahābhūmerapyāvāpodvāpabhedānnāśo darśayitavya' । tathā yadapi vaiśeṣikairjātimattvādaindriyakatvācca śabdānityatvamanumitaṃ, tadapyayuktam । etaddhi jātimattvādi vastusanmātranibandhanameva nityānityasādhāraṇam, nānenānityatā sādhyate । kimidaṃ vastusanmātranibandhanamiti, paramārthasannibandhanamityuktaṃ bhavati ।
indriyaviṣayā jātimantaśca, na bhrāntisaṃviditā' śaśaviṣāṇādaya iveti ।। evamaprayojakasyāsādhakatvamuktamupasaṃharatitasmāditi । ayamartha' ya eva niṣiddhatvādirartho yasyādharmatvade' sādhanaśaktiyuktatvenāvagata' । asmin satyamunā bhavitavyamitīdṛśyā śaktyāvadhāryata iti yāvat ।
niyamyaśaktireva hi sādhanaśaktirityākhyāyate, niyatāvagato hi niyāmakaṃ śankoti nānya iti, niyamya eva gamako na prasaṅgānvito hiṃsātvādi' । niṣiddhatvenānvetumabhipravṛttenādharmatvena prasaṅgāddhi hiṃsātvamapyanvitamiti prasaṅgānvitaṃ hiṃsātvaṃ nādharmatvasya gamakaṃ bhavatīti ।। evaṃ tāvat sarvaprakāro anumānāṅgabhūta' sambandhapadārtho vyākhyāta' । idānīmekadeśadarśanādekadeśāntare buddhiriti vyākhyeyam ।
tatra caitadeva tāvad vaktavyam । svatantraikadeśadarśanāttathāvaidhekadeśāntare jñānamanumānamityāpadyeti । taccayuktam । smaraṇaṃ hi tat, kathamanumānaṃ bhavet ।
aparārthe hi dhūmāde' svarūpairnaikadeśatā । sa eva cobhayātmāyaṃ gamyo gamaka eva vā ।। deśadarśanādekadeśāntaraviśiṣṭa ekadeśyanumānasya viṣaya iṣyate । tanna ।
anupātttatvāt । na hyatraikadeśī kenacicchabdenopātta' । atastadanupādānānnyūnaṃ lakṣaṇamityāśaṅkyāhaupāttaiti । yadyapi svaśabdena naikadeśyupāttastathāpyekadeśaśabdābhyāmevārthādākṣipyata iti na nyūnatvadoṣa iti ।।
arthākṣepe kāraṇamāhaaparārthaiti । na hi dhūmādisvarūpamātraparārthībhūtamekadeśapadāspadaṃ bhavati । na ca parasparāpekṣayaikadeśavācoyuktirupapadyate । na hyagnyaikadeśo dhūma iti kasyacit pratipattirasti ।
na cāgṛhīte agnau tadekadeśatayā dhūmo avagantuṃ śakyate । gṛhīte ca tasminnanumeyābhāva' । ata ekadeśatvānupapattyaiva tadāśraya' kaścidekadeśyavagamyata iti siddhamiti ।। nanvākṣipyatāmekadeśaśabdābhyāmekadeśī ।
tadekatvaṃ tu kuto avagamyate । ata' kvacidev dhūmaṃ dṛṣṭvā kvacidekadeśyantare anumānaṃ na syāt । aikādhikaraṇyaṃ tvekadeśayorna sidhyati, anupādānādityata āhasa eveti । pūrvaprakṛtamekadeśavāniti vivakṣitaikasaṅkhyamekadeśinaṃ pratyavamṛśati sa eveti ।
sa khalveka evaikadeśī gamyagamakarūpa' ubhayātmakatvāt । tasya hi tau nāma vakṣyamāṇātmānau sta', yaddvirūpatvamarhati । nanvekatvaṃ naikadeśinau'nupāttaṃ labhyata ityuktam । na ।
jñātasambandhasyetyekavacanenaivopādānāt । ekadeśini hyanyapadār katvamekavacanenopāttaṃ, pramātṛpakṣe api pabrathamoccaritenaikadeśaśabdena svāśraya ekadeśinyākṣipte dvitīyāpekṣākṣaṇe api sa eva buddhau viparivartamānastadāśrayatvenāvagamyate nānya' । tatparityāge kāraṇābhāvāt, tathā vyutpattidarśanācca । yathā devadattasyaikakatra kare kaṅkaṇamaṅgulīyakaṃ karāntara iti na bhinna' karāśrahayo avagamyate ।
api tarhi devadatta eka eva । ata' siddhameka evaikadeśī gamyagamakarūpa iti ।। asiddhenaikadeśena gamya' siddhena bodhaka' । ātta' pṛthagabhinno vā prayoktṝṇāṃ vivakṣayā ।।
anitya kṛtako yasmād dhūmavānagnimāniti । dharmyabhinnamupādānaṃ bhedo atrāgniritīdṛśa' ।। ubhayātmā san gamyagamaka ityuktam । tāvevobhayātmānau darśayatiasiddheneti ।
vā, tadā na dvirūpatāṃ labhate । sa tu dhūmavadādinā rūpeṇa pratyakṣasiddho agnimadādinā cāsiddha iti dvyātmakatvādubhayopapattiriti । āha astvarthādupātta ekadeśī । sa caiko gamyo gamaka iti ।
sa tu kathaṃ pramātṛbhirūpādātavya iti । na ca tadupādānaprakāra' kaścidbhāṣyakāreṇopātta' । ata' punarapi nyūnatvamityata āha ātta iti । tatra nāma viśeṣopādānamāśrīyate, yatra viśeṣavivakṣa ।
natviha viśeṣo vivakṣita' । sa hyekadeśīpramātṛvivakṣāvaśena pṛthagabhinno vaikadeśaśabdābhyāmupātto bhavatu । ubhayāthānumānavyavahāradarśanāditi ।। tamevobhayathā vyavahāraṃ darśayatianityaiti ।
nigadavyakhyāto grantha' ।। ekadeśī gamyo gamako bhedābhedābhyāmupātto iti darśitam । kiyati punaranumānasya vyāpāra iti bhavati saṃśaya' । bhavati hi viśiṣṭārthapratītāvapi viśeṣaṇamātraparyavasāyi pramāṇam ।
yathā śabda' । sa khalvākṛtiviśiṣṭāyāṃ vyaktau dhiyamādadhāti, atha cānvayavyatirekābhyāmākṛtimātraparyavasāyīti niścīyate । tadihāpi yadi tadvadeva viśeṣaṇamātraparyavasāyi pramāṇamiṣyate, tata' siddhasādhyatvam । siddhaṃ hi sambandhajñānakāle agnimātram ।
kiṃ tadanumānena । yadi tu dvikhaṇḍadaṇḍyādiśabdavadviśiṣṭamevānumānaṃ gocarayatītīṣyate । tatra sambandhagrahaṇābhāvāda numeyatvam । na hyagnimadviśeṣeṇa parvādinānvito dhūmo dṛṣṭa' ।
ekadeśaviśiṣṭaśca dharmyevātrānumīyate । nahi tannirapekṣatve sambhavatyanumeyatā ।। na dharmamātraṃ siddhatvāt tathā dharmī tathobhayam । vyastaṃ vāpi samastaṃ vā svātantryeṇānumīyate ।।
ekadeśasya liṅgatvaṃ sādhyenānugamo asya ca । dvayaṃ ca na syādiṣṭaṃ sat pakṣeṣveṣu yathākramam ।। sāmānyaṃ kiñcitsamasti । tabhdāve api punarapi siddhasādhyataiva ।
"anumāmaṅgapaṅke asmin nimagnā vādidantina' । viśeṣe anugamābhāva' sāmānye siddhasādhyatā"।। ityata āhaekadeśeti । ayamabhiprāya' daṇḍyadiśabdavad viśiṣṭaviṣayamevānumānam ।
na ca sambandhagrahaṇābhāva' । sakalopādhiparatyāgena dhūmavanmātrasyāgnimattayā sambandhāvagamādityuktamasmābhi' । asatyapi sāmānye kenacidekenopādhinānantānāmapi bhāvānāṃ sambandho gṛhyata eva । yadyapi bhūmavānagnimāniti sāmānyato avagatam, tathāpyayamasāviti viśeṣarūpeṇa pratyabhijñānātpramāṇaviṣayatvamapyupapannamityuktameveti ।
kasmāt punarviśeṣaṇamātraparyavasāyyeva pramāṇaṃ neṣyate, ata āha nahīti ।। asambhavameva darśayatina dharmeti । dharmamātraṃ hi sambandhagrahaṇakāle siddhamiti bhavataivoktamiti । evameva dharmimātrānumāne svatantrobhayānumāne vā siddhasādhyatā darśayitavyetyāha tatheti ।।
dharmadharmyubhayeṣvevānumeyeṣu yathāsaṅkhyaṃ dūṣaṇāntarāṇyāhaekadeśasyeti ।। anityatvādayo dharmā' kṛtakatvādayo nahi । dhvaninānugamo naiṣāṃ nobhayasyobhayeni vā ।। sambandho apyanupādānānnāmnā ṣaṣṭhyapi vā mitau ।
na cāpyanugamastena liṅgasyeha nidarśyate ।। etadeva vivṛṇotianityatvādayaiti । pakṣaikadeśo hi liṅgaṃ bhavati । na cānityatvākhyasya dharmasya svatantrapakṣīkṛtasya kṛtakatvaṃ dharma iti kathamapakṣadharmo liṅgaṃ bhaviṣyati ।
evaṃ dhvanimātre api svatantre kṛtakatvaṃ tatra tatra dhvaniriti niyama' sambhavati । tathobhayasya dhvanyanitayatvātmakasyobhayena pakṣadharmatvānugamātmakena na sambandha ityanāgataṃ sambandhaśabdaṃ pūrvāparābhyāṃ sambandhya tantreṇa vyākhyā kartavyeti । samadhigataṃ tāvad dharmadharmyubhayeṣāṃ vyastasamastānāṃ na sādhyatvamiti ।। atha kasmād dharmadharmisambandha eva sādhyo na bhavatītyata āhasambandhaiti ।
mitāvati sādhanavākyamapadiśati । khalu parīkṣaka' sādhanavākye samnabdhavācinā kenacinnāmnā ṣaṣṭhyā vā sambandha upādīyate । na hyevaṃ prayujyate, agniparvatayorasti sambandha' dhūmavattvāditi । nāpi parvatasyāgniriti ।
deśameva tvagnyādinā viśiṣṭamanumimānā dṛśyante । yadevaṃ prayañjate, agnimān parvata iti । sambandho api nānumīyata ityatītena sambandha iti । na paraṃ pratijñāyāṃ nopādīyate, udāharaṇe api na tenānugamo liṅgasya nirdiśyate ।
nahi bhavati darśanaṃ, yatra yatra dhūmastatra tatrāgnisambandha iti । bhavati tu yo yo dhūmavān sa so agnimāniti deśa eva nidarśanaṃ, tadetadāhana cāpīti । iheti mitiṃ pratyavamṛśati । etaduktaṃ bhavati na sādhanavākye sambandha' sādhyatayopādīyate nāpi dṛṣṭāntatayā dirdiśyate na cāyathāpratibhāsaṃ parīkṣakāṇāṃ vaktumucitamiti ।।
na cākāradvayaṃ tasya sādhyasādhanabhāg bhavet । tasmādarthagṛhītatvānmatubarthasya gamyatā ।। na svātantryeṇa mantavyā yathā daṇḍyādiśabdata' । viśiṣṭārthapratītau syāt sambandhonāntarīyaka' ।।
api cāyaṃ sambandha' sādhyamāna' sanmātratayā vā sādhyate, kenacid vā dharmeṇa viśiṣṭa' । na tāvad vastusattāmātramanumānasya viṣaya' । na ca parvatādivatsiddhasādhyarūpamākāradvayaṃ sambandho vahati, yenānumānasya viṣayo bhavet । tasmānna kathañcit sambandha' sādhya ityāhanaceti ।
kananvasati sambandhe viśiṣṭa eva sādhayituṃ na śakyate । nāsti nāma sa prakāra', yadasambandhyamāna evāgninā parvatastadviśiṣṭo bhavatītyata āha tasmāditi vyāntena । na satyamasati sambandhe viśiṣṭo na bhavati, na tvetāvatā sambandhasādhyatā sidhyati, viśiṣṭasādhyatvānyathānupapattyaiva tvarthagṛhītā matubarthasya sambandhasya sādhyatā na puna' svatantrasyeti । atraiva dṛṣṭāntamāhayatheti ।
daṇḍyādiśabdā hi daṇḍādiviśiṣṭamevābhidadhānā' sambandhamapyarthādupādadate, natvabhidadhati । tadvadihāpi parvato agnimāniti sādhyamāner'thagṛhīto agnisambandha', na puna' sa eva sādhyate । yathā daṇḍyādiśabdato viśiṣṭārthapratītau satyāṃ sambandho nāntarīyako bhavati, evamatrāpi viśiṣṭe sādhyamāne anuniṣpādī bhavatītyartha' । idaṃ tu cintanīyam ।
kathaṃ daṇḍyādiśabdā viśiṣṭavacanā iti । matvarthīyapratyayāntā hite । sa cāsyāsminnastīti sambandhe smaryate, ata' sambandha evātra pratyayārtha' । sa ca pradhāna' ।
aprakṛtipratyayau pratyayārthaṃ saha brūta' prādhānyena' iti smṛte' । idaṃ hi bhedenaivobhayarabhidhāne prādhānyapratipādanārthaṃ vacanam । pradhānaṃ ca śabdārtha' । ata' sambandhavacanā eva daṇḍyādiśabdā iti yuktam ।
api ca anāgṛhītaviśeṣaṇā viśeṣye buddhirutpadyata' iti viśiṣṭābhidhitsāyāmavaśyambhāvi prathamataraṃ viśeṣaṇābhidhānamāpatati tata eva viśiṣṭāvagāhasiddherna tadyāvacchabdasyābhidhānaśaktirupakalpayituṃ śakyate । ata evākṛtiviśiṣṭavyaktyabhidhānamākṛtyadhikaraṇe nirākariṣyate । kiñca akṛttaddhitasamāseṣu sambandhābhidhānaṃ tvatalbhyām' iti smarati । kathaṃ ca tābhyāṃ taddhitavṛttau sambandho abhidhīyate ।
yadi taddhitābhidheyo na syāt । abhidheyaniṣkarṣe hi tayo' smaraṇaṃ, ayasya guṇasya hi bhāvād dravye śabdaniveśe', tadabhidhāne tvatalāvi'ti । tad yadi daṇḍapuruṣasambandho daṇḍiśabdasyābhidheya', tathā sati tanniṣkarṣe daṇḍitvaṃ daṇḍiteti tvataloranuśāsanamupapadyate । yathā gośabdābhidheyaṃ sāmānyaṃ gotvamiti tvapratyayena niṣkṛṣyate ।
ata' sambandha eva daṇḍyādiśabdānāmabhidheya iti sāmprataṃ kathamucyate nāntarīyaka' sambandha iti । atrābhidhīyate na tāvat smṛtyanusāreṇa sambandhavācyatvamadhyavasātuṃ śakyate । śabdānuśāsanamātraṃ hi atadasyāstyasminni ti, na punararthānuśāsanam । api ca vṛttivigrahayoranyathānyathā guṇapradhānabhāvo dṛśyate ।
yathā citraguriti citrābhirgobhirviśiṣṭo devadattādireva vṛttau pradhānatayāvagamyate । devadattādirviśeṣaṇatayā guṇabhūta' । tāśca pradhānam । vede api arathantarasāmā soma' iti ।
tad yadyapi smṛtikāreṇa ta syeti vigrahe sambandha' pradhānatayā ṣaṣṭhyā nirdiṣṭa', tathāpi gomadāditaddhitavṛttau tadvāneva pradhānaṃ bhavati, tathā pratīte' । gomacchabdo hi puruṣapradhāno bhāsate na sambandhapradhāna' । pāṇinerapi bhagavata' sambandhābhidhānadvāreṇa viśiṣṭavācyataiva pratipādayitumabhimatā । vṛttau vigṛhyamāṇāyāmavarjanīya eva ṣaṣṭhīprayoga' ।
tāvatā ca tadartha' pradhānatayā vācyatvena nirdiṣṭa iti bhrāntirupajāyate । ato na tāvat smṛtyanusāreṇa sambandhasya vācyatā । yattu prathamataraṃ viśeṣaṇamabhidheyamiti । satyam ।
na tviha sambandho viśeṣaṇam । sambandha' । sa ca prakṛtyā prathamamabhihita eva । ata eva nānekābhidhānaśaktikalpanādoṣa' ।
nirbhāgaśabdeṣu hi gavādiṣu viśiṣṭapratītāvapi viśeṣaṇamātramabhidhīyata iti yuktam । tatra hyekasyaivobhayābhidhānaśaktikalpanādoṣo bhavati । daṇḍyādiśabdāstu bhāgavanta' । viśeṣaṇaviśeṣyatvamāpannau dvāvimāvata' ।
gamyāvaṅgāṅgibhāvastu kaiścidiṣṭo vikalpata' ।। sarvathā dharmiṇo dharmo dharmeṇa tvavagamyate । viśeṣaṇaviśeṣyatve na viśeṣo avadhāryate ।। viśeṣyāvabhidhīyate iti kimanupapannam ।
ata' prakṛtyabhihitaprathamatarāvagatadaṇḍaviśiṣṭa' puruṣo daṇḍiśabdenābhidhīyate । nanvasati sambandhe daṇḍoviśeṣṭumeva naraṃ na śaknoti । satyam । na tvetāvatā sambandho vācyo bhavati ।
na hi pṛthivyāmanavasthitā gāvo na tadvantaṃ viśiṣantīti pṛthivyapyabhidhīyata iti yuktamabhidhātum । yata eva tvasati sambandhe viśiṣṭāvagatiranapapannā, ata eva sambandho apyarthādantarbhāvyate । na tvabhidhīyate । yattu sambandhābhidhāne tvataloranuśāsanamasati sambandhavācyatve anupapannamiti, tadayuktam ।
na hyabhidheyaniṣkarṣe gomadādiṣu bhāvapratyayānuśāsanam, api tarhi abhidheyaniṣkarṣe hi ayasya guṇasya hi bhāvādi'ti tvabhidheyāniṣkarṣārthameva smaraṇam । itarathā tvanenaiva gatārthatvāt kṛttaddhitasamāseṣvatyavacanīyamāpadyeta । ata' prāk pratīte ekanimittasambandhiviśiṣṭe aparasmin sambandhinyabhihiter'thagṛhīta' sambandho nābhidheyapakṣe nikṣipyate । sarvayaugikānāmapi caiṣaiva dig darśayitavyā ।
sarvatra yaugikai' śabdairdravyamevābhidhīyate । na hi sambandhavācyatvaṃ sambhavatyatigauravāt।। iti । ato anumeyāntarāsambhavād viśeṣaṇaviśeṣyabhūtau dharmadharmiṇāvevānumānasamadhigamyāviti ।।
upasaṃharati viśeṣaṇeti gamyāvityantena । sa cāyamaṅgāṅgibhāva' kaiścid vikalpenāśrita' । evaṃ hi manyante । sarvathā hi dharmamātre dharmaṇi vā svatantre pramīyamāṇe siddhasādhyatādidoṣo bhavati kana viśiṣṭapramāyām ।
viśiṣṭatā tu kadācit kasyacid yathābhiprāyaṃ bhavatu nāma, na kiñcid duṣyati । sarvathā tāvat dharmiṇa eva parvatāderagnyādidharmastaddharmeṇaiva dhūmādināvagantavya' । atrottaraṃ vadantyanye yadi dharmī viśeṣaṇam । hetudharmeṇa sambandhastasyāprādhānyato asphuṭa' ।।
pradhānatvāddhi dharmeṇa sambandho vākyato bhavet । tatrāsambhavata' paścāt kalpyo asau dharmiṇā saha ।। vāvagantavya iti na kaścid viśeṣa' । ubhayathāpi svatantrānumānābhāvādityāha aṅgetyavadhāryate antena ।।
atra dūṣaṇamāhaatreti । ayamabhiprāya' laukikāni hi pramāṇāni lakṣaṇakārairapi yathālokamevānugantavyāni । na tu viparītam । nahyagni' parvataviśiṣṭa iti loko budhyate ।
api tu parvato agnimāniti । tathā svayamanumānena pratipannimarthaṃ tenaiva paraṃ pratipādayanto laukikā dharmaṇā viśiṣṭameva hetuṃ prayuñjānā dṛśyante, yathāgnayanumāni eva dhūmavattvādagnimāniti । taccedamagnau deśena viśiṣṭe anumīyamāne nopapadyate । viśeṣaṇatayā hi parvataviśiṣṭo agniriti dharmiṇyupātte dhūmavattvāditi hetudharmeṇa tasya sambandho na sphuṭaṃ prakāśate ।
dharmadharmitayāvagatasya hetutvam । guṇānāṃ parasparāsambanadhāt । ato asmāt parārthahetuprayogaviśeṣādeva laukikānāmīdṛśī pratipattirunnīyate । yat svayamapi dharmaviśiṣṭameva dharmiṇaṃ budhyate na viparītamiti ।। yadi tarhi dharmiṇo hetudharmeṇa sambandho na sphuṭa' kena tarhi prasajyata ityata āhapradhānatvaditi ।
dhvaniviśiṣṭamanityatvaṃ kṛtakatvādityucyamāne anityatvākhyena dharmeṇaiva sādhyatayā pradhānabhūtena kṛtakatvādihetu' sambadhyeta na dhvaninā guṇabhūtena । sarvasya hyekavākyagatasya pradhānānvaya eva yukta' । pradhānasambandhe ca hetorapakṣadharmatvam । dhvanerityathavā vācyamanavayasya tu darśane ।
bhedopāttasya dharmasya guṇabhāvo na duṣyati ।। nityatvasya dharma', kiṃ tarhi dhvane' । ato dharmyeva dharmaviśiṣṭa' svayaṃ pramātṛbhiravagamyate । tathaiva parasmai pratipādyata iti yuktamiti ।
yadi tūcyate, satyaṃ pradhānatayā dharmeṇa heto' sambandho vākyādavagamyate, liṅgabalīyastvena tu vākyaṃ bādhitvā dharmiṇaiva sambandha' kalpayiṣyate । hetudharmasya hi dharmiṇaiva sambandhayogyatā na dharmeṇa, ato dharmasambandhābhāvād dharmiṇaiva sambandho bhaviṣyatītyata āha tatreti । ayamabhiprāya' satyamevaṃ dharmaṇā sambandha' sidhyati । kiṃ tvayameva kleśo yadvākyasvarasabhaṅgo nāma ।
ata evāha kalpyo asāviti । anyathāpratipannasyānyathākalpanaiva doṣa iti kabhāva' ।। dhvane' kṛtakatvāditi vā punardharmyupādānena heturviśeṣaṇīya', na caivaṃ prayoktāra' prayuñjānā dṛśyanta ityabhiprāyeṇāhadhvaneriti । yastu vadati dharmiṇyapi viśeṣṭe sādhye anvayopadarśanavelāyāṃ yatra yatra kṛtakatvamityukte dhvanireva pradhānatayā sambadhyeta nānityatvaṃ guṇabhūtatvādititaṃ pratyāhaanvayasyeti ।
anvayopadarśanakāle hi bhedenaiva dharmamupādadate । yatra yatra kṛtakatvaṃ tatra tatrānityatvamiti na tatra pradhānasambandhāśaṅkā । ata' pratijñāvasthāyāṃ dharmaviśiṣṭe dharmiṇi sādhyamāne yoguṇabhāva āsīt nāsau dṛṣṭāntavākye duṣyati । hetustvaviśiṣṭa eva tārkikai' prayujyata ityuktam ।
tatrāviśeṣita eva prayukte bhavati pradhānabhūtadharmasambandhāśaṅketi । yastu vadati ṣaṣṭhyantena dhvaninānityatvaṃ viśeṣyate dhvaneranityatvamiti । evaṃ ca kṛtakatvādityasyāvipariṇatavibhaktikena dhvaninaiva sambandha' sphuṭo bhavati । dharmasambandha eva yathāvad vibhaktivipariṇāmena syāt ।
sa cānyāyya iti sa vaktavya' । iti । ṣaṣṭhīnirdeśe hi sambandha eva sādhyo bhavet । tasya ca sādhyatā nirākṛtaiva ।
agnerdeśaviśiṣṭatve na caitat pakṣalakṣaṇam । viśiṣṭatāsya deśena bhavedevaṃprakārikā ।। yo agni' so asti kvaciddeśe yo dṛṣṭo yatra tatra vā । agni' pūrvānubhūto vā deśamātreṇa saṅgata' ।।
yo agni' so anena yukto vā yo dṛṣṭo anena so athavā । yo ayaṃ sa deśamātreṇa yukta' pūrveṇa vāpyayam ।। etadadeśaviśiṣṭo vā yo ayamagniritīha tu । pūrvayo' siddhasādhyatvaṃ pareṣu syād viruddhatā ।।
vyāptiretena deśena sarvāgnīnāṃ na yujyate । nāpi pūrvasya nāpyeṣa vahni' sarvairviśeṣyate ।। nirākriyate । kimatra sambandhasādhyatvaṃ punarupakṣipyate ।
tadalamanena bālabhāṣiteneti ।। api ca agnerdeśaviśiṣṭatve sādhyamāne vakṣyamāṇasamastapakṣaprakārāṇāmasambhavo apītyāhaagneriti । dūṣaṇāntarasamuñcaye cakāra' । etaditi vakṣyamāṇalakṣaṇapratinirdeśa iti ।
tāneva pakṣaprakārān vaktuṃ saṃkṣipya pratijānīte ।। idānīṃ vibhajya tāneva darśayatiyo agniritītītyantena । nigadavyākhyāto grantha' । vivekastu pakṣāṇāṃ praṇihitairavagamyata iti ।
ihacādyayordvayo' pakṣayo' siddhasādhyatā doṣa' । siddho hi kvacidagni', dṛṣṭapūrvo api pūrvadeśādhikaraṇa' siddha eva kiṃ tat pra dhānena । pareṣu tu pañcasu pakṣeṣu pramāṇāntaravirodha ityāha iha tviti । siddhasādhyatā suprakāśaiva ।।
virodhaṃ prapañcayati vyāptirita । yattāvat yo agni' so anena yukta ityuktaṃ tadayuktam । nahyanena deśena sarvāgnayo vyāpyante deśasyāvaibhavāt sarvāgnīnāṃ cātrāsannidhānāt, tadbhāvo hyatrābhāvena virudhyata iti ।। deśai' pūrveṇa vāpyasya na deśena viśeṣyatā ।
etadadeśaviśiṣṭo ayamityetat kathyate katham ।। yadā deśānapekṣo agnirnāyamityavadhāryate । agne' pūrvataraṃ cātra deśa evāvadhāryate ।। tajjñānakālabuddhaśca na deśa' syād viśeṣaṇam ।
deśasya parvatādestu svarupe pāvakādṛte ।। yo dṛṣṭo anena so athaveti yaduktaṃ dūṣayatināpi pūrvasyeti । dṛṣṭasyāpyagneranena deśena vyāptirna vidyata ityartha' । yo ayaṃsa deśamātreṇetyatra dūṣaṇamāhanāpīti deśairantena ।
na hyeṣa pura'sthito vahni' sarvairdeśairviśeṣyate sarvatra tasyābhāvāditi । pūrveṇa vāpyayamityatra virodhamāha pūrveṇeti । pūrveṇa deśenāsyāgnerviśeṣyatā nāstyeva, pūrvadeśasyātrābhāvāt, asya ca tatra । pūrvānubhūtasya tvagnerdeśamātreṇa sambandha' pura'sthitavahne' sarvadeśasambandhanirākaraṇenaiva tulyanyāyatayā nirākṛta iti na pṛthagupanyasya dūṣita iti ।।
evaṃ saptasu pakṣeṣu nirākṛteṣvaṣṭama' pakṣo avaśiṣyate etaddeśaviśiṣṭo vā yo ayamagniriti tannirākaroti etaditi । ayaṃ pura'sthito agniranena deśena viśiṣṭa' sādhyata iti sa vaktavya' । svadeśakālavartyeva smaraṇena viṣayīkṛta' kathamasāvanena deśena viśeṣṭuṃ śakya' । tadevaṃvādinā nāpi pūrvasyetyapi nālocitam ।
anavacchinnasmṛtāvapi ca dharmo dharmiṇo viśeṣaṇamiti nedaṃ yuktisādhyam । dharmāṇāṃ dharmiviśeṣaṇatayaiva sarvadāvagaterityalamaneneti । deśa eva tu pūrvāvagato viśeṣyatāmarhatītyabhiprāyeṇāha agneriti ।। yadi cāgnirviśeṣyo bhavet tatastasyaivāyamādyo jñānakālo bhavet, prasiddhasyāprasiddhena viśeṣaṇāt ।
iha tvādau parvata eva jñāyate । kathamasau paścāt pratyeṣyamāṇasyāgnerviśeṣaṇaṃ bhavatītyāhatajjñāneti । tadavṛttenāgniṃ nirdiśati । gṛhīte agniviśiṣṭasya punarjñānaṃ na duṣyati ।
tasmāt dharmaviśiṣṭasya dharmiṇa' syāt prameyatā ।। sā deśasyāgniyuktasya dhūmasyānyaiśca kalpitā । nanu śabdavadeva syāt liṅgagamyaṃ viśeṣaṇam ।। naivaṃ na hyatra liṅgasya śaktyanekatvakalpanā ।
na ca tasyānumeyatvaṃ viśeṣyaścāvadhārita' ।। deśo viśeṣaṇaṃ bhavati । pramitaṃ hi vastvapramitena dharmeṇa pramitsitaṃ bhavati kakīdṛgdharmo ayamiti । tathā cadeśa iti sa eva pramitsyate, pramīyate ca, na punaragniriti ।
nanu deśo api pratyakṣāvagata eveti kakathamasāvanumānasyaviṣayo bhaviṣyatītyata āha deśasyeti । svarūpamātrameva hi deśasya pratyakṣeṇāvagatam, anumānena tu pāvakādiviśiṣṭatā tasyānumīyata iti na gṛhītagrāhitvamiti । ato dharmyeva dharmaviśiṣṭa' prameya' na dharmo dharmiviśiṣṭa ityāhatasmāditi ।। evaṃ ca deśa evāgniviśiṣṭa' prameyo avatiṣṭhate ।
sa hi dharmī, tadāśrayatvādagne' । deśasyetyāhasā deśasyeti । anye tu pūrvāvagatadhūmamapyagniviśiṣṭamanumānasya prameyaṃ manyante । tadapi sādhvevetyabhiprāyeṇāhadhūmasyānyaiśca kalpiteti ।
sā prameyateti sambandha' । atra codayati nanviti । viśiṣṭo anumānasya viṣaya ityuktam । nāgṛhītaviśeṣaṇanyāyena liṅgamapi śabdavad viśeṣaṇamātraparyavasāyyeva yuktam ।
śabdo hi viśeṣaṇamātra eva vartata ityākṛtyadhikaraṇe vakṣyata iti ।। pariharatinaivamiti । kāraṇamāhanahīti । anekaśaktikalpanābhayena hi śabdasya viśeṣaṇamātraparyavasānamiṣṭam ।
liṅgaṃ tu pūrvāvagatapratibandhavalena pratibandhakadhiyamupakalpayati । tad yāvataiva pratibaddhamavagataṃ dhūmavattvaṃ pratibaddhamavagatamityagnimattvamevānumāpayatīti na kaścit doṣa iti । viśiṣṭatvena cājñānāt tanmātrasyānumeyatā । nanu dhūmaviśeṣyatve heto' pakṣaikadeśatā ।।
naitadastiviśeṣe hi sādhye sāmānyahetunā । dhūmatajjñānasambandhasmṛtiprāmāṇyakalpane ।। phalena viṣayaikatvaṃ tadvayāpārāt puroditam । prameyadhī' pramāṇaṃ hi bhāṣyakārastu manyate ।।
na ceti viśeṣyo api parvātadisvarūpeṇāvadhārita' so api nānumeya ityāhaviśeṣya iti ।। ato viśiṣṭatvenaiva rūpeṇājñānāt tasyaivānumeyatvamityāhaviśiṣṭatveneti । atra codayati nanviti । dhūmo apyagniviśiṣṭo anumīyata ityuktaṃ, tadayuktam ।
pratijñārthaikadeśatvāditi । pariharatinaitaditi । sāmānyaviśeṣyatātmā hi dhūma', tatra viśiṣātmanā pakṣīkṛtasya sāmānyatmanā hetutvamiti na pakṣaikadeśateti । samadhigataṃ tāvadanumānasya viśiṣṭo viṣaya iti, svarūpameva kimasyeti na jñāyate ।
tad yadi dhūmatajjñānādīnāmanumānatvamiṣyate, tata' pramāṇaphalayorviṣayabheda' sa cāyukta' । ata eva bhikṣuṇā ekameva jñānaṃ pramāṇaphalarūpamiti pratyakṣamuktvā tadevānumāne apyatidiṣṭaṃ pūrvavat phalamasyeti । yaditvanumeyajñānameva pramāṇamiṣyate tato apyatiriktaphalābhāva' । ato vaktavyamanumānasya svarūpamityata āha dhūmatajjñāneti ।
yattāvat bhikṣuṇā pramāṇa meva phalamityekaviṣayatvalābhāvadāśritaṃ, tat pratyakṣavadihāpi pratiṣeddhavyam । na hi sādhyarasādhanayorabhedaṃ laukikā manyante । ko hi vṛkṣācchidayā sārdhaṃ paraśorekatvamātiṣṭhate । viṣayabhedaparihārastu pratyakṣokta evehāpyanusandhātavya' ।
yathā hīndriyādipramāṇapakṣe yatra phalaṃ niṣpadyate tadviṣayavyāpārāt samānaviṣayatvamupapāditam । evamihāpi dhūmādipramāṇapakṣe tadvyāpārādeva puroditaṃ viṣayaikatvamitadeṣṭavyam । ato dhūmastajjñānaṃ vā sambandhastatsmaraṇaṃ vā pramāṇamastu, vivakṣādhīnatvāt pramāṇaphalabhāvasyeti । pratyakṣāniyamoktiśca sarvatraivānuṣajyate ।
anumānagṛhītasya tenaiva pratipādanāt ।। parebhyo vāñchatā vācya'pūrvaṃ pakṣo yathodita' । tatra dharmiṇamuddiśya sādhyadharmo vidhīyate ।। tve phalābhāva ityuktam ।
bhāṣyakāro hi buddhireva pramāṇamiti darśayati yat kāraṇamasannikṛṣṭer'the buddhiriti vadati । na ca phalābhāva', hānādereva phalatvāt । naca sajātīyameva phalamiti rājājñā । upayogāddhi rakasajātīyamasajātīyaṃ vā phalaṃ bhavatyeva ।
astu vā sajātīyameva phalaṃ hānādibuddhi' phalaṃ bhaviṣyati । upakārādismṛtirvesyabhiprāyeṇāhaprameyadhīriti ।। yadi bhāṣyakāra' pramayadhiya' prāmāṇyaṃ manyate, kathaṃ tarhi dhūmādipramāṇatvābhyupagama' ata āhapratyakṣeti । uktamasmābhirvivakṣādhīnaṃ pramāṇatvamiti ।
tad yadā dhūmādīnāmeva prakṛṣṭasādhanatvamavagamyate, tadā tadeva pramāṇam । bhāṣyakāreṇāpi buddhirvā janma vetyādinā pratyakṣaniyamaṃ darśayatā sarvatraivāniyamastulyayā darśita eva । ato na dhūmādiprāmāṇyābhyupagame bhāṣyavirodha iti ।। tañcedamanumānaṃ dvedhā bauddhā vibhajante svārthaṃ parārthañceti ।
parārthamanumānaṃ tu svadṛṣṭārthaprakāśakam।। iti । tadidaṃ dvaividhyamanupapannamityabhiprāyeṇāhaanumāneti । asyārtha' guruśiṣyasahādhyāyivirodhiprativādibhya' parebhyo anumānagṛhītasyārthasya tenaivānumānena pratipādanaṃ vāñchatā yathā pūrvamasmābhi' pratipādita' pakṣo viśiṣṭo dharmī pramīyata iti sa vaktavya' ।
idamatrākūtam । svayamanumānena gṛhītamarthaṃ paraṃ pratipādayituṃ sādhanavākyameva prayujyate । parastu tato vākyāt trirūpaṃ liṅgamanusandhāya svayameva sādhyaṃ vastu budhyate, tadasya svārtamevānumānam । vakturapi svayamarthaṃ pratipannavata' svārthānumānameva, kataradatra parārthānumānamiti na vidma' ।
vacanaṃ parārthamiti cet । na । ananumānatvāt । vacanaṃ parārthamiti tu mṛṣyāmahe ।
yadvadati darśanasya parārthatvāditi, na tu tadanumānam, atrirūpaliṅgajanitatvādanarthadṛk ca । trirūpālliṅgator'thādṛganumānamiti va' siddhānta', ata' kathaṃ vacanamanumānam । athānamumānagocarīkṛtārthapratipādanasamarthavacanapārārthyādanumānaṃ parārthamityupacaryate, tata' pratyakṣapratipannamapyarthaṃ bodayad vaca' parārthamiti pratyakṣamapi parārthamāpadyeta । yadi tu svalakṣaṇaviṣayatvāt pratyakṣasya tasya cāśabdagocaratvānna pratyakṣaṃ parārthāmityucyate ।
tadayuktam । evaṃ hi pratyakṣagṛhītārthaviparītābhidhāyināṃ tadvirodhodbhāvanavacanaṃ na yujyate ।। yo hi pratyakṣavirūddhamarthaṃ pratijānīte nāgnirūpaṣṇa iti, sa vacanena taṃ pratyakṣaviṣayamarthaṃ pratipādya nirākriyate । pratyakṣaviṣaye tu śabdāgocare tannopapadyeta,ata' pratyakṣaviṣayamapi śabdo vadatītyabhyupagantavyam । evaṃ ca pratyakṣaviṣayavacanaparārthatayā ka' pratyakṣaparārthatāṃ vārayatīti dvaividhyānupapatti' ।
ato yathodita' pakṣa eva vācya ityuktavān । idaṃ tu vaktavyam ko ayaṃ pakṣo nāma, taducyate, pratijñārtha' pakṣa' । kā pratijñā । sādhyasamarpakaṃ vacanam ।
asādhyanirdeśa' pratijñe'ti । ata' sādhya' pakṣa ityācakṣmaha iti vācya' pakṣa ityuktam । tadvacanamidānīmupanyasyatitatreti । tatra pakṣe dharmiṇaṃ prathaṃmupaddiśya sādhyadharmo agnyādirvidhīyate ।
yo ayaṃ parvata' so agnimānityuktaṃ bhavati । idaṃ tu pakṣavacanaṃ pratijñāparanāmānameke nānumanyante । vadanti ca kimanenānarthakena, antareṇāpi pakṣavacanamapekṣitaṃ sidhyatyeva । heturhi sādhyasādhaka' ।
na pakṣasya vacanam । nahyayamāgamikor'tha', hetuvacanānarthakyaprasaṅgāt । āptānusāreṇa pakṣavacanādrathaniścaye hetvabhidhānamanarthakaṃ syāt । vaktṛguṇadoṣāvadhāraṇapravaṇa eva prativādī bhavet ।
hetvadhīne tu nirṇaye tacchktireva nirūpayitumucitā, kiṃ pratijñāvacanen । hetośca sāmarthyaṃ sādhyānvayapradarśanenaiva siddham । ato yat kṛtakaṃ tadanityaṃ śabdaśca kṛtaka ityudāharaṇopanayamātrādeva sādhyasiddheranarthikā pratijñā । hetoreva tu trairūpyaṃ darśayitavyam ।
tacca dṛṣṭāntadvayenopanayena ca kathyata iti kṛtamativistareṇa । yadi tu vivādamāvedayituṃ pratijñāvacanamityucyate । tanna । avyāpakatvāt ।
yo hi manyate yadā khalvayaṃ śabdo nitya iti pratijānīte tadetaro anityavādī vyutthito bhavati tato jalpa' pravartata iti । tacca naivam, avyāpakatvāt । yo hi manyateyadā khalvayaṃ śabdo nitya iti pratijānite tadetaro anityavādī vyutthito bhavati tato jalpa' pravartata iti । tacca naivam, avyāpakatvāt ।
nedaṃ pratijñāvacanasya vyāpakaṃ prayojanam । vāde asambhavāt । śiṣyaviṣayo hi sa' । sa ca tattvameva bodhayitavya', ato hetuśaktimeva pratipādya tattvaṃ bodhyata iti yuktam, kiṃ vivāda ādriyate, na hi tena saha vivaditavyam ।
jalpe syāditi ced, na । anyathā siddhe' । tatraitat syāt jalpe khalu vivādamājihīrṣu' pratijñāṃ praṇayatīti, tacca naivam । anyathāsiddhe', asatyapi hi pakṣavacane lakṣyata eva yathā dhvanimanityamanuminotīti, yat kāraṇaṃ yatkṛtakaṃ tadanityaṃ yathā ghaṭa ityuktvā kṛtakatvaṃ dhvanerupanayati śabdaśca kṛtaka iti ।
tato jalpa' pravartiṣyata eva । vitaṇḍā tu yathā tathā vāde darśite pravartata eva । na hi vaitaṇḍikasya kiñcit paranigrahādanyad sādhyamasti । yadasau pratijñāvacanena kvacidarthe sādhyamāne svaviparītasiddhiṃ manvāno jātodvego vivadet ।
ata' pratijñāvacanaṃ kathātraye apyanupayujyamānamupekṣaṇīyamityākṣipanti ।। atrābhidhīyate svadṛṣṭārthaprakāśanaṃ parārthamanumānamiti bhavadbhirevoktam । svayaṃ ca kutaściddhetuviśeṣāt kiñcit kenacid dharmeṇa viśiṣṭamavagatamiti parasmā api tathaiva kathyata iti yuktam । asatyāṃ tu pratijñāyāmanāśrayahetvādaya ākāśapatitā iva bhaveyu' । nanu nāyaṃ pakṣavacanapura'saramajñāsītsādhyamiti kathaṃ parasmai tathā kathayati ।
maivam । yadyapi śabdo anitya iti svapratipattau noccāritaṃ tathāpi savikalpakatvādasyā buddherastyevātra pramāturviśiṣṭo vikalpa', uccāraṇaṃ tu parārthamiti tanmātraṃ svapratipattau nāsīt । parastu nānuccāritena śabdena pratipādayituṃ śakyata ityuccārya pratipādyata iti śabdoccāraṇamātramadhikam । ityuktam, tanna, sutarāmupayogāt ।
jalpavitaṇḍe hi vijigīṣamāṇayordvayo' pravartata iti paraṃ bhrāmayituṃ pratijñāvacanaṃ na prayujyeta । niyamastadviruddhācca kalpyate nāvirodhina' । asannikṛṣṭavācā ca dvayamatra jihāsitam ।। vacanena sādhyata iti yuktam ।
na hi na śabdadāridrayaṃ, yadenaṃ tattvaṃ bubhutsamānamupasannamaviśadavacanena parikleśayāma । na caiva jalpe anupayoga iti । uktamidamasati hi pratijñāvacane anāśrayā hetvādayo na pravarteranniti । guṇabhūtā hi te pradhānabhūtasādhyapekṣāyāṃ sambadhyante ।
tacca nāsita sādhyanirdeśa upapadyate । nirdiṣṭe hi sādhye kuta ityapekṣāyāṃ hetu' sambadhyate । tata' kathamayamavyāpto asya sādhaka ityapekṣite vyāptivacanam । itarathā tvaikārthyābhāvādekavākyataiva na savarteta ।
kṛtakaṃ tadanityamityukte kṛtakatvamanityatayā sambaddhamityanūditam । punaśca śabda' kṛtaka iti śabdasya kṛtakatayā sambandho anūdita' । parasparasambandhe tu na pramāṇam । asambaddhamidaṃ vākyadvayamityāśaṅkyet, kṛtakaṃ tāvadanityaṃ śabdo api kṛtaka iti svarūpanuvādamātramubhayoriti śaṅkā jāyeta, arthāntaraṃ vāpadyeta ।
yathā cānityatvadharmā kṛtakastathā śabdātmako apīti, tadatra sarve kṛtakā' śabdātmāna iti sādhusampāditamāpadyeta । ata' pradhānavākyāvayavapratijñā yadapahanuyate tannāstikānāmeva sarvāpalāpavādināṃ śobhate netareṣām । sā hi sarvavyavahārāṇāṃ sāra' । "sāraṃ tu vyavahārāṇāṃ pratijñā samudāhṛtā ।
taddhānau hīyate vādī tasaṃstāmuttaro bhavet ।।" iti sūkto vādivacanaprakāro dharmiṇamuddiśya sādhyadharmo vidhīyata iti ।। nanvevaṃ sādhyaviśiṣṭe dharmiṇi vidhīyamāne kevalasādhyānvayāvagamād dharmāntaravyudāso bhavet । tataścānitya' śabda ityukte nitya evetyavadhāraṇādambaraguṇatvādayo api taddharmā na bhaveyu' ।
evaṃ ca hetorapi pratikṣepāt sādhyasiddhirapi durlabhaiva । asatyavadhāraṇe nityo api syāditi neṣṭasiddhi' । atha kathameko nityo anityaścetyarthāt pratipakṣapratikṣepa' । satyam, ata eva tannivṛttyarthamavadhāraṇe kriyamāṇe itaranivṛttirapi bhavedata āha niyama iti ।
sādhyadharmavivakṣāpekṣayaiva niyama' kalpyate, na punaravirodhino api dharmāntarāt । ato agnimāniti sādhyamāne agnyabhāvamātrameva nirākṛtaṃ bhavati, na puna' dharmāntaram । yathā śukla' paṭa ityukte tadvirodhinastadabhāvasyaiva nivṛttirbhavati,nāvirodhināṃ sūkṣmatvādidharmāṇāmiti । atra cāsannikṛṣṭer'tha ityucyate tasya kor'tha' ।
yadyanavagatapūrvamevārthamanumānaṃ gocarayatīti, tanna । sambandhajñānakāla eva hi yāvaddhūmādibhāvitayāgnyādisambandho avagata eva । anyathā niyama evāvadhāritau na syāt । na cātra deśakālasambandho adhika iti vaktavyam ।
dhūmasya hi deśādisambandho bhāsate nāgne' । dhūmopalakṣitāśeṣadeśasambandhasya sambandhasamadhigama evāvasāyāt । ata eva kaiścit smaraṇābhimānanirāsārthamasannikṛṣcapadaṃ vyākhyātam । smaraṇaṃ hi sannikṛṣṭāvamarśollikhitameva prāyaśo bhavati,sa iti hi tat pravartate ।
na caivamanumānam । ato nedaṃ smaraṇam । nanvasatyapi tadullekhe smaraṇamutpadyata eva । yathā pramoṣe ।
maivam । grahaṇakāraṇābhāvāddhi tatrānubhavākārapravṛttamapi jñānaṃ smatirityāsthitam । na hyasannihitarajatādyavabhāsakāraṇatvamindriyayāṇāṃ prāpyakāriṇāṃ sambhavati । smṛtihetustu prācīnāmubhavaprabhāvitā bhāvanā samastīti smṛtireva pramuṣitatadavamarśā setyāśritam ।
idaṃ tu pratyutpannaliṅgādikāraṇabalādutpadyamānaṃ laiṅgikajñānamanubhavākārapravṛtaṃ na tadbhāvādutārayituṃ śakyam । anubhūtiśca na' pramāṇam । ata' pramāṇamanumānamityākhyāyate । yadyevamastu tarhīdamevāsannikṛṣṭapadasya prayojanam ।
na । phalābhāvenāprāmāṇyaprasaṅgāt । adhikaparicchedaphalaṃ pramāṇaṃ bhavati । paricchedamātrasya tu phalatve smṛtāvapi prasaṅga' ।
sāpi hi svagocaraparicchedātmikaiva jāyate । syānmatamanapekṣaṃ hi na' pramāṇam । apekṣate ca smaraṇaṃ grahaṇam । ato na pramāṇamiti ।
tanna । laiṅgike prasaṅgāt । tadapi hyekadeśadarśanādisāpekṣameva । svaviṣayagrahaṇāpekṣaṃ smaraṇaṃ nedamiti cenna ।
ihāpi tadapekṣaṇāt । laiṅgikamapi hi prācīnāgnijñānasāpekṣameva । na hyanavagatāgneraviditasambandhasyāgniratreti matirāvirasti । na ca grahaṇaṃ pramāṇameveti rājājñā ।
bhrāntāvapi prasaṅgāt । viparītāvagraho api grahaṇameva । na ca pramāṇam । na cāsau nāstīti yathārthāyathārthajñānavibhāgaṃ vyācakṣāṇairasmābhiruktameva ।
tādrūpyeṇa gṛhītatvaṃ tadviparyayato api ca । pramitasya pramāṇe hi nāpekṣā jāyate puna' ।। tādrūpyeṇa paricchinne pramāṇaṃ niṣphalaṃ param । sarvamanupalabdhārthaviṣayameva pramāṇamiti sūtritam ।
etadapi tadvyākhyānāvasare varṇitameva । ato vyākhyeyamasannikṛṣṭārthagrahaṇamata āha asannikṛṣṭeti । asyārtha' dvedhā hi sannikṛṣṭaṃ bhavati tadrūpapramitaṃ viparītanirūpitaṃ vā । tadubhayajihāsayeyamasannikṛṣṭavāgiti ।
kiṃ punastannirākaraṇamata āha pramitasyeti । vyavahārārthaṃ hyapramitaparicchedāya pramāṇamapekṣyate na vyasanena । sa ca sakṛtpramāṇavyāpārādeva siddha iti na pramāṇāntarāpekṣeti ।। kiṃ puna' pramitasya pramāṇāntarāpekṣā na jāyeta ।
ata āhatādrūpyeṇeti । varṇitamidaṃ dvedhā hi pramitaṃ bhavati tādrūpyeṇa vaiparītyeneti । tatra tāvat tādrūpyaparicchede na paraṃ pramāṇaṃ phalavat । pūrvapiracchedādeva tadarthasiddhe' ।
vaiparītyaparicchede tu pramāṇāntaramanavakāśameveti tadubhayanirākaraṇārthamasannikṛṣṭagrahaṇamarthavat । sannikṛṣṭaviṣayatvādityuktameva । na । adhikāraviṣayatvāt ।
yadyapi pūrvāvagato dharma' smṛtiviṣaya' । dharmī ca giriranubhavasiddha', tathāpi viśiṣṭamanumānena viṣayīkrayata iti varṇitamasakṛt । nanvagniviśiṣṭo api sambandhasamaya eva saṃvidita' । evaṃ hyanena vyāptigrahaṇakāle avagataṃ dhūmavanmātramagnimaditi ।
tadasya dhūmavanmātra evāpekṣā । vidite tu tasminnagnimattā pramitapūrvaivānubhūyate । satyam । kintu dhūmavānagnimattayā pritapūrvo api samapratyanumānena pratyabhijñāyate ।
pratyabhijñānaṃ cedaṃ pramāṇameva pratyakṣapratyabhijñānavat । pūrvaṃ hi dhūmavattvopalakṣitena rūpeṇāgnimattayā deśo nirjñāta' । samapratyayamasāvagnimāniti viśeṣato anumānena pratyabhijñāyata iti kimanupapannam । avaśyaṃ caivamabhyupagantavyam, anyathā kathamagnimāniti viditvā vyavahārāya ghaṭate ।
eṣa hi paktukāmo agnimattāmanumāyāgnaye dhāvatīti paśyāma' । vaiparītyaparicchinne nāvakāśa' parasya tu ।। mūle tasya hyanutpanne pūrveṇa viṣayo hṛta' । pratyakṣādeśca ṣaṭakasya naivārthā hyavadhārita' ।।
tenaivottarabādha' syād vikalpāderasambhavāt । agrāhyatā tu śabdāde' pratyakṣeṇa viridhyate ।। tat kasya heto', na yadi pūrvānubhavādadya viśeṣa', avāgamat khalvayaṃ dhūmavānagnimāniti, na cāgnaye dhāvatīti । kathamanāśrayapratipanne agnau vyavaharatīti cet ।
na । prāgapi dhūmavadāśrayatvanāvagamāt । parvatamadhunā pratyakṣeṇa viśeṣato avagamyāgnye vyavaharatīti cet । kimasyāgnyarthina' parvatapratyakṣeṇa ।
tadayamagnimattayā bodha eva pūrvabodhād vilakṣaṇo abhyupagantavya' । yatkṛto vyavahāraviśeṣa ityagṛhītaviṣayatvādanumānaṃ pramāṇamiti vaktavyam । tadidamasannikṛṣṭagrahaṇenoktam । ye tu smṛtyāśaṅkānirākaraṇama' saya prayojanamāhu', teṣāṃ bādhitaviṣayamapyanumānamāpadyeta ।
na hi tannirākaraṇamavayavāntareṇa lakṣaṇagranthe kṛtamupalabhyate । ato asannikṛṣṭagrahaṇamevobhayavidhasannikṛṣṭārthanirākaraṇārthamiti sādhvī vyākhyeti ।। vaiparītyaparicchinne paramanavakāśamityuktam । tatra kāraṇamāha mūla iti ।
vyāptismaraṇādi hyanumānasya mūlam, tadyāvaduttaraṃ tattadvyāpāravyagratayā vilambate tāvacchīghrabhāvinā pūrveṇa viṣayāpahārād viprakṛṣṭasādhanasyotpattireva nirudhyata ityanantarameva vakṣyata iti kathaṃ punaranumānaṃ bādhyate । tadapi hi pramāṇaṃ kathaṃ pramāṇāntareṇa bādhituṃ śakyate । bādhe vā na kvacidāśvāso bhavet । ābhāso bādhyata iti cet, kathamābhāsatvam ।
yadi bādhādevetarāśrayaṃ tarhyastu vā jyeṣṭhapramāṇena pratyakṣeṇānumānabādha' । natu tato api jaghanyairaparairbādhyate, tat kasya heto' ata āhapratyakṣāderiti syādantena । ayamabhiprāya'na pramāṇaṃ nāma kvacit bādhyate । avadhāraṇātmakaṃ hyevaitaditi jñānaṃ pramāṇam ।
tad yatra kasyacidarthasya kenacidātmanāvadhāraṇaṃ bhavati tatra tenotpannasyotpatsyamānasya vā jñānasya bādho abhidhīyeta । taddvividho hi bādha' prāptabādhaścāpratāptabādhaśceti । prāptabādho hi yathā śuktikārajatajñāne । tatra hi pūrvopamardanenaivottaramātmānaṃ labhata iti tat tasya bādhakam ।
uttaraṃ ca deśādibhede apyabādhitaṃ svabhāvataśca pramāṇaṃ pūrvamābhāsīkaroti । tadevaṃ prāptabādhe tāvad yenottareṇārtho avadhārita' । trividhamapyaprāmāṇyamavadhāritapadena vyudasyati । bhavatīti trividhimapyaprāmāṇyaṃ yasya nāstītyuktaṃ bhavati ।
tadevamātmanā jñānena pūrvamābhāsīkṛtamiti tatrābhāsa eva bādhyata iti nātiprasaṅga' । bhavati tenaivottarasyotpattipratibandhalakṣaṇo bādho bhavati । na hi balavatā śīghrabhāvinā pramāṇena niruddhamukhamutpattumarhati । tadevamaprāptabādhe paramanutpannameva prāptisambhāvanayā tu bādhyata ityucyate śrutyeva liṅgamiti na kvacit pramāṇabādha' ।
yattu jaghanyena mukhyabādho na yukta iti । tanna । na hi pratyakṣādīnāṃ viniyogapramāṇānāmiva pāradairbalyaniyama' । yadeva tu śīghrabhāvi pūrvopamardena vātmānaṃ labhate tadeva bādhakamabhidadhmahe ।
itarañca bādhyamata eva tenaiva tasya bādhaṃ brūma' । prāptabādha iva pratyakṣasya tenaivānumānena ca siddhāṅgakena sādhyāṅgakasya viśeṣaśāstreṇa sāmānyaśāstrasya । ata' sarvapramāṇāviruddhameva pakṣamabhidhāsyāma' । na cānāśvāsa' ।
ābhāsabādhāt । svata' pramāṇena cāvadhāraṇātmanā jñānenetarābhāsīkaraṇāt । tadidamavadhāritapadenoktamiti । nanu ca balavatāpi nāvaśyaṃ durbalaṃ bādhyate ।
asati hi sambhave bādha' sambhavati । ato viṣayavyavasthāyā vikalpena samuccayena vobhayamupapādayiṣyate vinātyantikabodhāśrayaṇena, ata āhavikalpāderiti । nātroktā vikalpādaya' sambhavanti । na tāvatparasparaviruddhaṃ rūpadvayamekatra samuccīyate ।
nityonityaśceti sambhavati । na ca vikalpa' । vidhiniṣedhaviṣayatvāt tasya siddhe vastunyasambhavāt । na ca viṣayavyavasthā, varṇātmanāmeva nityānityatvasādhanāt ।
ato asambhavādeva bādhamabhidadhmaha iti । evamupapādito bādha udāharaṇairdarśayitavya' । tatra pratyakṣabādhameva tāvad darśayati agrāhyateti । imaṃ tu pratyakṣabādhaṃ na budhyāmahe ।
teṣāmaśrāvaṇatvādi viruddhamanumānata' । nahi śrāvaṇatā nāma pratyakṣeṇāvagamyate ।। sānvayavyatirekābhyāṃ gamyate badhirādiṣu । tridhā śabdavirodha' syātpratijñādivibhāgata' ।।
pratyakṣeṇa bādhyata iti yuktam । na cagrāhyatā pratyakṣaviṣayā grāhyagrahaṇasambandhaviṣayatvāttala' । tasya ca pratyakṣagocaratvāt । śabdo hi pratyakṣa' na grāhyatā ।
ata eva hyaśrāvaṇatāpakṣo api na pratyakṣeṇa virudhyata iti vakṣyate । atrocyate । nendriyaviṣayo grāhyatā, grāhyastu tadviṣaya' । tadiha grāhyapalāpasyaiva pratyakṣavirodho darśita' ।
nirālambanānumānasyeti yāvat । pratyayastvagrāhyaparadādupapannastasyaivābhāvamabhidhatte । kaśca grāhyasya bhāvo anyadato bhāvāt । iyaṃ hi śaśaviṣāṇasyāgrāhyatā yanna bhavati ।
tadabhāvādeva tatrāgrāhyatābhidānapratyayau । tadanena prakāreṇa śabdābhāvapakṣasyaiva pratyakṣavirodha upadiṣṭa iti na kiñcidanupapannamiti ।। anumānavirodhodāharaṇamāhateṣāmiti । teṣāmeva śabdādīnāmaśrāvaṇatvādyanumānaviruddhaṃ yo hyaśrāṇamanityaṃ vā śabdaṃ pakṣamicchati tasyāsau śīghrabhāvinā viparyayānumānena bādhyata iti ।
idaṃ tu pratyakṣavarodhamanye manyante । tān nirokaroti nahīti । śabdo hi pratyakṣa' na tacchrāvaṇatā grāhyagrāhakasambandho hi śabdasya śrāvaṇasya ca tvatalbhyāmucyate । "kṛtaddhitasamāseṣu sambandhābhidhānaṃ tvatalbhyām"iti smṛte' ।
sa ca na pratyakṣeṇa samadhigamya' । api ca atīndriyaṃ śrotraṃ,kathaṃ tatsambandha' śabdasya pratyakṣo bhaviṣyati । na hyaindriyānaindriyādhāra' sambandha' pratyakṣo bhavati vāyuvanaspatyoriva । atonāyaṃ pratyakṣavirodha iti ।।
kiṃpramāṇikā tarhi śrāvaṇatā । ata āhaseti । abadhirādiṣu śabdopalabdherbadhirādiṣu cānupalabdheranvayavyatirekau dṛśyete । tathāhi śrotropaghātamātreṇa cakṣurādimato badhirasya śabdabuddhirna dṛśyate ।
śrotre ca dṛḍhe cakṣurādiṣvasambhave api śabdagrahaṇaṃ dṛṣṭam, ata ābhyāmanvayavyatirekābhyāmidaṃ śrāvaṇatvaṃ gamyata iti । nanvevaṃ kathamanumānavirodha', na hyanvayavyatirekāvanumānam, tatprabhavasamatu mānasa' śrāvaṇatvavikalpa', ato mānasapratyakṣa evāyamiti kaścit bhrāmyati sa vaktavya' । na bahirviṣayabodhe mana' svatantramiti varṇitamasakṛt । yad yadīyānvayavyatirekāvanuvidhatte tattakāraṇakamiti sarvakāryeṣu samadhigatam, anuvidhatte ca śabdajñānaṃ śravaṇamiti tattatkāraṇakamiti ।
idameva ca śabdasya śrāvaṇatvam । yattu jñānasya śravaṇajanyatvamato anumānamevedam । nanvanyatrāpyanvayavyatirekānuvidhāyina' kathaṃ tatkāraṇakatvamavagantavyam, yanna mānasaṃ pratyakṣamāśrīyate, śrūyatām । paśyāmo hi vayaṃ kumbhakāravyāpārānantaraṃ kumbhasambhavamudīkṣamāṇā' kāryakāraṇabhāvaṃ cakṣuṣaiva ।
idaṃ hi kumbhasya tatkāryatvaṃ yā tadanantarasambhūti' । sa ca kumbhastatsambhavaścobhayaṃ cākṣuṣameveti kimatra manasā । ato yad yasmin sati bhavati, asati ca na bhavati, tattatkāraṇakamiti pratyakṣato viditavyāpteranumāmupapannameva । satyevopalabhyamānatvāt ।
yadevaṃ tattataprakāśyaṃ santamasa iva ghaṭa' pradīpaprakāśya iti । idaṃ ca pratyakṣapūrvakārthāpattipūrvakamanumānaṃ tayā śrāvaṇatvasiddhe' । idaṃ ca siddhasarvāgatvādaśrāvaṇatvānumānād balavat । yāvaddhi guṇatvasyāśrāvaṇatvena vyāptirgrahītumiṣyate, tāvacchīghrajanamanā śrāvaṇatvānumānena vyāptisaṃvidaṃ pratibandhatā tasyotpattireva nirudhyate ।
evamevānityatvānumānamapi । yat kṛtakatvādihetukaṃ tadapyasiddhivyabhicārādidoṣānna śīgharmupajāyata iti siddhāvayavai' śīghrajanmabhirnityatvānumānairbādhyate । yathā deśakālādibhinnā gośabdabuddhaya' samānaviṣayā' gaurityatpadyamānatvāt sampratyutpannagośabdabuddhivad hyastanoccārito vā gośabdo adyāpyasti gośabdatvād, adyoccaritagośabdavadityādibhiriti ।। śabdavirodhaprakāramidānīṃ pratijānātitridheti ।
pratijñāvirodhādayo hi śabdavirodhatayā prasiddhā iti te tathābhidhīyante । na tvete śabdavirodhā' । yatra hi kvacidarthe pratiṣṭhitena śabdena pratijñāntaraṃ bādhyate, tatra śabdavirodho bhavati । na ca svavāgvirodhe śabdasya kvacidarthe pratiṣṭhāsti vyāhatābhidhānāt ।
pratijñāpūrvasañjalpasarvalokaprasiddhita' । yāvajjīvamahaṃ maunītyuktimātreṇa bādhyate ।। sarvavākyamṛṣātvena dharmoktayaivātmabādhanam । dharmyuktyāhaṃ yato jāta' sā vandhyā jananī mama ।।
iti na śabdavirodha' । na hi tatra śabdapramāṇator'tha' nyāyagamyatvāt । lokaṃ prasiddhistu na śabdo na pramāṇāntaram । api tu pratyakṣādyantargataiveti tadviruddhapakṣapradarśanenaiva pradarśiteti na śabdavirodhe antarabhāvayitumucitā ।
nahyacandra' śaśīti pakṣa' śabdena virudhyate । na hi candraśabdaśaśāṅkayo' sambandhaṃ śabdo vadati yenātadvācyapakṣasya śabdavirodho bhavati sambandhavācyatve hītaretarāśrayaṃ bhavet । abhidhānāt sambandha' sambandhāccābhidhānamiti । tasmānnaite śabdavirodhā' ।
pūrvottaraśabdasāmarthyaparāmarśena tvekaparityāgenataraparigrahācchabdavirodhatayā prasiddhā iti tantrāntaraprasiddhivibāgastridhāśabdavirotha ityucyate । paramārthena tu vedārthavacanaviparītārthapratijñaiva śabdena vārayitum । taccānantaramihaiva vakṣyāma iti ।। tāneva trīn prakārān darśayatipratijñeti ।
tatra pratijñāvirodha evaikastridhā bhidyata ityāha yāvaditi sārdhena । ayamartha'pratijñāvirodho hi svavāgvirodha' । sa ca tredhā bhidyate । uccāraṇadharmadharmibhedāt ।
pratijñayaiva bādhyate । na hyanuktā sadī pratijñā bhavati । uktimātreṇa bādhāda bhavati pratijñayā bādha' । sarvavākyamṛṣātvapakṣastu dharmoktyā bādhyate ।
sarvamṛṣātve hi pratijñāvacanamapi mṛṣeti netaranmṛṣā bhavet । tadamṛṣātve hi pratijñāvacanamapi mṛṣeti dharmasaṃsargāsambhavaparāmarśāt pakṣabādha iti dharmoktivirodhābhidhānam । pūrvatra tvaviśiṣṭamuktimātrameva maunaṃ bādhate ityuktimātreṇetyuktam । ātmabādhanamiti ।
dharmabādhanamityartha' । dharma evāyamukta ātmānaṃ bādhata iti yāvat । vandhyā me jananīti pakṣo dharmyuktyā bādhyate । bauddhasya śabdanatyatvaṃ pūrvopetena bādhyate ।
candraśabdābhidheyatvaṃ śaśino yo niṣedhati ।। sa sarvalokasiddhena candrajñānena bādhyate । jñātagogavayākāraṃ prati ya' sādhayedidam ।। na gorgavayasādṛśyaṃ tasya bādhopamānata' ।
gehāvagatanāstitvo jīvaṃścaitro yadā bahi' ।। vandhyātvamāspadaṃ labhate । na ca gauṇo jananīśabda ityapi vaktavyam । ahaṃ yato jāta iti viśeṣaṇāt ।
evaṃ viśeṣite pakṣe dharmyuktivirodha ityuktaṃ bhavati । etaccābhyupagamavādenoktam । na tu śrutismṛtyatirekīṇi jalpākavacanāni gauṇatvādibhi' samīkartuṃ śakyante । sarvadūṣaṇocchedaprasaṅgāt ।
pramādājñānajānyeva hi dūṣaṇāni bhavanti । teṣu kathañcitsamādhīyamāneṣu na kiñcid dūṣaṇaṃ nāma bhavediti ।। pūrvasañjalpavirodhamudāharatibauddhasyeti । anitya' śabda iti bauddhenokte kathaṃ kṣaṇikādagṛhītasambandhādarthapratyaya ityanuyuktena tenaiva yadā punarucyate nityastarhīti tadā tasya pūrvābhyupagamavirodha' ।
yadyapi cātra nyāyabalābalānusārī bādhyabādhakabhāva', tathāpyevaṃvidhā pūrvāparaviruddhā pratijñaivātmānaṃ na labhata iti na nyāyāvatāramapekṣate । sambhāvito hi pratijñāyāmartho nyāyena sādhyate । asambhāvite tu nyāyāpekṣā nāstyeva,svarasabhaṅguratvāt । ata' śabdavirodha evainamantarbhāvayati ।
tādṛśa' pūrvāparaviruddha' pakṣaṃ vināśayatīti teṣāmabhiprāya iti । sarvaloka prasiddhivirodhasyodāharaṇamāhacandreti । atrāpi mahājanaviparītārtha' śabdasaṃsarga' svarasādeva bhajyate na pramāṇaṃ yāvadapekṣata iti śabdabādha udāhṛta iti ।। upamānavirodhodāharaṇamāhajñāteti ।
yena hi nagare gavākāro dṛṣṭa' samprati cāraṇye gavayākāra', taṃ prati gaurgavayasadṛśo na bhavatīti pakṣa upamānena virudhyata iti । nāstīti sādhyate bādhastatrārthāpattito bhavet । agnāvadāhake sādhye śabde racānabhidhāyake ।। śrotrādināstitāyāṃ ca śabdānityatvasādhane ।
śrutārthāpattibādho atra yadāptoktinivārite ।। divābhujo niṣidhyeta hetunā rātribhojanam । parokṣe gavi sādṛśyamupemayam । pratyakṣe tu pratyakṣameva ।
ata eva ajñātagogavayākāra'miti kramo vivakṣita iti ।। arthāpattivirodhamidānīṃ vivanakṣan bhāṣyakārānusāreṇābhāvapūrvikāyāstāvadudāharaṇamāhageheti ।। pratyakṣapūrvikāmudāharatiagnāviti । adāhaka iti ।
atacchaktiyukta ityartha' । anumānapūrvikāmudāharatiśabde cānabhidhāyaka iti । śabdaśravaṇānantaramarthapratītiṃ ceṣṭayānumāya tatra śabda' kāraṇityunnīyate । ata' sarvakārakāṇāṃ kriyāvinābhāvādabhidhābhidhāno vyāpāra',tadanupapattyā cārthāpattyā tacchaktisiddhiriti ।।
tathendriyāpalāpapakṣo api pratyakṣapūrvikayārthāpattyā virudhyata ityāhaśrotreti । yadyapi pratyakṣapūrvikodāhṛtaiva tathāpi pakṣadoṣodbhāvanacchalenendriyāpalāpapakṣasyāpyayaṃ doṣa iti vivakṣatā punastadvirodho abhihita' । atraivādiśabdenopamānapūrvikayā virodho darśayitavya' yathā gavayopamitāyā gostajajñānagrāhyaśaktyapahnava iti । arthāpattipūrvikayā virothamudāharati śabdeti ।
arthābhidhānānyathānupapattyā hi vācakaśaktimarthāpattyā pramāya punastadanupapattyārthapattyantareṇa śabdanityatvamavagamyata iti ।। śabdapūrvikārthāpattivirodhamudāharatiśrutārthāpattibādhaiti । kiṃ punararthāpatti' prapañcenodāhriyate, tadvirodhapratipādana hi yayākayācidekayāpi sidhyatyeva । tathā ca pramāṇāntaravirodheṣu prapañco na darśita' ।
vācya' । satyam । ṣaṭapramāṇaprasūtārthāpattirudāhṛtā । tenaiva mārgeṇa pramāṇāntareṣvapi prapañco darśayitavya' ।
pratyakṣabādha evānubhūtismṛtyanumānādibhi' ṣaṣṭhavarjaṃ ṣoḍhā bhidyate । svedyamānasya vādino anuṣṇo vahniriti pratijñā anubhavasthenaiva pratyakṣeṇa virudhyate । anāsannagnistu saiva pratijñā smṛtisthena pratyakṣeṇa virudhyate, yadā khalvayaṃ vādakāle anuṣṇo vahniriti pratijānāti tadainamitara' smārayati kiṃ na smarasi pūrvānubhūtamagneruṣṇatvaṃ yadevamāttheti, sa tat smṛtvā tata' pratyakṣānnivartata iti bhavati smṛtapratyakṣabādha' । anumitapratyakṣabādhastu kayatrāptamukhe ceṣṭāviśeṣādarśanena tadavagatatikkatādirasanivāraṇaṃ pratijñāyate, mukhavairūpyeṇa hi tasya tiktānubhavo anumīyate atastadviparītapakṣasyānumitapratyakṣabādha' ।
śrutapratyakṣabādhastu yatra kenacidarthe kasmiścidapahanute sākṣibhirdṛṣṭo ayamartha iti sākṣipratyakṣeṇa bādho abhidhīyate । na caiṣa śabdabādha' । na hyatra tairartho abhidhīyate । kintu darśanam ।
atastaddarśanānusāryeva nirṇaya' । darśanaṃ tu tai' svaśabdena pratyāyyata iti śabdāvagatapratyakṣavirodha evāyam । upamānaṃ tu pramāṇāntaraprasiddhavastusādṛśyamātraviṣayamityanyata' siddhasya sādṛśyaṃ gocarayati । yathā dātrādipratyabhijñāyāṃ yādṛśī svātmaniceṣṭā dṛṣṭā tāṃ paratrāpi dṛṣṭavopaminoti mamevāsyāpi dātrādipratyabhijñā pratyakṣamutpannā, kathamanyathā pūrvedyurardhakṛtakarmasamāpane paredyu' pravartate ।
iha ca ceṣṭayā tadanurūpaṃ paragocaramanumāya svajñānasādṛśyaṃ tatropamīyate । yadyapi cātrānumānāvagataprataykṣabādha eva śakyo darśayitum, tathāpi svajñānasādṛśyaparicchede śakyaṃ darśayitumiti tadavagatapratyakṣabādho abhidhīte । pratyakṣasattaivopamānena pramīyate । arthāpattyavagatapratyakṣabādhastvevaṃ darśayitavya' ।
yadā hi bahuṣu gacchatsu toyārthiṣu taṭākamekastadāharaṇāya prasthito vilambate tadā tadvilambanānyathānupapattyā tadīyaṃ toyapratyakṣamarthāpattyā pramīyate । tatra tadviparīto nistoyataṭākapakṣor'thāpattisiddhena pratyakṣeṇa bādhyate । abhāvena tu bhāvarūpaṃ pratyakṣaṃ nāvagamyata iti tadanavagataprataykṣavirodho nehodāhriyate । pratyakṣapūrvānumābādha' ।
dhūmānumitādeva vahaneruṣṇatve anumite tadviparītapakṣo anumitānumānena bādhyate । yatra tu adevasya tveti nirvapati' iti pratītaviniyogānmantraśeṣe anumite tadviparīta' pakṣo gṛhyate, tatrāgamānumānabādha' । nitye tu karmaṇi pravṛtte vrīhīṇāmapacāre tatsadṛśeṣu nīvāreṣūpamiteṣu avrīhibhiryajete'ti codanā nīvāraviṣayatvenānumīyate । vrīhyavayavā hi tadvipayatayā jñātasambandhāstāmanumāpayanti ।
na hi tasyā' svarūpeṇa vrīhayo viṣayabhūtā', tadavayavāstu cūrṇībhūtā vrīhiśāstrārtha' । te ca nīvāreṣvapi santīti vrīhyavayavasāmānyopamitanīvāragāminī vrīhicodanānumīyate । tadihātadgocaratvapakṣasyopamānapūrvakānumānabādha' । arthāpattipūrvakānumānabādhastu śrāvaṇatvapakṣe abhihita eva ।
yatra dūrād vṛkṣābhāvaṃ viditvā tacchāyābhāvo anumīyate tatrābhāvapūrvakānumānena chāyāsadbhāvapakṣo bādhyate । pratyakṣaśabdabādhastu tridhā darśita eva । anyo api śrutismṛtibhyāṃ darśayitavya' । aṣṭakādīnāmadharmatvapakṣastu kartṛsāmānyānumatiśabdaviruddha' smṛtyadhikaraṇe darśita' ।
śabdamūlāśāstrasthāryāvartanivāsikartṛkatvādagnihotrādivadityanumātum । āgamikaśabdabādhastu yatra śākhāntaragataśrutiviṣayavivāde smṛtinibnadhanakārāṇāṃ vacanena śrutisadbhāvo niścīyate, tatra hyāptāgamāvagatanityāgamavirodho viparītapakṣasya sambhavati । upamitaśabdavirodhastu manvādismṛtibhyor'yāpattyā vaidikaṃ kimapi mūlamastīti kalpite smārtavākyasadṛśa eva mūla upamiter'thavādamūlatvapakṣa upamitaśabdena bādhyate । viśvajidaphalatvapakṣastu śrutārthapattisiddhavadhāraṇe tasya vyāpāra' tatrābhāvāvadhāritavidhikātsnarye jyotiṣṭāmeprākṛtetikartavyatāprāptikṣo bādhyate ।
yathā vakṣyati'kṛtsnavidhānādapūrva' soma'iti । vrīhyabhāve tu nīvārāṇāmagrāhyatāpakṣa' pratyakṣajopamānaviruddha' । anumānapūrva kopamānabādhastu yadā hyādityasya deśāntaraprāptyā gatimanumāyatanmadhye vānte vā sūryagati' tādṛśī vatsarānteṣviti tatra gitavaisādṛśyapakṣo anumānapūrvakopamānena bādhyate । pūtīkā na somasadṛśā iti tu pakṣa' śabdapūrvakopamānaviruddha' ।
sāmapūtīkayorhi sādṛśyaṃ na pratyakṣam । śaśaśṛṅgādisambhāvavirodho anupalabdhita' ।। evaṃ ca dharmasambandhabādhastāvadudāhṛta' । dharmadharmyubhayeṣāṃ ca svarūpasvaviśeṣayo' ।।
cānumayem । śabdenaiva tu somāṃśujātatvaṃ pūtīkānāṃ pratipādayatā kāryakāraṇayoraucityena sārūpyaṃpratipāditamiti śabdāvagatakāryakāramaprabhavatvāt pūtīkānāṃ somasādṛśyopamānasya tadviparyaya' śabdapūrvakopamānaviruddho bhavati । jyotiṣṭomikā hi dharmā' satrāhīneṣu na bhavantīti pakṣa upamānopamānena bādhyate । jyotiṣṭāmopamānena hi te dvādaśāhaṃ gacchanti dvādaśāhopamānena ca satrāhīnāviti ।
yadā tvātmendriyasādṛśyaviśiṣṭāni parendriyāṇyupamīyante tatra tanniṣedhor'thāpattyupamānena bādhyate । vedakāranāstitā śaśaśṛṅgādyabhāvasadṛśī na bhavatīti pakṣo abhāvapūrvākopamānena bādhyate । dvayorapyabhāvenābhāve avagate sādṛśyamupamīyate । arthāpattivirodhastu ṣaḍavidho varṇita eva ।
abhāvavirodhaṃ tvanantarameva vakṣyāma' ।। abhāvavirodhamidānīmudāharatiśaśaśṛṅgāditi । ayaṃ ca pratyakṣābhāvavirodha' । yadā tvamuṃ rāśiṃ sūryo gaco na veti cintyamāne gaṇitakuśalena gaṇitānumānābhāvānna gata ityavagate bhrānto gata iti vadati ।
tatrānumānābhāvavirodha' । caityavandanādidharmatvapakṣastu śrutyādyāgamābhāvaviruddha' । pūrvavanto darvīhomā iti tūpamānābhāvena virudhyate । tathā śabde śrotradeśamanāgacchati śrotre ca śabdeśaṃ dhvanāyāgamanamātreṇaiva śabdaśvaṇopapatteryor'thāpatyā śabda' śabdāntaramāramate tata' krameṇāntya' śrotreṇa gṛhyate ityanyathānupapattyā pratijānāti tatpratijñā arthāpattyabhāvena bādhyate ।
abhāvābhāvastyevaṃ darśayitavya' yadā hi kartrabhāvena vedānāṃ doṣābhāvo avagato bhavati tadā doṣavatpakṣasyābhāvābhāvena bādha iti ।। evaṃ tāvad dharmasambandhabādha' ṣoḍhā prapañcita' । śrutyarthākṣiptayorvākye vācya' sarvapramāṇaka' । tṛṇādivakriyāhetoragnimaddhimasādhane ।।
pratyakṣāvagatācchaityāt tadviśeṣotthabādhanam । adharmo vihito du'khaṃ koratyalpamitīha tu ।। vihitatvādadharmasya svarūpasyaiva bādhanam । tathā du'khanimittatvaṃ viśeṣastasya bādhyate ।।
ca vṛttavartiṣyamāṇayo' saṅkīrtanaṃ karotievamitisārdhena । śrutyarthākṣiptayoriti । svarūpaṃ tāvat sarvatra śrutyartha eva । tadviśeṣo apyarthākṣipta' ।
dharmadharmiṇorhi svarūpaṃ yena viśeṣeṇa vyāptaṃ tamākṣipati । taccānantarameva vakṣyata iti । śrutyarthaścākṣiptaśceti vigraha iti ।। tatra dharmasvarūpabādho varṇita eveti tamakṛtvaiva tadviviśeṣaṇabādhamudāharatitṛṇādīti ।
yo hi tṛṇādivikāradarśanādagnimaddhimaṃ sādhayati tasyābhāvena tāvaddharmasvarūpabādho bhavatyeva । tadviśeṣaṇamapyuṣṇtavamarthākṣiptaṃ pratyakṣāvagatena śaityena bādhyate । na ca vācyamanuṣṇo api vahni' prabhāsu dṛṣṭa iti kathamarthākṣipto viśeṣa iti । prabhāsvapyevaṃ vahaniruṣṇa eva, abhibhūtatvāttu sparśo na gṛhyate, na punaruṣṇatāṃ jātu jahāti, svābhāvikī hi sā tasya ।
na ca hime apyabhibhūtatvādagrahaṇamiti vācyam । tadviparītaśaityopalambhāt । iti ।। dharmiṇastu dvaprakāro api bādho anukta eveti ubhayathā tadbādhodāharaṇamāhaadharmaiti sārdhena ।
hiṃsā kilādharma iti sāmānyato avagatam । tad yadā vihito adharmo daikṣapaśuhiṃsadārayid du'khaṃ karotītyanūdyatadalpamiti sādhyate, tadāpi vihitatvenādharmataiva bādhyate tadviśeṣo api du'khanimittatvaṃ yadarthākṣiptaṃ tadapi tenaiva bādhyate । na hi vihitaṃ nāma kimapi du'khasya nidānaṃ bhavati । puruṣārthaikasādhanatvād vidhe' ।
ayathārthā dhiya' sarvā ityukte dvayabādhanam । svarūpasvāviśeṣābhyāṃ taddhīmithyātvasādhanāt ।। kṣaṇikātyantamithyātve viśeṣau ca dvayoriha । darśanādekadeśasyetyanenaitad vyudasyate ।।
yatraikasyobhayorvāpi saṃśayādhīviparyayā' । śaityānna dāhako vahniścākṣuṣatvādanityatā ।। śabdasyetyevamādau tu dvayo' siddho viparyaya' । māgamena dharmisvarūpaviśeṣabādha' ।
na cātra śrutyupātta eva svaviśeṣa iti codanīyam । vidhānārthamanuvādāditi ।। ubhayasyobhayavirodhamudāharatiayathārtheti । yadā hi sarvajñānāni mithyeti sādhyate tadā dharmadharmigrāhiṇorapi jñānayormithyātvāt tadviśeṣaṇagrāhiṇośca mithyātvād bhavatyubhayasyaivobhayabādha iti ।
ayaṃ ca dharmoktyobhayabādha iti śabdabādha eva niveśanīya iti samadhigataṃ tāvadubhayo' svarūpabādha iti ।। kau punastadviseṣāvaparthākṣiptau bādhyete । ata āhakṣaṇiketi । bādhyete iti vipariṇamya sambandho darśayitavya iti ।
tatra caikadeśadarśanādityucyate । tatra ca darśanagrahaṇamatiricyate । ekadeśādityeva vaktavyam । taddhi liṅgaṃ na punardarśanamato vyākhyeyamekadeśadarśanādityata āha darśanāditi ।
ayamartha' । naikadeśa' sattāmātreṇa liṅgam । kintu svagrahaṇam । śankoti cobhayamupādātum, ṇijbhāvābhāvayorapi nirdeśasādhāraṇyāt ।
svapratipattau tāvadekadeśe dṛṣṭe buddhiranumānamityartha' । parārthaprayoge tu ṇijantadarśanapadamekadeśaṃ darśayitvā yā buddhirjāyate sānumānamityuktaṃ bhavati । tadidaṃ tatroñcaritadarśanapadamarthadvaye vyākhyeyam । anena ca yatraikadeśe vādiprativādinorekasyobhayorvā saṃśayo adhīrviparyayo vā bhavati so asiddhābhidhāno hetvābhāso vyudasyate ।
na hyasau tādṛśa' parasmai daraśayituṃ śakyate । kṛtakatvaguṇatvādau parokte yājñikaṃ prati ।। svokte caivaprakāre syādasiddho anyatarasya tu । bāṣpādibhāvasandigdho dvayoranyatarasya vā ।।
dhūmastridhāpyasiddha' syādevaṃ tāvatsvarūpata' । eta eva prakārā' syurāśrayāsiddhakalpane ।। jñāte api hi svarūpeṇa nātaddharme asti hetutā । svayaṃ vā dṛṣṭo bhavati ।
adhīrajñānamityartha' । tatra dvayaviparyastodāharaṇamāhaśaityāditi । vahniśabdayordvayorapi śaityacākṣuṣatve vādiprativādinorviparyayādasiddha iti ।। anyatarāsiddhodāharaṇamāhakṛtakatveti ।
yadā vaiśiṣiko yājñikaṃ prati śabdo anitya' kṛtakatvāt guṇatvādveti hetuṃ prayuṅkte,tadāsau svarūpeṇa tasyāsiddho bhavati । yadā tu svayamevaṃprakāraṃ hetuṃ paraṃ prati vadati tadā tasyāsiddhi' । yathā nitya' śabda' dravyatvādākāśavaditi । na hi vaiśiṣikā' śabdaṃ dravyamabhyupagacchanti guṇatvābhyupagamāt ।
evaṃprakāra iti parāsiddhaprakāra ityartha' ।। sandigdhāsiddhamudāharatibāṣpādītisyādantena । yadā hi dhūmo bāṣpādibhāvena sandihyate dvābhyāmekena vā kiṃsvidayaṃ rajasāmudgamo bāṣpo vā dhūmo veti tadā dvayorapyantatarasya vā sandigdhāsiddho bhavati । evaṃ tāvat sandehaviparyayābhāyamasiddhatodāhṛtā ।
ajñānena tvaprasiddhārthapadaprayoge darśayitavyā । tridheti । vādiprativādyubhayaistraya' prakārā iti । evaṃ tāvat svarūpato heturasiddho bhavatītyuktamityāha evamiti ।।
āśrayāsiddhatāpyetaireva jñānādibhirvādiprativādyubhayāpekṣaistridhā bhidyata ityāhaeta eveti ।। nanu svarūpāsiddhyāheturduṣyet āśrayāsiddhyā tu kastasya doṣa' ata āhajñāte apīti । sarvatra dṛṣṭakāryatvādātmā sarvagatastviti ।। bauddhaṃ pratyāśrayāsiddho laukikādestu saṃśaya' ।
vāṅmātrāsiddhimātreṇa vyavahārāprakalpanāt ।। dvābhyāṃ yo asatvato jñātastadvaco dūṣaṇaṃ matam । itarat sādhanaṃ tu syāt vādinā yadi sādhyate ।। pakṣadharmatayā jñāta' ।
na cāprasiddhāśrayastaddharmatayā jñātuṃ śakyate । śaityacākṣuṣatvayorapi pakṣadharmatvāsiddhayaivāhetutvam । siddhaṃ hi svarūpeṇa jale śaityaṃ rūparūpirūpapaikārthasamavāyiṣu ca cākṣuṣatvam । śabdā hi pakṣadharmatayā tu tayorasiddhatvamiti taddharmarūpāsiddhavacanam ।
ata āśrayāsiddhāvapi pakṣadharmatvāsiddherahetutvaṃ yuktameveti ।। tāmidānīmāśrayāsiddhimudāharatisarvatreti asiddhāntena । yadā hi boddhaṃ prati sarvatra kāryopalambhādātmana' sarvagatatvaṃ mīmāṃsakā' sādhayanti, tadānyatarāsiddhāśrayo heturbhavati । bauddhasyātmanano asiddheriti ।
yastu pramāṇagatimajānāno laukika' kaścidātmani saṃśete tasminneva hetāvucyamāne sadnigdhāśrayo heturityāha laukikāderiti । ātmani saṃśaya ityartha' । ādiśabdena satīrthikānāmapi yeṣāmātmani saṃśaya' ta upādriyante । evaṃ saṃśayaviparyayābhyāmāśrayāsiddhiruktā ।
ajñānenāpyāśrayāsidghiprasiddhapadaprayoge darśayitavyā । yasya hi pakṣavacana' śabdo na prasiddhastaṃ pratyevañjātīyake hetāvucyamāne ajñānenāśrayāsiddhiriti ।। nanu yadyanyatarāsiddhyā heturduṣyati, evaṃ tarhyamūrtatvādātmā niṣkriya ityevamāderapi hetutvaṃ na syāt digambarāṇāmātmano amūrtatvāsiddhe' । mūrtaṃ hi te śarīrapariṇāmamātmāne manyante ।
akartṛkatvānnityo veda iti ca bauddhānāṃ tadasiddherahetu' । śabdo anitya' kṛtakatvāditi mīmāṃsakānāmasiddhe' । tadeva heturnāma na kaścit vyavatiṣṭhate । ata āhavāṅmātreti ।
ayamartha'nāsiddho mameti vāṅmātrāddheturasiddho bhavati । tathā sati na kaścidanumānavyavahāra' prakalpeta । nirākaraṇasiddhau vā dūṣaṇaṃ prativādina' । sandehaviparītatvahetū cātra nirākṛtau ।।
jñātasambandhavacanāt traya' saṃśayahetava' । vākpravṛttimātrāditi ।।nanu kimidaṃ dvayorasiddho asiddha iti, na hi vivadamānayorekatrārthe sampratipattirbhavati,na hi janmasahasreṇāpi bauddho vedānāmakartṛkatvamanyate, mīmāṃsako vāpi kaṇṭhagataprāṇo api kṛtakatāṃ śabdasya । tadevamādāvubhayasampratipatterabhāvānna hetubhāva'vatiṣṭhate । ata āhaitaraditi, ayamabhiprāya' na dvayorasaṃpratipattirityetāvataiva sādhanadūṣaṇayoranavakḷpti' ।
yadi vādinā prayuṅkte sādhane prativādinā cāsiddhatva udbhāvite vādinā tatsādhanaṃ sādhyate, tato bhavati sādhanam । yadi tuparamārthopapattyābhidhānena prativādinā nirākriyate tatastasya dūṣaṇaṃ sidhyati । tatpramāṇata' siddhirevātropayujyate nobhayābhyupagama' । dvābhyāṃ yo asattvato jñāta ityapi pramāṇasiddhyabhiprāyeṇoktam, nābhyupagamamātrāpekṣayā ।
bādhyate vā tatra prāyeṇobhayasampratipattirdṛṣṭeti । asattvato jñātāpekṣayetaracchabda' । yadvādinā sattvena jñātaṃ bhavati prativādinā ca vaiparityena, tadvādinā sādhyamānaṃ sādhanaṃ bhavati । etacca jalpanyāye sthitvoktam ।
vāde tu dvayorapi sampratipattirbhavatyeveti । na caivamanyatarāsiddhiradūṣaṇam, yāvattu vādī na sādhanaṃ sādhayati, tāvadanyatarāsiddhyā nigṛhyate, sādhite tu tasmin dūṣaṇaṃ parihṛtaṃ bhavatīti ।। darśitaṃ tāvadasannikṛṣṭaikadeśaśabdayorvyāvartya, jñātasambandhapadasyedānī vyāvartyaṃ darśayatisandehetivacanāntena । sandehaviparītahetvorhi na sambandho jñāto bhavati, na hi sādhāraṇa' saṃśayahetu' prameyatvaṃ nityatvena jñātasambandhamiti śakyate vaktum, ghaṭādiṣvanityatayāpi jñātasambandhatvāt nāpi kṛtakatvaṃ nityatayā, teṣvevānityatayā sambandhasavitte' ।
atastajjātīyatubhayaṃ na jñātasaṃbandhamiti jñātasambandhapadena vyudasyati । sat sādhye tadabhāve ca dvābhyāṃ vyāvṛtta eva ca ।। dvau viruddhārthasambaddhau yāvekatraikadeśini । prameyānityatāmūrtidharmā' sādhāraṇā dvayo' ।।
tat kasya heto' । pratītikramānusāreṇa । pramātā hi prathamaṃ pakṣa pratyeti, tato hetumapekṣate,tato dṛṣṭāntavacanam ato asatpakṣanirākaraṇārthaṃ prayuktamasannikṛṣṭapadameva tāvadupavarṇitam । tato hetupadamekadeśadarśanāditi, tato jñātasambandhasyeti dṛṣṭāntadoṣā api sādhyahetuvikalatvādayo anena nirākriyante ।
tadvaikalye api svayaṃ sambandho jñātuṃ parasmai pratipādayituṃ śakyata iti । kiyanta' puna' saṃśayahetava', āta āhatraya iti ।। tāneva trīn prakārān darśayatisanniti । sādhyatadabhāvayo' san sādhāraṇo abhidhīyate ।
yathā prameyatvaṃ nityānityatvayo' । dvābhyāṃ sādhyatadabhāvābhyāṃ vyāvṛtto asādhāraṇa' kṣitareva gandhavattvam । vyāvṛtaṃ hi tat sakalasajātīyavijātīyadravyāntaraguṇakarmabhya' । dvau viruddhārthasambandhāviti ।
yau viruddhāvyabhicārīti parairabhihitau, tau cānantaramevodāhāryāviti neha vyākhyāyete iti ।। tatra sādhāraṇaṃ tāvadudāharaṇai' prapañcayatiprameyeti । ete ca dharmā' sādhyatadabhāvayo' sādhāraṇā ityartha' ।। keṣu puna' sādhyeṣu teṣāṃ sādhāraṇyamata āhanityeti nityeṣvantena ।
kathaṃ punarvaiṣamye yathāsaṅkhyamata āha dviranityateti । anityatā svasthāne dvi' paṭhitavyā । ato yathāsaṅkhyopapatti' । tadayamartha' yordṛṣṭamiti sādhāraṇatvādannaikāntāya prabhavati ।
ato naikāntarikamityucyate । ata eva ca saṃśayahetu' । saṃśayo hi sāmānyapratyakṣādviśeṣāpratyakṣādviśeṣasmṛteśca bhavati । nityā bhūrgandhavattvena syādasādhāraṇastvayam ।।
niścayaikāṅgavaikalyādeṣa saṃśayakāraṇam । dharmānavadhāraṇācca viśeṣasmṛtyapekṣa' । kiṃsvidayaṃ sthāṇurāhosvit puruṣa ityanavadhāraṇajñānātmaka' saṃśayo jāyate । nityānityayo' sāmānyaṃ viditavatastadviśeṣamasmaraṇāpekṣastayorevānirdhāraṇātmaka' pratyaya' saṃśayāparanāmā jāyata iti prameyatvaṃ saṃśayahetu' ।
ayaṃ ca kṛtsnobhayavyāpī saṃśayahetu' । tathā yatnottha' śabda' anityatvādityayamapi sādhāraṇa eva । ayatnottheṣu keṣucidvidyudādiṣu gatatvādyatnottheṣu ca sarveṣu ghaṭādiṣu vṛtte' । tadaya sakalavipakṣavyāpatī sapakṣaikadeśagata iti veditavyam ।
tathā yatnottha' śabda' anityatvāditi, yatnottheṣu sarveṣvevānityatā dṛṣṭā । sakalasapakṣavyāpī vipakṣaikadeśavartī cāyaṃ sādhāraṇa ityavasātavyam । ubhayaikadeśagatastu yathā nitay' śabda' amūrtatvāditi । amūrtatā hi na sarvanityavyāpinī vyomādiṣu bhāvādaṇuṣu cābhāvādanityamapi na svaṃ vyāpnoti ghaṭakuḍyādiṣvabhāvāt karmādiṣu bhāvāt ।
sarvatra cātra dvayavṛttitvameva heto' saṃśaye kāraṇavṛttyaṃśastu sannapi na kāraṇamityatantram । ata eva sādhāraṇasya caturdhāvibhāgaṃ vadanti ye teṣāmasāvanupayogyeva sādhanadūṣaṇayorityupekṣayoravṛttyaṃśa' kvacidupayujyate । aṇvāpi hi mātrayā vipakṣe vartamāno hetustyājya eva । dūṣaṇavādino api vipakṣavṛttimātraṃ vacanīyamiti kiṃ tadavāntaraviśeṣāśrayaṇena ।
vārtikakāreṇāpi sarvasādhāraṇeṣu dvayavṛttitvameva saṃśayakāraṇamiti darśayitumudāharaṇaprapañco darśita', na punaścāturvidhyamabhametya । "na tvekasyopayogo asti dūṣaṇodbhāvanaṃ prati । tyajyate sādhane caivaṃ sādhāraṇyād viśeṣata' ।। prapañcata' sādhāraṇa', asādhāraṇamidānīṃ saṃśayahetumudāharatinityā bhūriti ।
gandho hi pṛthivyā' svāsādhāraṇo guṇa', na tāṃ vihāya nityamanityaṃ vā bhāvāntaramāśrayayatītyasādhāraṇa iti gīyata । sādhāraṇo yathā dṛṣṭo buddhidvayanimittaka' ।। viruddhaikānavāpteśca saṃśaye kāraṇaṃ mata' । yatrāsādhāraṇo nāsti tadavabhāvamukhena tu ।।
dvayāsattvavirodhāñca mata' saṃśayakāraṇam । āha astvasādhāraṇaṃ gandhavattvaṃ, kathaṃ tu saṃśayahetu', yuktaṃ hi pakṣadvayāvalambī sādhāraṇo dvayoranavasthādhiyamādadhāno yatsaṃśayaheturiti, asādhāraṇastu dvābhyāṃ vyāvṛtto naikatrāpi dhiyamupajanayitumalāmiti kathamasya saṃśayahetubhāva', ata āhaniścayeti । hetorhi niścayajanane anvayavyatirekāvaṅgamanyatarāpāye api na niścayāya hetu' paryāpto bhavati । tad yathā sādharaṇo anvayasanātho api vinākṛto vyatirekeṇa na niścayāya prabhavati, evamevāsādharaṇo api niścayasyaikenānvayanāmnāṅgena vilastamakurvan saṃśayahetutāṃ pratipadyata iti ।।
nanūktaṃ sādhāraṇo dvayagāmī dvaye buddhiṃ janayan saṃśaye heturiti । asādhāraṇastu na kiñcid jñāpayatīti nāsāvekāṅgavikalatāmātreṇa saṃśayaheturiti yuktamata āhasādhāraṇaiti dvayena । ayamabhiprāya'sādhāraṇo api nobhayatra buddhijananāt saṃśayahetu', kintu viruddhobhayapratipādanamukhena, viruddhe dyubhayasmin pratipādite tayorekatra samavāyasambhavād vyāghātādeva saṃśayo bhavati । tañcāsādhāraṇe apyaviśiṣṭam, asādhāraṇo api dyubhayasmād vyāvṛttestadabhāvaṃ gamayan dvayābhāvāsambhavādeva saṃśayaṃ janayati ।
na hi sambhavati nityamanityaṃ ca vastu na bhavatīti, dharmadvandvaireva hi nityānityatvādibhi' sarvaṃ janagadavasthitam । ata ubhayābhāvo virudhyate । na cobhayabhāva', virodhādeva । na cānyataraparigraho aviśeṣāt ।
tamimaṃ saṅkaṭamāsādya prāmāṇika' saṃśete । ayaṃ cātrāvayavārtha'yathā prameyatvādi' sādhāraṇo dṛṣṭa' san buddhidvayanimittaka' । buddhidvayaṃ saṃśayenimittamasthātīti bahuvrīhi', nimittaśabdena ca buddhidvayasya nimittamātratāṃ kathayati । sādhyatadabhāvaviṣayaṃ hi buddhidvayaṃ nimittīkṛtya viruddhaikānavāptereva sādhāraṇena saṃśayo janyate ।
parasparaviruddhābhyāṃ nityānityatvābhāveka' śabdo vyāpyate, dharmibhedanibandhanohi viruddhadharmābhyāso dṛṣṭa' । yathā nityaṃ vyoma anityaṃ kāryadravyamiti । ato asmāt pratītivyāghātādeva sādhāraṇena saṃśayo manyate । sa cāyamasādhāraṇasyāpi samāna' ।
so api hi yatra nitye anitye vā nāsti tadabhāvaṃ pratipādya tanmukhena dvayasattvavirodhamāpādayan saṃśayakāraṇaṃ bhavatīti । idaṃ cāsādhāraṇasya saṃśayahetutvaṃ nāmumanyante । avyavasthayā hyubhayasmin manasi viparivartamāne saṃśayo bhavati । na cāsādhāraṇena kiñcid buddhāvādhīyate, tasya kenacidanvayābhāvāt ।
api ca parimiteṣveva bhāveṣu saṃśayo dṛṣṭa' । nivṛttimukhena tu saṃśayajanane sarvato nivṛttenāsādhāraṇena sarvatomukha' saṃśayo janyeta । na ca sarvaviṣaya' saṃśayo dṛṣṭacara' । tasya buddhāvanārohāt ।
naca kvacinnivṛttimātreṇa sarvatrābhāva' śakyate avagantum, yanmukhena saṃśayo bhavet । na hyanuvṛttāvadṛṣṭāyāṃ vyāvṛtti' sidhyati । agnāvanuvartamāno hi dhūmo dṛṣṭavyatireko agniniyatasvabhāvatvenāvagator'thādadṛśyamānebhyo avagnibhyo vyatiricyata ityavagamyate । yastu na kenacidanvitastasya kathamanupalabdhiyogyāt sarvato vyatireka' pratīyeta ।
tato nānena prakāreṇāsādhāraṇasya saṃśayahetutvam । yadi tvasādhāraṇadharmāṇobhāvā nityānityabhāvabhājo dṛṣṭā iti kṣitimapi taddharimikāmupalabhya nityā vā syādanityā veti saṃśayo bhavatītyucyate । evaṃ tarhyasādhāraṇadharmatvādeva bahusādhāraṇāt saṃśayo nāsādhāraṇāt, anyo hyasādhāraṇadharma' anyā ca bahusādhāraṇī tadvattā । tad yadyasau saṃśayakāraṇaṃ jātā kiṃ jātamasādhāraṇasya ।
hantaivaṃ sādhāraṇa eva saṃśayaheturabhyupagato bhavatīti siddham । nāsādhāraṇasya saṃśayahetutvam । anyanmatam anadhyavasāyaheturevāyamiti । asti kilānadhyavasāyo nāma jñānasya prakāra' ।
so asena janyate । bhavati hi tādṛgadharmadṛśa' kimbhūtatasyāsya dharmo ayamityanadhyavasitāvabhāsavratyaya' । nacaiva prāmāṇam, aniścayātmakatvāt । na ca saṃśaya' pakṣadvayāsaṃsparśāt ।
so ayamevaṃvidhānadhyavasāyo asādhāraṇena janyata iti । na tvetada ghaṭate । na hyanavyavasāyo nāma kaścid jñānasya prakāra', yamayaṃ janayet । adhyavasāyābhāvo anadhyavasāya' ।
sa ca prāgabhāvarūpatvānna janya' । sandigdhahetutā caiṣāṃ viṣayāpekṣayocyate ।। nirṇayasyāpi hetutvaṃ dṛṣṭaṃ sādhyāntare yata' । vyavacchedānvayau labdhvā niṣkriyādāvamūrtivat ।।
eva tacchabdavācyo bhavet । na ca taddheturasādhāraṇa iti phaṇitameva । athādharmādivad vipaparītavacano nañ, evaṃ sati viparyavācyo anadhyavasāyaśabdo bhavet, na ca viparītāvagraho asādhāraṇena janyata iti । yadi tu na me asmin vastunyadhyavasāyo astītyadhyavasāyābhāvāvadhāraṇamevānadhyavasāya', sa tarhi pramāṇābhāvenaivādhyavasāyābhāvo avagamyate ।
tatra hetorna vyāpāra' । ato jijñāsāmātraheturasādhāraṇa iti samarthanīyam । jijñāsā । yadyapi cāsau śuddhadharmidarśanādapi kadācid bhavatyeva tathāpi dharmadvāreṇāpi tāvad bhavatyeveti na taddhetutvamanupapannam ।
tenājñānamasiddhebhyo jijñāsānanyagāmina' । sāmānyātsaṃśayo yuktastathā sa pratisādhanāt ।। iti । yattvihāsādhāraṇasya saṃśayahetutvamuktaṃ tatparamatam । jñātasambandhapadasya hi vyāvartanīyamatra darśayitumabhipretam, tat saṃśayahetutve apyasādhāraṇasya ghaṭata eva ।
bhavatu tāvadayaṃ yasya kasyaciddhetu' । sarvathā jñātasambandhapadena vyudasyata iti tātparyam । śākyāstu saṃśayahetumasādhāraṇaṃ manyante, udāharanti ca śabdānityatve sādhye śrāvaṇatvam । anaikāntikamenaivanaṃ śākyā' prāyeṇa manvate ।
ubhayasmānnivṛttatvādubhayatrānuvṛttivat।। iti । idaṃ ca vārttikakṛtaiva pradeśāntare svayamupanyasya yathoktadūṣaṇairdūṣi tameveti ।। kiṃ punarudāhṛtānāṃ svābhāvikameva saṃśayadetutvaṃ netyāhasandigdheti ।।
kāraṇamāhanirṇayasyeti labdhvāntena । kva dṛṣṭamata āhaniṣkriyeti । kṣityekadeśasiddhatve gandhavattvasya hetutā । yatrāpratyakṣatā vāyorarūpatitvena sādhyate ।।
sparśāt pratyakṣatā vāsau viruddhāvyabhicāritā । pratipādyate । vyāptaṃ hyamūrtatvaṃ niṣkriyatvena । na hyamūrtaṃ gaganamātmā vā parisaspandate ।
na caivaṃ tadvatāṃ rathādīnāmamūrtatvaṃ dṛṣṭamiti ।। asādhāraṇasya nirṇaye hetutvaṃ darśayatikṣityekadeśeti । gandhaviśeṣadarśino hi viditavyāpte' kṣityekadeśasiddhatve bhavatyānumāniko nirṇaya iti ।। dvau viruddhārthasambandhāvekadeśini saṃśaye heturityuktam ।
tatrodāharaṇamāhayatreti । yatra hi na sākṣātkārijñānaviṣayo vāyu' arūpatvādityeka' sādhayati । aparo api sparśāt tadviparyayam । tatrāsau viruddhāvyabhicāritā bhavatīti śākyairabhihitam ।
tatra tulyabalobhayahetusannipātāt saṃśaya' । dvayorapi sādhanayo' prasiddhāvayavatvāviśeṣāt । arūpaṃ hyarūpisamavetamapratyakṣamiti kāṇādā manyante । tathā ca vāyu' ।
ato na pratyakṣa' । karmasvarūpamapi rūpaikārthasamavāyāñcākṣuṣamācakṣate । evaṃ sparśo api vāyo' prasiddha eva । prasiddhavyāptikaścāparokṣatvena ।
atastulyabalatvam । tataśca saṃśaya', viruddhayorekatropānapātāsambhavāt, samuñcayānupapatte', siddhe ca vastuni vikalpāsambhavāt bādhyabādhakabhāvasyāpi tulyakakṣyatvāt । ato anavasthayobhayasmin pariplavamāne bhavati saṃśaya' । tādātmyāt ।
tasya balābalaviśeṣe tvanumānavirodho varṇita eva । yathā sarvajño astīti buddhavacanaṃ samyak taduktatvād kṣaṇabhaṅgādivākyavadityekenokte apara' prabravīti buddho asarvajña iti madvacanaṃ samyak maduktatvāt yathā jyotiruṣṇamāpo dravā iti । atra maduktatvamubhayorapi siddham । buddhoktatā tu na na' prasiddhā, ato aprasiddhāṅgakatvāt pūrva sādhanaṃ balavatā prasiddhāṅgakena bādhyate ।
yattu viruddhāvyabhicārī saṃśaye heturiti śākyā vadanti । na caikasya saṃśayahetutvam anyataraparicchedāt । na ca samudāyābhiprāyamekavacanam । tasya viruddhatvāvyabhicāripadānāspadatvāt ।
sa hyaṃśābhyāṃ vyabhicāryeva । dvau tu viruddhāvyabhicāriṇāviti vaktavyam । na tvekavacanena । kecijjātyantaraṃ caināṃ varṇayantyapare puna' ।।
sādhāraṇatvamaṃśena samastaṃ vāpyananvayam । viruddhamarthamekaiko na vyabhicaratīti viruddhāvyabhicārītyucyate । tadastu । na tveka' saṃśaye heturityuktam ।
ata eva vārtikakāreṇa dvau । viruddhārthasambandhau saṃśayahetū iti dvivacanāntenaiva nāmnā saṃśayahetubhāvo darśita' । ihāpi viruddhāvyabhicāritetyetāvadevoktam । na tu viruddhāvyabhicārī saṃśayaheturiti ।
tadatra yogyatayānayorviruddhāvyabhicāritenati vyākhyeyam । dvau viruddhāvyabhicāriṇāviti yādaviti ।। imāṃ ca viruddhāvyabhicāritāṃ saṃśayahetuṃ sādhāraṇāsādhāraṇābhyāṃ jātyantarameke varṇayanti । apare puna' samudāyasyāṃśābhyāṃ sādhāramapanikṣepam ।
ityāhakeciditi । atra ca pradeśāntare vārtikakṛtā sādhāraṇya evāsthā darśitā । "sādhāraṇyāñca naitasya beda' kaścana vidyate । aṃśābhyāṃ samudāyo hi sādhāraṇapade sthita' ।।"
iti । na ca vācyaṃ dvayasyānanvayādasādhāraṇa evāyamiti । yadi hyekena dvayaṃ prayujyeta tato bhavedapyevaṃ, pratyekamanvitau dṛṣṭau dvābhyāṃ prayuktau nānanvitāviti śakyate vaktum । api cāsādhāraṇatve saṃśayahetubhāvo nopapadyeta ।
tasya nirākṛtapūrvatvāt । ata' sādhāraṇa evāyamiti । vayaṃ tu jātyantarameva sādhīyo manyāmahe । yathā hi na dvayamekena prayuktamiti nāsādhāraṇatvam ।
evaṃ sādhāraṇatvamapi na syādeva । kiṃ khalvatra sādhāraṇam । ekaikasyaikaikena vyāptasyaikaikena prayogāt, aṃśata' sādhāraṇasya ca samudāyasyāprayogāt । ata eva cātra sādhāraṇād bhedena pratihetu viruddhayo' saṃśayahetutvamuktam ।
itarathā tenaiva gatatvānna pṛthagupādīyeta । saṃśayajananaprakāro api cātra bhidyata eva । sādhāraṇo hyubhayadṛṣṭastu pratītimādadhāna' saṃśayaheturimau tvekaikaśyenobhayamupasthāpayantau saṃśayahetū iti vārtikakāreṇāpi sādhāraṇapade sthita ityuktam । eveti ।।
pratijñā yatra bādhyeta pūrvoktairyasya sādhanai' ।। tatparājayata' kāryo nirṇayo bādhavarjanāt । kvacit saṃśayahetū yau pratyekatvena lakṣitau ।। kathaṃ punarevañjātīyake viṣaye nirṇaya', ata āhapratijñetinirṇayāntena ।
sādhanavākyāvayavapratijñā bādhyate tatparājayenetarasya nirṇaya' kārya' । yathehaiva tāvat udāharaṇe tvagindriyavyāpāreṇa vāyāvaparokṣamanubhūyamāne tenaivānubhavena parokṣatāpakṣo bādhyate । na hi nastvagindriyabhuvastoyapratyakṣādvāyupratyakṣaṃ viśiṣyate । na hīhānadhiṣṭhānaṃ sparśanamātramanubhayate ।
api tu tadadhikaraṇaṃ dravyamapi । na hi prabalena marutābhihanyamānasya jalaṃ vā śliṣyata' saṃvida viśiṣyate । ato akṣasambandhaphalānusārāt pratyakṣo vāyuriti niścīyate । kvaciñcāgamena viṣayāpahāro bhavati ।
yathā śuci naraśira'kapālaṃ, prāṇyaṅgatvāt, śaṅkhaśuktiśakalavāditi pāśupatenokte anyo aśucīti sādhayati, prāṇyudbhūtatvāduñcārādivaditi । tatra pūrvapratijñāyā āgamena viṣayāpahārāduttareṇārthanirṇayo bhavati । śucītaraviveke hyāgama eva śaraṇam । tasmin paripanthini na śucitvānumānamātmānaṃ labhate ।
"nāraṃ spṛṣṭavāsthi sasnehaṃ savāsā jalamāviśet" iti । arudro hi mahāvrataṃ cacāra sa etacchavaśīrṣamupadadhāre'ti tvarthavādamātraṃ na śavaśirodhāraṇavidhi' । atra ca pratyakṣādīnyeva yathāsvamarthaṃ sādhayantīti sādhanapadenocyanta iti । kathaṃ puna' pratyakṣādīnyeva pratijñābādhanāyotsahante ।
teṣvapi sāmānyato darśanena bādhasya śaṅkyamānatvādata āha bādhavarjanāditi । na tāvat teṣu bādho dṛśyate, kadācid bādhasambhāvanā tu na teṣāṃ prāmāṇyamutsārayīti ।। atra bhikṣuṇā apakṣadharmastadaṃśena vyāpto heturityekavacanena vivakṣitaikasaṅkhya eka eva heturiti darśitam । ata eva viruddhāvyabhicāriṇorna hetatvamanekatvāt tayoriti ।
na caitat ghaṭate । saṅghāte nirṇayastābhyāmūrdhvatākākavattvavat । pratyekaṃ saṃhatau vāpi gamakāvavirodhinau ।। tasmādbhinau viriddhārthau hetū cātra nidarśitau ।
ṣoḍhā viruddhatāmāhuścaturdhā vaikadhāpi vā ।। ranekatvaṃ saṃśayahetutve hetu', api tarhiparasparaviruddhārthopaplāvakatvameva । viruddhau hi dvābhyāṃ dvāvarthāvekatropaplāvitāviti tatra saṃśerate । na tu hetvanekatvāt ।
saṃśayahetvorapi pratyekamavagatayorubhayasamāveśādeva kvacinnirṇayo dṛṣṭa' । yathā- ūrdhvatākākavattvayo' । kevalā hyūrdhvatā sthāṇupuruṣasādhāraṇī nānyataranirṇayāya prabhavati । kākanilayanasahakṛtā tu saivana sthāṇurayamiti niścāyayati ।
tadatraikasyaiva saṃśayahetutvaṃ dvābhyāmeva tu nirṇaya ityaprayojakaṃ saṃśayahetutve dvitvaṃ, viruddhānekasādhyatvameva saṃśayahetu' । yathā khalveka eva sādhārama' sapakṣavipakṣayorvartamāna' saṃśayaheturbhavati । evaṃ viruddhārthasyāpi hetudvayasyāṃśābhyāmubhayavṛttireva saṃśaye kāraṇamiti na taddvitvena hetutvanirākaraṇaṃ yuktamityāhakvaciditi । tāvadūrdhvatayā sthāṇupuruṣasandeho bhavatīti, kākavattāmātreṇa na saṃśayo dṛṣṭapūrva' ।
satyam । yastu kākavattāmātreṇa sthāṇuṃ siṣādhayiṣati tasyāsau kevalā saṃśayahetu', ūrdhvatāsanāthā tu nirṇāyiketyetāvadeva vivakṣitamityadoṣa iti । api ca avirodhino' pratyekaṃ saṃhatayorapi kvacidarthe sādhye hetubhāvo dṛśyate । yathaikasminneva śābdasya jñānasyānumātve anvayavyatirekajatvapratyakṣānyapramāṇatvayo', śakyate hi tābhyāmaikaikaśyena samastābhyāṃ cānumānatvaṃ sādhayitum ।
dvitve ca hetvābhāsatvakāraṇe naikasmin sādhye anekahetava' prayujyeran । prayoktārastvekameva sādhyaṃ kiñcānyaditaśceti nānāsādhanai' sādhayanto dṛśyante । tasmād virodhanibandhana evapa saṃśaya', na tu nānātvanibandhana ityabhiprāyeṇāha pratyekamiti । pūrvaṃ tu pratyekaṃ saṃśayahetvoreva militayornirṇayahetutvamuktam ।
ga atra tu pratyekaṃ gamakāvapi saṃhatau ca gamakāviti pratipāditamiti ।। tasmād viruddhārthāveva bhinnau saṃśayahetutvena darśanīyau । yathāsmābhiruktaṃ na tu bhinnatāmātreṇetyāhatasmāditi । śrutyarthoktasya bādhāyāṃ pratijñārthasya hetunā ।
nityatve kṛtakatvasya dharmabādhād viruddhatā ।। bādho dharmaviśeṣasya yadā tvevaṃ viśiṣyate । arthavacchabdarūpaṃ syāt prāk sambandhāvadhāraṇāt ।। apisaṃśayahetu' viparītaprakārān pratijānātiṣoḍhā viruddhatāmāhuriti ।
dharmadharmisvarūpasvaviśeṣobhayasvarūpasvaviśeṣai' ṣaṭprakārāṃ viruddhatāmeke bruvata ityartha' । veti । vayaṃ tu iṣṭavighātamātreṇaikameva prakāraṃ saṅgirāmaha ityāha ekadhāpi veti । pūrvoktapakṣapakṣadvayanivṛttāvapi vā śabda' ।
api vā śeṣabhājāṃ syāditi pakṣabādha eva viruddhatve kāraṇaṃ kimavāntarabhedopanyāseneti । triṣvapi ca prakāreṣu śrutyarthopāttasya pratijñātārthasya bādhāyāṃ viruddhatāmāhurityāha śrutyārthoktasyeti । dharmadharmyubhayasvarūpaṃ śrutyuktaṃ, tadviśeṣāstu prāyeṇārthoktā' । te ca svarūpasvaviśeṣā' pratijñārthaśabdenopādīyante ।
sarve hi te vakturabhipretā' । na tu dharmādiviśeṣā' sākṣāt pratijñāyāmantargatā' । tadasmin pratijñārthe hetunā bādhyamāne hetorviruddhatā bhavatīti । tatpunaridaṃ vipratiṣiddhamiva manayāmahe ।
kathaṃ hi pratijñārthe hetunā bādhyamāne heturviruddho bhavati । sa hi pratijñārthaṃ pratijñārthena bādhyate yadviruddho bhavet prasiddhatvādasya । prasiddhaṃ hi ghaṭasya kṛtakatvaṃ, na tadaprasiddhayā nityatayā bādhituṃ śakyam । ato bādhaka ityevāyaṃ vaktavya' ।
vārtikakṛtā tu paraprasiddhimātreṇa viruddha ityuktāmiti veditavyamiti । tatra dharmasvarūpabādhena tāvad viruddhatāmudāharatinityatve iti ।। dharmaviśeṣabādhastvevaṃ prayukte bhavatītyāhabādhaiti । tameva prayogaṃ darśayati arthavaditi pādatrayeṇa ।
svarūpābhidhānavādino hyāhu' gaurayamiti śabdākāraviśiṣṭor'tho avagamyate । vibhaktimattvātpaścādvat svarūpeṇeti cāśrite । asvarūpārthayogastu paścācchabdasya dṛśyate ।। tena prāgapi sambandhādasvarūpārthatā bhavet ।
ihapratyayahetutvād dravyādervyatiricyate ।। samavāyo yathehāyaṃ ghaṭa ityādisaṅgati' । abhidhatte tato viśiṣṭam । api cārthaśabdo vyabhicarati, ajñātasambandhasya tadanavagate' ।
svarūpaṃ tu na kadācid vyabhicarati sambandhāvadhāraṇātprāgapi tadavagamāt, avyabhicārī ca śabdārtha iti yuktam । ata' svarūpaṃ tāvadavaśyābhidheyaṃ śabdānāṃ, tadabhidhottarakālaṃ tu viśiṣṭābhidhānamapi bhavatu nāmeti । evaṃ prasādhyānte prayogamāhu' śabdasvarūpaṃ sambandhāvadhāraṇāt prāgarthavad vibhaktisambandhāt, agṛhītasambandho api hi svādivibhaktiyuktān śabdānavagacchati । yadā ca vibhaktiyoga' tadārthavattvaṃ dṛṣṭaṃ yathā sambandhagrahaṇāt paścāditi ।
kathaṃ punarevaṃ prayujyamāne dharmaviśeṣabādho bhavatyata āha svarūpeṇeti cāśrita iti । yadā hi svarūpeṇārthanārthavattvaṃ prathamamāśrityārthavattāmātraviśiṣṭaṃ sādhyate, tadārthādidamavagamyate svarūpārthavattvamasya siṣādhayiṣitamiti । evaṃ ca bhavatyarthākṣiptasya dharmaviśeṣasya bādha iti । kathaṃ puna' svarūpeṇeti cāśrite dharmaviśeṣo bādhyate ।
ata āha asvarūpeti । sambandhagrahaṇātpaścādarthāntarasya darśāt । ato vyāptibalena tadeva vibhaktimattayā sādhyate । ator'thavattāyā viśeṣaṃ svasvarūpārthavattvaṃ heturayaṃ viruṇaddhīti bhavati dharmaviśeṣabādha iti ।।
dharmisvarūpabādhodāharaṇamāhaihapratyayeti । yadā hisamavāyadharmiṇaṃ kṛtvā tasya dravyādivyatireka' sādhyate, ihapratyahetutvaṃ ca heturucyate ihāyaṃ ghaṭa iti, saṃyogo dṛṣṭānta', tadā dharmisvarūpabādha ityabhiprāya' ।। atrāpyasamavāyatvaṃ saṃyogasyeva sidhyati ।। tena dharmisvarūpasya vaiparītyād viruddhatā ।
yañca sattāvadekatvaṃ samavāyasya kalpitam ।। tatra saṃyogavadbhedāt sāyadviśeṣaviruddhatā । nityamātmāstitā kaiścid yadā sautrāntikaṃ prati ।। sādhyate avayavābhāvād vyomavad dvayabādhanam ।
tadobhayaviśeṣasya bādho ayaṃ sādhyate yadā ।। pārārthyaṃ cakṣurādīnāṃ saṅghātācchayanādivat । śayane saṅghapārārthyaṃ bhautikavyāptahetuke ।। kathaṃ punaratrodāharaṇe dharmisvarūpabādha', ata āha atrāpīti ।
atrāpyudāharaṇe dharmisvarūpasya samavāyātmano vaiparītyāpādanāddhetorviruddhatā bhavati । ihapratyayahetutvaṃ hyasamavāyātmana eva dṛṣṭamiti tādrūpyaṃ virundhyāditi dharmisvarūpabādha iti ।। asminneva ca dharmiviśeṣabādho api darśayitavya ityāhayañceti । samavāyo hi sattāsāmānyavadekarūpa iti kāṇādā manyante ।
so apyasya viśeṣa' saṃyogavadbhedāpatterbādhyata iti bhavati dharmiviśeṣaviruddho heturiti ।। ubhayasvarūpabādhāyāmudāharaṇamāhanityamātmāstiteti । yadā kaścit sautrāntikaṃ pratyevaṃ sādhayati ātmā nitya' niravayatvāt vyomavaditi, tadā dharmadharmidvayasya bādhanaṃ bhavati । sautrāntikasya hyavayavābhāvo vyomnyabhāvenaiva sambaddho abhimata ityātmano api tadvadabhāvaṃ gamayeta, āvaraṇābhāvamātraṃ hi nabha', na punastattvāntaramiti bauddhā manyante ।
ato anavayavatvādātmana' svarūpasya taddharmasya ca nityatvasya bādhādubhayabādha iti ।। ubhayaviśeṣabādhastvevaṃ sādhyamāne bhavatītyāhatadeti । yadā hi parārthāścakṣurādaya' saṅghātatvāt śayanādivaditi sādhyate, tadobhayaviśeṣabādha ityartha' । kathaṃ punaratrobhayaviśeṣabādha', ata āha śayana iti ।
ātmānaṃ prati pārārthyamasiddhamiti bādhanam । asaṃhataparārthatve । dṛṣṭe saṃhatatāpi ca ।। anāhaṅkārikatvaṃ ca cakṣurāde' prasajyate ।
hikhaṭvādau mahābhūtasaṃhataśarīrapārārthyena saṅghātatvāditi heturvyāpto dṛṣṭa iti saṃhatapārārthyameva sādhayet । ātmānaṃ ca prati pārārthyaṃ sādhayitumabhimatam, tanna sidhyet । so ayaṃ tāvat pārārthyasya dharmasya yo viśeṣo abhimata ātmapārārthyaṃ sa tāvad bādhyate । cakṣurāderapi dharmiṇo yo viśeṣa āhaṅkārikatvaṃ nāma so apyanenaiva hetunā bādhyate ।
saṃhatātmakatvaṃ hi śayanādāvanāhaṅkārikatvena vyāptaṃ dṛṣṭam, bhautikā hi te, atastannidarśanena cakṣurādayo api bhautikā bhaveyu' । āhaṅkārikāṇīndriyāṇīti kāpilā' saṅgirante, teṣāṃ cāyaṃ prayoga' । tadayamartha' saṃhatapārārthyabhautikatvābhyāṃ vyāpto heturyasmin śayane tatrātmapārārthyamasiddhamiti dharmaviśeṣabādhanaṃ tāvad bhavati । dharmiviśeṣabādho api bhautikavayāptyā sūtrito anantarameva vivariṣyata iti na kevalamātmapārārthyaṃ na sidhyati, asaṃhatarūpātmapārārthye ceṣṭe vyāptibalenātmano api saṃhatatā prāpnotītyāha asaṃhateti ।
nānena hetunāsaṃhatarūpātmārthatā sidhyati । pratyuta saṃhatataivātno bhavediti ।। dharmiviśeṣabādhaṃ vivṛṇotianāhaṅkārikatvamiti । vyākhyātacaraṃ cedam ।।
evaṃ tāvad jñātasambandhapadavyāvartanīyo viruddha' prapañcita' । idānīṃ tadvyāvartyā eva dṛṣṭāntābhāsā darśayitavyā' । tairhi nānumānāṅgasambandho jñāpayituṃ śakyate । ataste api jñātasambandhapadenaiva vyāvartyante ।
idaṃ cāsmābhi' prāgevoktam । "jñātasambandhavācā ca trayo atrāniyatādaya' । hetudṛṣṭāntayordeṣā bhāṣyakāreṇa vāritā' ।।" gamakasyaikadeśasya vyāptirgamyeti bhāṣitum ।।
sādhyasādharmyavaidharmyadṛṣṭānta' pratipādyate । tatra hetvarthamuddiśya sādhyopādānamiṣyate ।। uddeśyo vyāpyate dharmo vyāpakaścetaro mata' । yadvṛttayoga' prāthamyamityādyuddeśyalakṣaṇam ।।
tadvṛttamevakāraśca syādupādeyalakṣaṇam । iti । atastannirākaraṇārthaṃ dṛṣṭāntavacanameva tāvadavatārayatigamakasyeti । vyāptipradarśanāya dvividho dṛṣṭāntastāvad sādhanavākye darśayitavya' ।
sādhya' pakṣa' tatsādharmyavaidharmyābhyāṃ yo dṛṣṭānta' sa pratipādyata ityartha' ।। tatra sādharyadṛṣṭāntaprakāramāhatatreti । "udāharaṇasādharmyāt sādhyasādhanaṃ hetu'" iti । sādhyasya prajñāpanavacanamiti yāvat ।
tasya cārtho liṅgameva । tañcoddiśya sādhyopādānaṃ sādharmyadṛṣṭānta iṣyate । yo yo dhūmavān sa so agnimāniti yāvaditi । kimevamupādīyamāne sidhyatyata āha uddeśya iti ।
ukataṃ vyāptipradarśanāya dṛṣṭāntavacanamiti । evaṃ copādīyamāna uddeśyo dhūmādirvyāptatayā kathito bhavati, itaraścopādeyo agnyādirvyāpakatvaṃ bhavatītyuktam ।। kīdṛśaṃ tu tayo' svarūpamata āhayadvṛtteti । yadvṛttatadvṛttābhyāṃ yattatpariniṣpannānāṃ yo ya ityādiśabdānāmupādānam, tadayamartho bhavati ।
yadyad yadvṛttena saṃyuktaṃ prathamaṃ prayujyate pradhānaṃ ca taduddeśyaṃ, tattadvṛttuyaktaṃ ca paścāt prayujyamānaṃ sa so agnimāneveti caivakāreṇa yuktaṃ tadupādeyam । sarveṣveva ca grahavrīhyādisaṃmārgāvaghātādiṣūddeśyopādeyeṣvayameva viveka iti veditavyamiti ।। vadatyarthaṃ svaśaktyā ca śabdo vaktranapekṣayā ।। sādhyahetutvamarthānāṃ vyāptiśaktyanurodhata' ।
tatrājñānād yadā vaktā sahabhāvavivakṣayā ।। viparyayeṇa vā hetau na pyāptatvaṃ vivakṣati । vivakṣannapi vā śabdaṃ tadyogaṃ na vaded yadi ।। ghaṭe kṛtakanāśitve nāśi vyāptaṃ kṛtena vā ।
na tadeṣṭasya hetutvaṃ syādaniṣṭasya caiva tat ।। kiṃ punarevaṃ prayoganiyame prayojanam, vivakṣāparatantrā hi śabdā', te yathā tathā vā prayuktā yathābhiprāyaṃ vartiṣyanta eva । ata āhavadatīti । na vaktrabhiprāyaparatantrā' śabdā', svābhāvikyaiva tu śaktyā kecideva kvacidevārthe vartante, ato na vivakṣānusāreṇeṣṭasiddhirbhavatīti vācya eva dṛṣṭāntavacanavinyāsaprakāra iti ।।
yadi tarhi svatantrā' śabdā' atathāsthite apyarthe śabdānusāriṇīṣṭasiddhirbhavedata āhasādhyahetutvamiti । ayamabhiprāya' nārthaśakti' śabdaśaktimanurudhya pravartate, na ca śabdaśaktirarthaśaktim, ato na yatā vaktrabhipretārthānusāriṇī śabdaśakti', evaṃ na śabdānusāriṇyarthavyavastheti, arthādīnāṃ kṛtakatvānityatvādīnāṃ vyāptiśaktyanurodhādeva sādhyahetubhāvo bhavati na śabdānurodhāditi ।। vaktranapekṣayā svaśaktyaiva śabder'thamācakṣāṇe yattāvadāpadyate tad darśayatitatrājñānāditi sārdhadvayena । yadā hi dṛṣṭānta vaktumanabhijño vaktā sādhyahetvo' sahabhāvamātraṃ vivakṣati ।
yathā śabdo anitya' kṛtakatvāditi prayoge,yathā ghaṭe kṛtakatvanāśitve sta iti । viparītāvagraheṇa vā na hetorvyāpyatāṃ vivakṣati । satyāmapi vivakṣāyāṃ kutaścid bhramanimittāt na vyāptiyogyaṃ śabdaṃ vadati । sahabāvamātrameva tu pūrvavad vadet, viparītaṃ vā bhrānta' yatā nāsitā kṛtakatvena vyāpteti, tadā tāvanna kevalamiṣṭaṃ na sidhyati aniṣṭameva tu vyāptiviparyayādāpadyate ।
tasmād vyāpyatvarūpeṇa vācyo hetutvasaṃmata' । yadā samyak prayukte api vākyer'tho na tathā bhavet ।। sādhyahetūbhayavyāptiśūnyatvāt paramārthata' । nityo dhvaniramūrtatvāt karmavat paramāṇuvat ।।
ghaṭavadvyomavaccāpi tadasadvādinaṃ prati । dharmyasiddhāvapi hyevaṃ dṛṣṭāntābhāsatā bhavet ।। tatsadbhāve api ca vyomni dvayayukte api kīrtite । karmādyālocanād vyāptirhetornāstīti varjanam ।।
kṛtakatvasya hetutvaṃ na syāt । aniṣṭasyaiva tu nāśitvasya bhavedityevañjātīyakāniṣṭaprayoganivāraṇāya yukto dṛṣṭāntaprayoganiyama iti । etadevopasaṃharatitasmāditi । hetutvasaṃmata' kṛtakatvādivyāpyatvarūpeṇa vācya ityartha' ।।
arthānāṃ śabdatantratve yad bhavati tad darśayatiyadetipādarahitadvayena । asyārtha' yadā hi vyāptiśaktyanusāreṇaivārthānāṃ sādhyahetutvaṃ tadā yadyapi vaktrā na sahabāvamātraṃ darśitaṃ,kintu samyageva dṛṣṭāntavacanam, arthāstu na tadanurūpavyāpyavyāpakabhāvanāvasthitā iti dṛṣṭāntābhāsatā bhavediti vakṣyamāṇena sambandha iti । yathā nityo dhvaniramūrtatvāditi prayoge karmavat paramāṇuvad ghaṭavad vyomavaditi dṛṣṭānteṣu yathāsaṅkhyaṃ paramārthata' sādhyahetūbhayavyāptiśūnyatayā । karma khalvanityamiti tat sādhyabhūtayā nityatayā śūnyaṃ, hetustvamūrtavāditi tatra vidyata eva ।
paramāṇavastu bhūrtā iti teṣu hetuśūnyatā, sādhyaṃ tu nityatvaṃ teṣu vidyata eva । ghaṭe tu na sādhyaṃ nityatvaṃ nāpyamūrtatvaṃ heturityubhayaśūnyatā । vyomni tu dṛṣṭānte vyāptiśūnyatāmuttaratra svayameva vivariṣyati । dṛṣṭāntābhāsatā bhavatītyāha tadasadvādinamiti ।।
vyāptiśūnyatāṃ vivṛṇoti tatsadbāve apīti । vyāptyā sādharmya ukte ca na vaidharmyamapekṣyate । sahabhāvitvadṛṣṭyā tu yadā vyāptiṃ na lakṣayet ।। para' sādharmyadṛṣṭāntāt taṃ vā nāpekṣate yadā ।
vaktā vā sahabāvitvaṃ śuddhaṃ tena vaded yadā ।। vaparītānvayaṃ vāpi tatsamādhitsayā tadā । vyomna' sadbhāvo bhavet, tacca hetusādhyadvayayuktaṃ nityatvādamūrtatvācca । tathāpi karmādiṣvamūrteṣu anityeṣvālocyamāneṣu hetorvyāptirnāstīti īdṛśasyāpi dṛṣṭāntasya varjanameva ।
ayamapi na sādhyasiddhye samartho yata iti ।। vyākhyāta' sābhāsa' sādharmyadṛṣṭānta' । vaidharmyadṛṣṭāntamata' paraṃ vyākhyāsyati । tatraitadeva tāvat prathamaṃ vaktavyam ।
kiṃ sarvadaiva sādharmyavad vaidharmyavacanaṃ kāryaṃ na veti । tatra tāvad vyatirekapradhānavādina' sarvadā vācyamiti ye vadanti tān pratyāhavyāptyā sādharmya ukta iti । evaṃ hi manyate vyāptiprajñāpanāya hi dṛṣṭāntavacanam, sā cet sādharmyavacanena jñāpitā kiṃ vaidharmyavacanena । sādharmyaṃ cāvaśyameva vacanīyamanvayaprajñāpanāya, tatpradhānatvādanumānasya ।
vyatirekasyāpi tanmukhenaiva siddhe' । itarathā duradhigamatvāt । ato yadi vyāptyā sahitaṃ sādharmyamuktam, alaṃ vaidharmyavacaneneti । kadā tarhi vaidharmyaṃ vācyamata āha sahabhāvitvadṛṣṭyeti pādatrayeṇa ।
yadā hi vaktrā samyageva dṛṣṭānta ukte para' śrotā jānāti yathā hetusādhyayo' sāhityamātranenoktaṃ na vyāptiriti, tadā sādhyābhāve hetvabhāvaṃ jñāpayituṃ avaidharmyeṇeṣṭasādhana'miti vakṣyamāṇena sambandha iti । yadā khalvabhyastavaidharmyastamevāpekṣate na sādharmyadṛṣṭāntaṃ tadā ca vaidharmyeṇeṣṭasādhanamityāha taṃ vā nāpekṣate yadeti । yadā vā vaktā suśikṣitavaidharmya' sādharmyaṃ vaktumajānānastena sādharmyadṛṣṭāntena sahabhāvamātrameva śuddhaṃ vyāptihīnaṃ kathayati, tadāpi paryanuyuktena tenaiva vaidharmyeṇeṣṭasādhanaṃ kāryamityāha vaktā veti ।। yadā vā bhrānto viparītamanvayaṃ darśayati, tadāpi tatsamādhānecchagayā pūrvaviparītajñānopamardanena vaidharmyeṇeṣṭasādhanamityāhaviparītānvayamiti ।
pūrvajñānopamardena vaidharmyeṇeṣṭasādhanam ।। sāhityamātraṃ pūrvoktaṃ hetostatropayujyate । vyāpyavyāpakabhāvo hi bhāvayoryādṛgiṣyate ।। tayorabhāvayostasmād viparīta' pratīyate ।
dhūmabhāve agnibhāvena vyāpte anagnistataścyuta' ।। adhūma eva vidyetetyevaṃ vyāpyatvamaśnute । tathānagnāvadhūmena vyāpte dhumastataścyuta' ।। anyatrānavakāśatvād vyāpyate dhruvamagninā ।
nanvanvayavaipītye sa eva yathāvat pratipādyatāṃ kiṃ vaidharmyavacanena । satyamevamapīṣṭaṃ sidhyatyeva, kintu bhrāntairidamasmābhiruktaṃ sādhyābhāve hetvabhāvo vivakṣita iti vaidharmyeṇāpi tāvadiṣṭasādhanaṃ bhavetyeveti । yattu tatpūrvaṃ sāhityamātramuktaṃ tadvaidharmya evopayujyate tasyaiveṣṭaṃ sādhayato anugrahe vartate ityāha sāhityamātramiti ।। evaṃ tāvad vaidharmyavacanasyāvasaro darśita', tadvavacanaprakāramidānīṃ darśayativyāpyavyāpakabhāvo hīti ।।
vaiparītye kāraṇamāha dhūmabhāva iti । yadā hi dhūmabhāvo agnibhāvena vyāpto bhavati tadānagniragnyabhāvastato dhūmāt pracyuta' sannadhūme dhamābhāva eva bhavatītyevaṃ tāvad vyāpto bhavati । yo hi yasmin sati bhavati asati ca na bhavati sa tanniyatastadvyāpta ityucyate । yathā dhūmo agnāveva bhavannagninā vyāpta iti siddho abhāvayorvyāptiviparyaya iti ।।
yata eva cābhāvayorīdṛśo vyāpavyāpakabhāva' ata eva bhāvayorabhimatavyāptisiddhirityāhatathānagnāviti । anagnāvagnyabhāve dhūmābhāvena vyāpte dhūmastatra virodhivyāpteralabdhāvakāśo agnāveva bhavatītyevaṃ tadvyāpyatā tasya sidhyati । tatheti । yathā bhāvavyāptyapekṣayābhāvavyāpti' evamabhāvavyāptyapekṣayā bhāvavyāptirityartha' ।
na caivamitaretarāśrayatā, bījāṅkuravadanāditayopapatteriti ।। vyāpakau tu yadocyete bhāvābhāvau tadā tata' ।। naiva vyāpyādvipakṣasya pracyuti' kathitā bhavet । tasmād dhūmena sādhyatvamagne' prārthayate yadā ।।
tadānagniradhūmena vyāpto vācyo na cānyathā । anagnyadhūmasāhitye vyāptervāpi viparyaye ।। na prastutopakāra' syādanyadvāpi prasādhyate । yatrāpyarthasya śūnytavaṃ dvābhyāmekena vā bhavet ।।
kiṃ punarabhāvayorvyāptiviparyayāśrayaṇe prayojanamata āhavyāpakautviti । yadā hi ya eva bhāvo vyāpakastadabhāva eva vyāpakatayā vaidharmyadṛṣṭānta ucyate tadā tato vyāpyād dhūmādernaiva vipakṣasyānagnyāde' pracyuti' kathitā bhavet । tatakathanārthaṃ ca va vaidharmyavacanaṃ prayojanaṃ bhavet । na hi yatra dhūmastatrāgniritivat yatra dhūmābhāvastatrāgnyabhāva iti kathyamāne vyāpyād dhūmādanagnervipakṣasya nivṛttirdarśitā bhavatīti ।
ato dhūmenāgniṃ siṣādhayiṣatā vaidharmyadṛṣṭāntenāgnidhūmābhāvayorvyāptiviparyayo vācya ityāha tasmāditi vācyo antena । yatrāgnirnāsti tatra dhūmo nāstītyevaṃ yadavṛttatadavṛttābhyāmuddeśyopādeyabhāvo darśayitavya ityartha' । sa cānagniradhūmen vyāpta ucyamāno nānyathā vācya', kintu sādharmyoktenaivoddeśyopādeyaprakāreṇetyāha na cānyatheti । prakāraścānantaramevokta iti ।।
anyathāvacane doṣamāhaanagniyadhūmasāhityaiti । yathaiva sādharmyadṛṣṭānte svaśaktyā śabdor'thaṃ vadati nārthaśaktimanurudhyata iti sāhityamātravacane vyāptiviparyaye vā neṣṭaṃ sidhyatītyuktam, evamihāpi bhavatīti bhāva' ।। evaṃ dihāpyartho na śabdavaśavartīti yatrārtho dṛṣṭāntarūpo dvābhyāṃ hetusādhyābhāvābhyāmekena vā tayo' śūnyo bhavati tatrāpi na prastutopakāro bhavati anyadvāniṣṭaṃ prasajyata ityāhayatrāpīti । samyak prayukte api vākyer'thasyātadāyattatvānneṣṭasiddhiriti bhāva' ।
yadanityaṃ tu tanmūrtamaṇuvad buddhivat khavat । sādhyena vyāptisiddhyai hi vyātireko atra kathyate ।। yasyāyaṃ nāstyasau hetustena sādhyena nāpyate । tena dṛṣṭe api sāhitye na sarvo gamya iṣyate ।।
sahadṛṣṭirna sambandho vyāptirnaiva ca tāvatā । mūrtānityatvayukte api tasmādaṅgīkṛte ghaṭe ।। yaditi । nityo dhvaniramūrtatvādityatraiva prayoge yadaivaṃ vaidharmyamucyate yannityaṃ na bhavati tadamūrtamapi na bhavati yathā paramāṇuriti tadā sādhyābhāvaśūnyo dṛṣṭānta' ।
paramāṇornityatayā tadabhāvasya tatra darśayitumaśakyatvāt । buddhivaditi tu dṛṣṭānte hetvabhāvaśūnyatā । buddheramūrtatayā tadabhāvasya vaktumaśakyatvāt । khavaditi tūbhayābhāvaśūnyatā, nityāmūrte tasminnubhayābhāvo duradhigamo yata iti ।।
evaṃ sādharmyadṛṣṭāntavadvyāptivaikalye apyabhāsatā darśayitavyā । tatsidadhyarthaṃ hi vipakṣāddhetorvyatireka' kathyate । yasya tu vipakṣaikadeśādapi vyātireko nāsti, nāsau sādhyena vyāpto bhavatītyasatyāṃ vyāptāvanarthakaṃ tādṛśasya vaidharmyasya vacanamityabhiprāyeṇāha sādhyeneti ।। yataścaivañjātīyako na sādhyena vyāpyate tena kvacidabhāvayo' sāhitye dṛṣṭe api na sarvatra gamyagamakabhāvo bhavatītyāhateneti ।
yadyapi yannityaṃ na bhavati tadamūrtamapi na bhavati, yathā ghaṭa' kuḍyaṃ veti, kvacidabhāvayo' sāhityaṃ śakyate darśayitum । tathāpi na sarva śabdādi nityatayā viśiṣṭo anena hetunā gamya iṣyate । kiñciddhyamūrtaṃ nityamākāśādi,kiñcidanityaṃ karmādīti bhāva' ।। kimiti neṣyate ata āha sahadṛṣṭiriti ।
vipakṣaikadeśanivṛttyā hi sahabhāvamātraṃ heto' sidhyati । na ca tanmātrasambandho anumānāṅgam । kiṃ tarhi, vyāpti' । na cāsāvetāvatā sāhityamātreṇa sidhyatīti ।
etadevodāharaṇena darśayati mūrtānityatvacayukte apīti । idaṃ prāgeva vyākhyātamiti ।। karmādau vyāptyabhāvena na dṛṣṭāntatvamiṣyate । aśeṣāpekṣitatvācca saukaryāñcāpyadarśanāt ।।
sādhanaṃ yadyapīṣṭo atra vyatireko anumāṃ prati । tāvatā na hyanaṅgatvaṃ yukti' śābde abhidhāsyate ।। avyāptyā sādharmya ukte ca na vaidharmyapekṣyate' ityucyate, na hi śatāṃśenāpi hetorvipakṣād vyatireke śaṅkyamāne gamakatvamastītyaśeṣavipakṣo anumāturvyatirekaṃ grahītumapekṣita' । na cāsau duradhigama', ekadeśasthasyāpi sarvādarśanasaukaryāt ।
darśanaṃ hi sarvavipakṣāṇāṃ duṣkaram, tadabhāvastu saukaryaprāpta eva । na cāyogyānupalambhānnedamadarśanaṃ hetorvyatirekāya prabhavatīti vācyam । na hi no vipakṣādarśanādavinābhāvaniyama' । kintu tādātmyatadutpattinibandhana' ।
vipakṣadarśane tu heto' paripanthinyavinābhāvo grahītumaśakyo bhavati । taccaikadeśasthasyāpi tāvannāstyeveti paripanthini vṛttimātre darśanaṃ vyāpriyate । ato yadaivāgnikāryo dhūma ityavagataṃ tadaiva tadāyattātmalābho nāsati tasmin bhavatīti jñāyate । na cānvayajñānameva vyatirekabuddhau nibandhanam, asādhāraṇeṣu tadasambhavāt ।
na hi mahānasaparidṛṣṭayoragnidhūmasvalakṣaṇayostatraiva niruddhayoranyatra darśanamasti, yenānvayo anubhūyeta । tat kuto anvaya' kutastarāṃ ca tannibandhano vyatireka' । na ca viśeṣeṣu sāmānyaṃ nāma kiñcidanugataṃ svarūpamasti, yanniyamyaniyāmakatayāvasīyeta, vikalpākāratvāt tasya । ato viśeṣā eva kecit kayācid vyāvṛttyopalakṣitā' kañcid viśeṣaṃ vipakṣavyāvṛttimukhena gamayantīti tatpradarśanārthaṃ vaidharmyavacanameva nyāyyamiti ।
tān pratyāhaaśeṣeti yuktirantena । ayamabhiprāya' yadyapi vyatireko anumānāṅgam । sa tu nādarśanamātrāt sidhyati । taddeśāgamanādapi ca tasyopapatte' ।
na ca kāryatvāvadhāraṇādasati kāraṇe abhāva', tasyaivāsati vyatireke duradhigamatvāt । yaddhi yasmin sati bhavati asati ca na bhavati tattatkāryam । bodhaprasaṅgo bhedānāṃ na cāvyāpterbhaviṣyati । asti sāmānyavastveṣu vyāpitā tatra gamyatām ।।
gantavya' । tata' kāryatā tadadhīne tu tasminnitaretarāśrayatā । astu vā darśanamātrād vyatireka', tasya ca saukaryaṃ, naitāvatānumāṃ prati yuktiranaṅgam । yuktiryoga' sambandho anvaya ityanarthāntaram ।
nānvayo anaṅgamiti yāvat । tanmukhenaiva sarvapramātṝṇāmanumānotpatte' । atastatkathanārthaṃ sādharmyadṛṣṭānto api vācya eva । nāsāvekāntena pratyākhyātuṃ śakyate ।
idaṃ cānvāruhya vacanam । yathokta eva siddhānta' samyak sādharmyaprayoge na vaidharmyamapekṣaṇīyamiti । anvayasyaiva prādhānyāt tamantareṇa vyatirekāsiddhe' । avagate hi dhūmasyāgninā sambandher'thādanagninivṛtti' sidhyati ।
ata' sa tāvad vidhimukhena prathamaṃ darśayitavya', avasare tu vaidharmyamapi kadāciducyate । anaṅgatvamiti tu paṭhatāmiyaṃ vyākhyāidaṃ hi liṅgasyānumāyāmaṅgatvam yadanvayavyatirekau,tābhyāṃ hi tadaṅgaṃ bhavati । ato yathā vyatireko aṅgatvam, ka evamanvayāparanāmā yuktirapīti । nanu liṅge api śabdātmake pratītyuttarakālabhāvyanvayo anaṅgamevāta āha śābde abhidhāsyata iti ।
śābde hyanumānād bhinne pratītyuttarakālabhāvinī yuktiranaṅgamiti vakṣyate । nāṅgamarthadhiyāmeṣā bhavedanvayakalpanā । iti । anumāne tu sarvatraivānvaya' pratītyaṅgamiti ।
ye tu tāvatā nānaṅgatvamanvayasyetyadhyāhṛtyātraivārthe śābde yuktirvakṣyate iti vyācakṣate, teṣāmaśrutānvayādhyāhāra eva tāvadupālambha' । na cānvayasyānumānāṅgatve śābde yuktirvakṣyate । atraiva jñātasambandhapadena tasyoktatvāt । ata evānvayādhīnatvamanumānasya ca sthitamiti vakṣyati ।
tasmād yathoktaiva vyākhyeti ।। yattu bhedānāmevānumāne gamyagamakatvaṃ teṣāṃ cānvayo na sambhavatītyuktam, tatrāhabodhaprasaṅgaiti । na bhedānāmanumānabodhe gamyagamakatāyā' prasaṅga' । teṣāṃ sarvadeśakālāvyāpterekaikatra niruddhatvāt ।
kecit sādharmyadṛṣṭānte vyāptyāpi kathite puna'।। vaidharmyoktimapīcchanti vyāvṛttiniyamecchayā ।। hetau sādharmyadṛṣṭāntāt sādhyenaivāvadhārite । bhāvenāparasya tathāvidhasyaiva niyama' śakyate anubhavitum ।
na cāsati tasminnānumānāṅgaṃ sambhavatīti teṣāmanvayābhāvo na doṣāyeti । yadi na bhedānāṃ bodhaprasaṅga', kasya tarhi darśitamidaṃ, na bhedānugatamekaṃ kimapi pāramārthikaṃ rūpamasti । tasya vikalpākāratvāt । yadyapi ca vyāptisamayasaṃviditarūpāropeṇaivādhunānumānamupajāyate ।
tathāhi tasya nipuṇato nirūpyaṇāṇasyā sambhavād vibhrama evāyam । yadyevamasadrūpāropapravṛttamanumānamapramāṇameva । satyam । pratibandhabalena tu kiñcideva svalakṣaṇaṃ kenāpi vikalpākāreṇa sāmānyātmanā samadhigataṃ yadaparaṃ vikalpākārollikhitameva svalakṣaṇaṃ pratilambhayati tatpramāṇamityākhyāyate ।
aviṃsavādo hi na' prāmāṇye kāraṇamarthakriyāsthitiścāviṃvāda' । yadāhu' apramāṇamaviṃsavādi jñānamarthakriyāsthiti' । aviṃsavāda' iti । bhavati cānumāner'thakriyāsamarthavastulābho vastunirbhāsapura' saro apīti pramāṇamanumānam ।
"atasmitaṃstagrahād bhrāntiraviṃsavādata' pramā"iti । ato bhedānāmeva gamyagamakatvam । te ca na bhājanamanvayasyeti yuktamevoktamata āha astīti । asyārtha' ।
bhavedevaṃ yadi na bhedātiriktaṃ kiñcit sāmānyaṃ vastu bhavet । asti tu tadityākṛtigranthe sakalaparoktadoṣaparihāreṇopapādayiṣyate । tasya cānekadeśakālavyāpitā gamyata iti nābhājanamanvayasya । na cātasmiṃstadagraha', pāramārthikatvāt tasya ।
evaṃ ca yadanumānuprāmāṇyasiddhyarthaṃ parai' kimapi kāśaṃ kuśamavalambyate, tadapi mandaproyajanameveti ।। anyanmataṃ vyāptyāpi sādharmyadṛṣṭānta ukte vaidharmyamapi vācyamiti, tattāvadupanyasyatikeciditi pādatrayeṇa । kiṃ pustadicchāyāṃ kāraṇamata āha vyāvṛttiniyamecchayeti ।। etadeva vivṛṇotihetāviti ।
evaṃ hi manyante । vyāvṛtti' sarvata' prāptā sādhyābhāve niyamyate ।। tattu mandaphalaṃ yasmāt pakṣe apyevaṃ nirūpitam । vyāpakābhāvamātraṃ hi vyāpyānnityaṃ nivartate ।।
tasmād yathaiva śuklatve paṭasyokte virodhinām । nivṛttirnatu dairdhyādestathātrāpi bhaviṣyati ।। dvaividhyaṃ nopapannaṃ tu yathaiva hyagnidhūmayo' । sādharmyadṛṣṭānteyatra dhūma ityuddiśya tatrāgnirevati saivakāramupādīyate, tadā heto sādhyenaivāgnināvadhārite sarvato agnoranyamātrād vyāvṛtti' prāpnoti, na caitat sambhavati ।
sādhyadharmādhikaraṇāderapyabhāvaprasaṅgādapakṣadharmatvāpatte' । pakṣābhāvaprasaṅgācca । ata' sādhyābhāva eva vyāvṛttiṃ niyantuṃ sarvadaiva vaidharmyavacanamarthavat । sati hi tasminnagnyabhāve dhūmo na bhavatītyāveditaṃ, bhavatīti ।।
etadapi dūṣayatitattu mandaphalamiti । tadidaṃ vaidharmyavacanamevaṃ kriyamāṇaṃ mandaphalamityartha' । kathaṃ mandaphalamata āha yasmāditi । kiṃ nirūpitamata āha vyāpākabhāvamātraṃ hīti ।
agnimān parvata iti pakṣavacane nirūpitamidam, yathā aniyamastadvipakṣācca kalpyate nāvirodhina' iti । ata' sādharmyadṛṣṭānte api vyāpyā dhūmādervyāpakābhāvanivṛtti mātremeva darśayitavyam, nānyamātranivṛttiriti ।। etadeva dṛṣṭāntavacanenopapādayannupasaṃharatitasmāditi । pratijñāhetusādharmyadṛṣṭāntākhyāstrayo matā' ।
vākyasyāvayavā' prāyo mīmāṃsakamate satām।। etacca bhāṣyakāreṇa svayamevopadarśitam । dṛṣṭāntahetusādhyārthapadatrayanibandhanāt।। iti ।।
atra bhāṣyam atattu dvividhaṃ pratyakṣato dṛṣṭasambandhaṃ sāmānyato dṛṣṭasambandhaṃ ca । tatra pratyakṣato dṛṣṭasambandhaṃ yathā dhūmākṛtidarśanādagnyākṛtivijñānaṃ, sāmānyato dṛṣṭasambandhaṃ ca yathā devadattasya gatipūrvikāṃ deśāntaraprāptimupalabhyāditye api gatismaraṇam' iti । anena prameyadvaividhyādanumānadvaividhyamuktamiti । atra kecinnītijñaṃmanyā avadhṛtasvalaśraṇameva kvacidanumānena sāmānyato gṛhyata iti manyante ।
tadabhramāpanayāya bhāṣyakāreṇedamuktam atattu dvividham, adṛṣṭasvalakṣaṇaviṣayamapyanumānamasti kriyādiṣvi'ti । kathaṃ punaradṛṣṭasvalakṣaṇena sambandhadarśanam, utpattimata' phalasya darśanāt । yadyapyanavadhṛtasvalakṣaṇena vastunā viśeṣata' sambandho anavagata', sāmānyatastu dṛśyate । sarvaṃ hi kādācitkaṃ phalaṃ kutaścidāgantukādutpattimato jāyamānaṃ dṛṣṭam, tantusaṃyogebhya iva paṭa' ।
ato devadattasya bhūtapūrvottaradeśavibhāgasaṃyogau kadācidupalabhyāgantuka' ko api heturanumīyate । sāmānyato dṛṣṭasambandhamanumānamācakṣate pratyakṣānupalakṣitapūrvasvalakṣaṇaviṣayatvāt । agnyādiṣu tu pratyakṣata' svalakṣa āvadhāraṇāt prāk pratyakṣato dṛṣṭasambandhamanumānamāhu' । na ca dravyameva saṃyogavibhāgayo' kāraṇamiti vaktavyam ।
satyapi tasminnabhāvāt । na ca dravyāntarāgama eva śakyeta kalpayituṃ, tasya pūrvadravyapratyabhijñayā bādhitatvāt । na ca sadṛśāparāparotpattivipralabdhā bhedaṃ na budhyanta iti sāmpratam, deśādibhede api tadabuddheraviparyayāt । uktaṃ ca vivaraṇakāreṇa akṣamabhaṅgastu pratyabhijñānāgnirākriyata eva ।
ato dṛṣṭakāraṇasambhavādadṛṣṭaṃ kimapi saṃyogavibhāgayo' kāraṇamanumīyate । tacca karmetyākhyāyate । ata eva pradeśāntareṣvapi karmāpratyakṣameve'ti । bhāṣyakāro darśayati yathā vakṣyati"na hi te pratyakṣe"iti ।
ayadāśrayaṃ deśāntaraṃ prāpayati tatkarmetyucyata' iti ca । vyaktameva deśāntaraprāptiphalonnīyamānatvameva karmaṇo darśayatīti siddhaṃ kriyādīnāṃ sāmānyato dṛṣṭānumānaikaviṣayatvam । evaṃ ca prameyadvaividhyādanumānadvaividhyopapattiriti ye vadanti tān pratyāhadvaividhyaṃ nopapannamiti । idamuktaprakāraṃ dvaividhyamanupapannamiti bhāva' ।
kathamanupapannamata āha yathaiveti pādatrayeṇa । yathā khalvagnidhūmākṛtyo' pratyakṣayo' pratyakṣadṛṣṭa' sambandho, bhavati evaṃ gitaprāptyākṛtyo', tayorapi pratyakṣatvāt । pratyakṣadṛṣṭa' sambandha' gatiprāptyostathaiva hi ।। pratyakṣameva hi vayaṃ deśāntaraṃ prāpnuvantaṃ devadattaṃ gacchatīti manyāmahe ।
neyaṃ jātyādivikalpanābhya' karmakalpanā viśiṣyate । tadvadevendriyānvayavyatirekānuvidhāyitvādaparokṣanirbhāsācca । nanu devadatte deśasaṃyogavibhāgātiriktamaparaṃ karmaṇa' kimapi rūpamaparokṣamīkṣamahe । phaladarśanenaiva tadanumīyate ।
jātervā vyaktito vya yā' kiṃ rūpamanubhūyate, yadasau pratyakṣaviṣayatayāvasīyate । rūpameva sā vyakte', kimasyā rūpāntareṇeti cet, karma vā kimarūpam । idamapi hi tato na bhidyata eva । āgantukaṃ tu kevalam ।
ato jātikalpanāvat karmakalpanāmapi pratyakṣapakṣa eva nikṣipanta' pañcadhā savikalpakaṃ pratyakṣaṃ vibhajāmahe । "na hi dṛṣṭipathaṃ prāptaṃ devadattaṃ nirūpayan । paṭhana kāvyaṃ svasaṃjñoktaṃ parokṣamiva budhyate ।।" iti ।
phalānumeye tu karmaṇyādityavad devadattavat pratītiprasaṅga' । na caiṣa devadattamiva calantaṃ spandamānamādityamapi paśyatīti dṛśyate । sthiraṃ hi sarvadā tanmaṇḍalamavalokyate । saṃyogavibhāgau tu tasyāpi pratīyete eveti tulya t tābhyāmubhayatrāpyānumānika' pratyayo bhavet ।
api ca vibhāgopakrame saṃyogāvasāne ca karmaṇi tata unnīyamāne gacchatīti vartamānanirbhāsa' pratyayo na bhavet, atītaṃ hi tat, tadā kathaṃ vartamānākārabuddhigocaro bhavati । jalapravāhaniścaleṣu matsyeṣu nirantarotpadyamānajalāvayasaṃyogavibhāgāvagamādānumānikī, gatisaṃvidupajāyeta । sthāṇau ca śyenaviyukte śyena iva karmānumīyeta । tataśca so api gacchatīti buddhiviṣayatāmāpadyeta ।
yadi mataṃ na vibhāgamātrāt karmānumānam, api tarhi vibhāgapūrvākāt saṃyogāditi । eva tarhi yadaika' śyenaviyukta' sthāṇuranyena saṃyujyate tatra prasaṅga' । calitvāvasthite ca devadatte । yadi tūcyate yo ayamutpatata' śyenasya deśāntarasaṃyoga' tasya sthāṇusamavetena karmaṇā niṣpattyasambhavānna tatra karmānumānamiti ।
kalpyatāṃ tarhi śyene api karma, sthāṇau tu prasaṅgānativṛttireva । niyataṃ hi pratibaddhadṛśa' smṛtapratibandhasya pratibnadhakavijñānam । asti ca sthāṇau kāraṇapribaddhaphaladarśanamiti nānumodaya' śakyate । niroddhum ।
śyenasamavāyinaiva karmaṇā sthāṇāvapi saṃyogavibhāgopapattau na tadgatakarmānumānamiti cet tanna । na hi prayojanānusāriṇyamanumānavyavasthā । vyāptaṃ hi liṅgaṃ yatra yatra dṛśyate tatra tatra vyāpakamupasthāpayati । arthāpattirhyanyathopapattyā parihriyate nānumānam ।
yadi tvavicchannotpattaya' saṃyogavibhāgā' kriyānumāne kāraṇam, evaṃ tarhi na kācid gatiranumīyeta, bhaviṣyatsaṃyogavibhāgānāṃ pramāṇāgocaratvāt । prathamaṃ ca katipayānāmevāvagate' । atha svadeśasaṃyogavibhāgahetukaṃ kriyānumānam । na ca sthāṇo' śyeno deśa ityucyate ।
evamapi matsyeṣu prasaṅgānativṛttireva, teṣāṃ hi jalaṃ svadeśa eva । parokṣavyomavādināṃ ca vihaṅgame gacchatīti kriyāpratyayānupapatti', vyomasaṃyogavibhāgayorapratyakṣatvāt tābhyāṃ tadanumānānupapatte' । na ca viyadvitatālokāvayavasaṃyogavibāgāvagamanibandhano vihaṅgame calatīti pratyaya', santamase api bhāvāt । na ca tamo nāma kiñcidvastvasti bhavatsiddhānte, bhāso abhāvamātrtavāttasya ।
atastatsaṃyogavibhāgahetuko api na kriyāvasāya' śakyate samādhātumiti na pratyakṣe karmaṇi dvaividhvopapatti' । yā tu ana hi te pratyakṣe' ityapratyakṣatoktā, tāṃ tatraivānyathā vyākhyāsyāma' "rūpaśabdāvibhāgam" iti ca vadatā sūtrakāreṇa pratyakṣameva krametyāsthitam । apūrvādhikaraṇe ca"karmaṇo rūpamupalabhāmaha"iti vacanaṃ yathācoditavitatapūrvāparībhūtābhivyaktāvasthitakarmarūpānupalabdhyabhiprāyameva । itarathā hyupalabdhimātrapratiṣedhe śaśaśṛṅgādivannityābhāva eva karmaṇo bhavet ।
na hi tatra pratyakṣopalabdhimātrameva pratiṣiddham । ayadāśrayaṃ deśāntaraṃ prāpayatī'ti ca na phalānumeyatvābhiprāyam । kiṃ tarhi? āśrayasya deśāntaraprāpakatvarūpeṇa na svarūpata' karmāstītyapūrvātmanā karmaṇo avasthānaṃ darśayati । aihāpi devadattasya gatipūrvikāṃ deśāntaraprāptimupadityayorubhayorapi karmaṇo anumeyatvāt kena viśeṣeṇāditye gatyanumānaṃ sāmānyato dṛṣṭatayodāhriyate ।
devadatte api hi sāmānyato dṛṣṭādeva gatisiddhi' । ato naivaṃvidhaṃ granthato yuktito vā ghaṭata iti sūktamanupannamiti । pratiyoginorhi parasparamasaṅkare dvaividhyaṃ bhavati । āditye anupalabdhiścenna deśe apyadhunātane ।
kvacit tatropalabdhiśced devadatte api dṛśyatām ।। yadi dharmyantarāpekṣā tatra sāmānyadṛṣṭatā । syādagnidhūmacayo' saiva tasmādevaṃ pracakṣate ।। pratyakṣadṛṣṭasambandhaṃ yayoreva viśaṣayo' ।
pratyakṣadṛṣṭasambandhasya pratiyogitayopāttaṃ sāmānyato dṛṣṭasambandhaṃ tatrāpi gatiprāptyākṛtyo' pratyakṣadṛṣṭa eva sambandha iti na pratiyoginorasaṅkara iti ।। yadi tu dṛṣṭānte pratyakṣatāyāmapi pakṣīkṛtādityagaterapratyakṣatvāt na pratyakṣadṛṣṭa' sambandha ityucyate । tadetadāśaṅkate tāvatāditye anupalabdhiścediti । idānīṃ dūṣayati neti ।
kāraṇamāhadeśe apyadhunātana iti । deśe apyadhunātane samprati pramīyamāṇe, apratyakṣatopalabdhirevetyartha' । yadi tvagnidhūmākṛtyo' kvacinmahānasādau apratyakṣopalabandhiriṣyate sā tarhi devadatte api gate' pratyakṣatvādastītyāhakvaciditi ।। evaṃ tāvat pratyakṣato dṛṣṭatā sāmānyato dṛṣṭatayā saṅkīryate ityuktam ।
dṛṣṭābhimatāgnyākṛtyanumāne saṅkīryata ityāha yadīti pādatrayeṇa । yadi hi devadattādidharmyantarāpekṣaivāditye gatyanumānasya sāmānyato dṛṣṭaṣyate, sā tarhi mahānasādidharmyantarāpekṣayāgnidhūmayorapi gamyagamakatvenāvasthitayo' prāpnotyeva । sāmānyato hyavivakṣitadeśādibhedamidamavagataṃ dhūmavānagnimāniti, yathā deśāntaraprāptyadhikaraṇaṃ gatyadhikaraṇamiti । ata' pratiyogitvarahitamevedatasmādevaṃ pracakṣata iti ।
yathoktadvaividhyāsambhavādevaṃ vakṣyamāṇaprakāreṇa dvaividhyaṃ varṇanīyamiti bhāva' ।। tatra pratyakṣasambandhaṃ tāvadudāharati pratyakṣeti budhyate antena । gomayendhanatajjanyaviśeṣādimati' kṛtā ।। taddeśasthena tenaiva gatvā kālāntare api tam ।
yadāgnirbudhyate tasya parvabodhākat puna' puna' ।। sandihyamānasabhdāvavastubodhāt pramāṇatā । viśeṣadṛṣṭametacca likhitaṃ vindhyavāsinā ।। ākṛtyoreva caiṣeṣṭā vyavacchedena kenacit ।
hetusādhyavyavastheti viśeṣo nopadarśita' ।। bahuvrīhi', tajjanyo ayaṃ dhūmaviśeṣ iti ca prāk pratyakṣeṇa matiṃ kṛtvā punaśca kiyatā vilambanenānyatra kvacid katvā gata' san taddeśasthena tenaiva dhūmaviśeṣeṇa tamevāgniviśeṣaṃ budhyate, tadā tatpratyakṣadṛṣṭasambandhamanumānaṃ bhavatītyartha' । anena ca viśeṣadṛṣṭameva pratyakṣadṛṣṭaśabdenocyata iti vyākhyātam । pratyakṣaśabdena hi viśeṣo lakṣyate ।
pratyakṣeṇa hyayamevaṃvidho avāntaraviśeṣo gomeyandhanatajjanyatvādirūpa' śakyate avagantum । na pramāṇāntareṇa । tadadvāreṇa tvanumānasyāpi tādṛśo viśeṣo viṣayo bhavatīti yuktaiva pratyakṣaśabdena viśeṣalakṣaṇā । viśeṣadṛṣṭaṃ ca sāmānyato dṛṣṭasya bhavati pratiyogīti dvaividhyopapattiriti bhāva' ।
nanu viśeṣadṛṣṭaṃ nāma pramāṇabheda'o । na cedaṃ pramāṇam,gṛhītaviṣayatvāt । taddeśasthitenaiva hi dhūmena tasminneva deśe sa eva gomayendhanajanyāgniranumīyate । ato deśabhedābhāvādaprāmāṇyameva, ata āhatasyeti pādatrayeṇa ।
tasyaivaṃvidhasya pratyakṣadṛṣṭasya sandihyamānasadbhāvavastubodhāt pramāṇatā bhavati । yadyapi deśabhedo nāsti । kālabhedāttu saṃśayānasya saṃśayocchedadvāreṇa prāmāṇyamavihatamiti । etacca vindhyavāsināpi viśeṣadṛṣṭatvenodāhṛtamityāha viśeṣadṛṣṭamiti ।।
yadi viśeṣadṛṣṭodāharaṇamidaṃ kathaṃ tarhi bhāṣye ākṛtigrahaṇam । evaṃ hi viśeṣa eva darśayitavyo bhavet । ata āhaākṛtyoreveti । agnidhūmāntaratve ca vācye sāmānyato mitau ।
sāmānyadṛṣṭamekāntādatretyāditya ucyate ।। pratyakṣaviṣayatvaṃ ca sāmānyasya prasādhitam । vastutvaṃ cātra heturvā dvayasyāpyabhidhīyate ।। revātra hetusādhyatvam ।
evaṃ hyatra pratyaya' । sa evāyamadya yāvadanuvartamāno gomayendhanavikārasya dhūmasyākāro dṛśyate । ata eva tadindhanayoniragniranuvartata ityato nānupapannamākṛtigrahaṇamiti ।। yadyevamavivakṣitāvāntaraviśeṣamagnidhūmāntarameva sāmānyato dṛṣṭodāharaṇatayā vācyam ।
kimādityodāharaṇena । ata āhaagnidhūmāntaratve ceti । yathā hyagnidhūmākṛtyostuṇadārugomayenthanādijanmā suvyakto viśeṣa' sarvapramātṛsyasaṃvedyo bhavati, naivaṃ gatiprāptyākṛtyo' । ata' prāptyākṛtimātrād gatyākṛtimātrānumānamāditya ekāntata' sāmānyato dṛṣṭasambanthamiti yuktamevādityodāharaṇamiti ।।
kiṃ puna' sāmānyata' sambandhagrahaṇe pramāṇam । na hyagṛhītayo' sambandhino' sambandhagrahaṇamasti । na ca sāmānyayo' pratyakṣagrahaṇaṃ sambhavati । tasya svalakṣaṇaikaviṣayatvāt ।
nānumānamanavasthāpātāt । ata āhapratyakṣaviṣayatvamiti । bhavedanavasthā,vadyanumānena sāmānyagrahaṇamiṣyate । tasya tu savikalpakasiddhau pratyakṣaviṣayatvamupapādyānta upasaṃhṛtaṃ apratyakṣatvamata' siddhaṃ sāmānyasye'ti ।
nanu yastveva na sāmānyaṃ kiñcidasti nāma । vastutvaṃ ceti । vastutvamapyākṛtigranthe vistareṇa pratipādadayiṣyate । pratyakṣaviṣayatāpratipādanena ca pratyakṣe api prasādhitaprāyameva ।
atra ca aasti sāmānyavastuṣvi'tyanvayopapādanāya sāmānyasya vastutvamupanyaśrastameva । ayaṃ tu hetukathanārtha' punarupanyāsa iti । yastu haituko na hetumantareṇa pramāṇāntarasiddhāvādriyate । taṃ prati hetunaivobhayamupapādayiṣyāma ityāhaatreti ।।
dhumādagnyanumānasya vastvālambanatā bhavet । abhāvānyapramāṇatvāt svārthe śrotrādibudhdivat ।। sāmānyasya ca vastutvaṃ pratyakṣagnāhyatāpi ca । abhāvānyaprameyatvādasādhāraṇavastuvat ।।
tatra vastutvaprasādhanārthaṃ tāvad hetumāhadhūmādagnyanumānasyeti । bauddhā hyavastusāmānyālambanamanumānamācakṣate । sāmānyasya vikalpākāramātrābhyupagamāt । ata eva bhrāntirevānumānaṃ, sambandhabalena svalakṣaṇarūpamupasthāpayatīti pramāṇityāhu' ।
tāneva pratīdamucyate vastvālambanamanumānabhabhāvānyapramāmatvāt yathā svārthe śrotrādibuddhi' । yā hi svaviṣaye śrotrādibhirindriyairbuddhirjanyate, sā vastvālambanaivapa । yena ca yadindriyaṃ sannikṛṣyate sa tasya svārtha' prāpyakāritvādindriyāṇām । tadiha mṛgatṛṣṇādijñānanirākaraṇārthaṃ svārthaviśeṣaṇam ।
aviśeṣeṇopādāne tu nābāvānyapramāṇatvasya vastvālambanatayā vyāpti' kathitā bhavet । bhrāntīnāmubhayavikalatvāt । na hi tā' pramāṇam । na ca vastvālambanā' ।
anyasamprayuktendriyasyahi tā anyaviṣayā jāyante । ūdṛśameva jñānamavastvālambanaṃ, na punaratyantāsadartham । evaṃ vastvālambantve anumānasya sādhite arthāt sāmānyaṃ vastvityuktaṃ bhavati । idaṃ cāvastvālambatvamanumānasyārthapadaṃ prayuñjānena bhāṣyakāreṇa nirākṛtam ।
anarthaviṣayamanumānamiti bauddhā manyante । yadvaditi svapratibhāse anarther'thādhyavasāyena pravartamānā bhrāntirapyarthasambandhena pravṛttestadavyabhicārāt pramāṇamanumānamiti, teṣāmidamuttaram artha' sāmānyamanumānasya viṣayo bāhya eva । na vikalpākāramātramityākṛtigranthe vistareṇa pratipādayiṣyata iti ।। evamarthād vastutvaṃ prasādhyāhratya prasādhayatisāmānyasya ca vastutvamiti ।
sāmānyaṃ vastu abhāvānyaprameyatvādasādhāraṇavastuvaditi vakṣyamāṇena sambandha iti । pratyakṣaviṣayatāmidānīṃ prayogeṇa darśayati pratyakṣeti pādatrayeṇa । yadabhāvānyaprameyaṃ tat pratyakṣeṇa gṛhyata eva । yathā saugatānāmevāsādhāraṇaṃ vastviti ।।
sāmānyaṃ nānumānena vinā yasya pratīyate । na ca liṅgavinirmuktamanumānaṃ pravartate ।। asāmānyasya liṅgatvaṃ na ca kenacidiṣyate । na cānavagataṃ liṅgaṃ kiñcidasti prakāśakam ।।
tasya vāpyanumānena syādanyena gati' puna' । tadutpattiśca liṅgāt syāt sāmānyajñānasaṃhatāt ।। tasya cāpyanumānatvād bhavelliṅgena codbhava' । anumānāntarādeva jñānenaivaṃ ca kalpane ।।
liṅgaliṅgyanumānānāmānantyādekaliṅgini । katiryugasahasreṣu bahuṣvapi na vidyate ।। atha sāmānyabhūte api liṅge anyasmād gitarbhavet । pramāṇādapramāṇād vā tathā liṅgigatirbhavet ।।
bauddhānāmeva tu sāmānyamanumānaikaviṣayaṃ manvānānāmanavasthā prasajyata ityāha sāmānyamiti pañcabhi' । nigadavyākhyāto grantha' ।। yadi tūcyate liṅgabhūtasāmānyagrahaṇārthamanumānāpekṣāyāmanavasthā bhavati, na tadagrahaṇārthamanumānamapekṣyate, dhūmādisvalakṣaṇadarśanaprabhavavikalpavedyatvāttasya । na cāsāvapramāṇam, arthakriyāsamarthavastupratilabhāt ।
na ca pramāṇamanarthaviṣayatvāt । ato anirvacanīyavikalpasiddhatvāt liṅgasya nānavasthā bhavatītyāśaṅkyāhaatheti । ayamabhiprāya' na tāvat pramāṇamapramāṇaṃ ca jñānaṃ sambhavati । viruddhasvabhāvayorekatra pratiṣedhe anyatarāpatteraparihāryatvāt ।
apramāṇasya ca prameyavyavasthāpanāśakteravaśyaṃ pramāṇameva tajjñānamabhyupagantavyam । pramāṇāntaramevāpadyeta । evamapyanumānasya nityoccheda' prasajyate । pramāṇāntarameva syāt sāmānyasyāvabodhakam ।।
apramāṇāvabuddhādvā liṅgālliṅgini yā mati' । sāpi mithyā bhavennityaṃ bāṣpajātāgnibuddhivat ।। nanvapramāṇabhūtāpi sambandhasmṛtiriṣyate । yathā liṅgigatau hetustathā liṅgagatirbhavet ।।
tatra yatpūrvavijñānaṃ tasya prāmāṇyamiṣyate । tadusthānamātreṇa smṛte' syāccaritārthatā ।। pramāṇāntaraṃ ca sadyathā talliṅgaṃvedane pramāṇamiṣyate, evaṃ liṅginyapi prāpnoti । evaṃ ca vakṣyamāṇaprasaṅgo bhavet ।
pramāṇādapramāṇādveti vadannanirdhāritobhayarūpatāṃ vikalpasya darśayati ।। astu tarhi liṅgino api tathaivāvagama', ko doṣa', ata āhaevamapīti । ayamabhiprāya' anavastāmapi prasañjayatāmasmākamanumānocchedāpādanamabhimatam । pramāṇāntarābhyupagame api cānumānocchedo bhavatyeva ।
tadeva hi pramāṇaṃ tadā sarvasya liṅgaliṅgisāmānyasyāvabodhakaṃ bhavediti ।। yadi tvekarūpābhyupagame apramāṇatvameva liṅgajñānasyeṣyate,tato apramāṇāvagatālliṅgālliṅgijñānamapi mithyā bhavet । bāṣpādiva dhūmasaṃviditādagnijñānam । evaṃ ca nānumānamiti ।
sa evānumānasya nityoccheda ityabhiprāyeṇāha apramāṇāvabuddhāditi ।। atra codayatinanviti । yathā hyapramāṇameva sambandhasmaraṇaṃ pramāṇakāraṇamiṣyate tathā liṅgajñānamapi bhaviṣyatītyartha' ।। pariharatitatreti ।
smatirhi pūrvajñānād bhavantītadupasthāpanadvāreṇānumāyāmupayujyate । tacca pramāṇameveti tadanusārī nirṇayo yukta iti ।। na tu liṅgagatau kiñcit pramāṇamupapadyate । tadabhāvāt smṛtiścātra na kathañcit pravartate ।।
smārthametadabhedena vijñānamiti yo vadet । tasya vandhyāsute apyasti nūnaṃ smaraṇaśaktatā ।। na cāsādhāraṇor'thātmā sāmānyajñānakāraṇam । yasmānnāsyāvinābhāvastena dṛṣṭa' kathañcana ।।
na caiṣa prakāro liṅgagatau sambhavatītyāhana tviti । na hyatra prāgapi liṅgāvagame pramāṇaṃ kiñcidupapadyate, yat pramāṇajñānenopasthāpyata iti । na ca liṅgajñānamapi smṛtireveti vācyam । pūrvapramāṇābhāvādevetyāha tadabhāvāditi ।।
nanu nirvakalpagṛhītadhūmādisvalakṣaṇapariprāpakatayā liṅgajñānamapi smṛtireva । ato atrāpi nirvikalpapramāṇāntarato nirṇayo yukta eva । ata āhasmārtamiti । yathā samprati sambandhajñānaṃ gṛhītaprāpakatayā samaraṇam, evametadapi liṅgajñānaṃ nirvakalpakagṛhītaprāpakatayā tadabhedena smārtamiti yo vadati tasya vandhyāsutre api smaraṇaśaktiranivāritā ।
gṛhītaviṣayā hi smṛtiriti sthiti' । na ca liṅgasāmānyajñānaṃ nirvakalpakagṛhītasvalakṣaṇālambanamiti kathaṃ smṛti' । yadatra prakāśate tanna gṛhītaṃ, yacca gṛhītaṃ sanna prakāśata iti na smṛtitvam । agṛhītagocarāyāṃ tu smṛtau vandhyāsute api smaraṇaprasaṅga iti ।।
nanvanumānena liṅgasāmānyajñāne anavasthā bhavati, yadi sāmānyātmakameva liṅgaṃ tadagrahaṇārthamiṣyate, tasyānumānavedyatvāt । asādhāraṇa evārthātmā sāmānyajñāne liṅgaṃ bhaviṣyati, sa ca pratyakṣa eveti nānavasthā । ata āhana ceti । kiṃ na kāraṇamata āhayasmāditi ।
dṛṣṭāvinābhāvaṃ liṅgaṃ bhavati । na cāsya tena sāmānyenāvinābhāva' kathañciddeśata' kālato vā dṛṣṭa' । asādhāraṇasya bhāvāntareṣvanusyūtyasambhavādekatra dṛṣṭasya ca tatraiva niruddhatvāditi ।। syādvā sambandhadṛṣṭyāsau sāmānyaṃ kṛtakatvavat ।
nahyasādhāraṇaṃ vastu pūrvatreha ca vidyate ।। na cāpyavyapadeśyasya vikalparahitasya ca । vinā pūrvānusandhānālliṅgatvamupapadyate ।। kalpyante ca viśeṣā ye te apyaliṅgamananvayāt ।
etasmādeva heto' syāt tajjñānasyāpyaliṅgatā ।। sāmānyarūpatāyāṃ vā tathaivānavadhāraṇam । sambandhadarśanābhyupagame va kṛtakatvādivat sāmānyarūpatāpattirityāhasyādveti । atra kāraṇamāhanahīti ।।
itaścāsādhāraṇor'thātmā na liṅgamityāhana ceti । dhūmādarhidhūmo ayamityādivikalpāspadīkṛto agnayāderliṅgamiti dṛṣṭam । asādhāramastu kenacidrūpeṇāpyavyapadeśya' kathaṃ liṅgaṃ bhavediti । liṅgatvaṃ nopapadyata iti vakṣyamāṇena sambandha iti ।
nanu tiraścāmasatyeva śabdollekhe asādhāraṇarūpadarśināmevānumānaṃ dṛṣṭamato nāvyapadeśyatvādaliṅgatvamata āhavikalpeti pādatrayeṇa । ayamabhiprāya' mā nāma tiraścāṃ śabdollekho bhavet, arthavikalpastu teṣāmapi pūrvāparānusandhānātmako astyeva । ato yuktameva teṣāmanumāne avyapadeśyasyāpi kathaṃ liṅgam । na hi so ayamityānārūḍho buddhau dhūmo agnerliṅgaṃ bhavati ।
na caivamasādhāraṇe sambhavati, pūrvāparānusandhānāgocaratvāt tasyeti ।। asmanmate api ye asādhāraṇātmāno dhūmādayo viśeṣā vikalpyante te apyanvayābāvādaliṅgaṃ, kimaṅga punarnirvikalpakaikagocaro asādhāraṇor'thātmā ityāhakalpyantaiti । anvayābhāvādevāsādhāraṇajñānamapi liṅgisāmānyajñāne na liṅgamityāha etasmādeveti ।। kvacidvā dṛṣṭasambandhe sarva' pratyāyako bhavet ।।
sambandhānubhavo avaśyameṣitavyaśca liṅgina' । anumānapravṛttestu prāṅmānaṃ tatra nāsti te ।। nacāpi vāsanāmātrālliṅgajñānasya sambhava' । liṅgijñānaṃ ca tadvat syāt trirūpālliṅgato na tat ।।
sāmānyeti । yadi tu kasmiṃścidevāsādhāraṇe sāmānyena jñātasambandhe anyadarśināpi sāmānyamanumīyate । evaṃ tarhi sarva eva sarvasya pratyāyako bhavet । aviśeṣādityāhakvacideti ।।
evaṃ tāvanna liṅgāvadhāraṇe pramāṇamastītyuktam । sambandhānubhavaiti । nāgṛhīte liṅgini tatsambaddhaṃ liṅgaṃ śakyate avagantum । na cānumānapravṛtte' prāk tasmin sāmānyātmani bhavata' kiñcit pramāṇamastyasmākamiva pratyakṣam, ato lliṅginyapyavagamyamāne anavasthāprasaṅga ityabhiprāya' ।।
nanvanādikālīnavāsanāmātranibandhana evāyaṃ liṅgaliṅgisaṃvyavahāra', kimihātinirbandhena । kācideva hi vāsanodbhūtā kiñcilliṅgākāraṃ vikpamāvirbhāvayantī kiñcidevānumāsaṃvyavahāraṃ pravartayati । yathāhu''sa evāyamanumānānumeyavyavahāro buddhyārūḍhena dharmadharminyāyena, na bahi' sadasattvamapekṣata' iti, ata āhana cāpīti । na vāsanāmātranirmitaṃ liṅgajñānam ।
vāsanā hi pūrvānubhavāhita' saṃskāra' । nāsau lihgasāmānyasya śaśaviṣāṇādivadatyantāsata' sambhavatīti kathaṃ vāsanāmātrālliṅgajñānasya sambhava iti । tannibandhane liṅgajñāna iṣyamāṇe tadvadeva liṅgijñānopapattarenarthakaṃ trirūpāliṅgator'thadṛganumānamityanumānaprāmāṇyāśrayaṇamityāhaliṅgijñānaṃ ceti ।। yatrābāvasya liṅgatvaṃ na cāsāvānumānika' ।
pramāṇāntaragamyatvāt tatra doṣo na jāyate ।। pratyakṣāvagatālliṅgād yasya liṅgigatirbhavet । tasya nāto adhikaṃ kiñcit prārthanīyaṃ prasajyate ।। yatrāpyanumitālliṅgālliṅgini grahaṇaṃ bhavet ।
tatrāpi maulikaṃ liṅgaṃ pratyakṣādeva gamyate ।। liṅgatvaṃ kakṛtakatvādau kriyāyā' kārakasya vā । pratyakṣatvaṃ ca tasyeṣṭamiti dūraṃ na gamyate ।। nanviyamanavasthā meghābhāvena vṛṣṭhyabhāvānumāne bhavato api samānaiva, abhāvasyānupalabdhiliṅgatvāt ।
sātīyaliṅgāntarāpekṣāyāmanavasthāpadyate । ata āhayatreti । yatra hi vṛṣṭyabhāve meghābhāvo liṅgaṃ nāsāvanumeya', abhāvākhyapramāṇāntaragamyatvāt । ato nātra tulyajātīyāpekṣānibandhano anavasthādoṣo jāyata iti ।।
pratyakṣasāmānayvādināṃ tu na na' kācidanavasthetyāhapratyakṣāvagatāditi । ata' pratyakṣādityartha' ।। anumitānumāne tarhyanavasthā, ata āha yatrāpīti । pratyakṣā hi deśāntaraprāptirmaulikaṃ mūle bhavaṃ liṅgaṃ, tena gatimanumāyāditye gatisādhane anumīyamāne nāvasthetyabhiprāya' ।।
nanvanitya' śabda' kṛtakatvāt, kṛtakatvaṃ catatra darśanādityevaṃ karmānantarabhāvitayā kṛtakatve sādhyamāne karmaṇo api hetvantarādanumāne anavasthā bhavedata āha liṅgatvamiti । "kṛtakatvānumāne hi karmaike tatra darśanād" । iti kārakavyāpārāntarabhāvitvaṃ liṅgamuktam । tatra ca kārakāviśiṣṭā kriyā tadviśiṣṭaṃ vā kārakamantarabhāvitāṃ viśiṣalliṅgamāpatati ।
evaṃ śabdaupamānādau sāmānyaśrayatā yata' । taddausthityena dausthityaṃ sarvatrāta' prasajyate ।। tasmātpratyakṣapūrvatvaṃ pramāṇāntara iṣyate । pratyakṣatvaṃ ca sāmānye nānyatā hi gatirbhavet ।।
pratyakṣālambanatvaṃ ca viśeṣasya kathaṃ bhavet । yadā vastvamtarāpekṣa' sāmānyāṃśa' sa kīrtyate ।। rūpādayo hi sāmānyaṃ sarve nīlādyapekṣayā । svaviśeṣānapekṣyātha nīlādīnāṃ samānatā ।।
ca tatpratyakṣam । kriyāyāstāvat pratyakṣatvamanantarameva sādhitam । kārakamapi tadvat pratyakṣameva । śaktistu parokṣā ।
sā ca na tāvadiha liṅgam । na cānumeyā । ata' kriyākārakayorubhayorapi pratyakṣatvānna dūragamanam । anumeyakarmavādināmapi hi phalāvadhyavasthānānnānavasthā, nitarāmasmākamiti ।।
dausthitye dusthitamāpadyeta teṣāmapi sāmānyaśrayatvāt । na ca tadapramāṇaṃ vakṣyamāṇanayāyādityabhiprāyeṇāha evamiti ।। ato avaśyaṃ pramāṇāntarāṇāṃ pratyakṣapūrvakatvameṣṭavyaṃ sāmānyasya ca pratyatvam, itarathā tvanavasthā prāpnotītyupasaṃharatitasmāditi ।। evaṃ tāvat sāmānyasya pratyakṣatvaṃ vastutā copapāditā idānīṃ viśeṣā eva pratyakṣeṇa gṛhyanta iti ye vadanti tān pratyāhapratyakṣeti ।
viśeṣo hi yadi tāvadavayavī dravyamabhimata', cāvayavavastvantarāpekṣa' sāmānyāṃśo asmābhi' kīrtyata iti kathaṃ pratyakṣa iti ।। yadi tvavayavirūpādaya eva viśeṣā iṣyante, tadapyayuktam । te api hi svaviśeṣanīlādyapekṣayā sāmānayamevetyāharūpādayo hīti । te cāpi tāvat sāmānyaṃ yāvat syu' paramāṇava' ।
dvyaṇukasyāpi yadarūpaṃ taddhi sādhāraṇaṃ dvayo' ।। na cāntyena viśeṣeṇa vyavahāro asti kasyacit । na ca pratyakṣatātsaya saṅghāte kevalasya vā ।। bhedenāgṛhyamāṇasya nābhedo grāhyatāṃ vrajet ।
na ca bhinneṣvabhinnatvabuddhergrāhyatvasambhava' ।। yadi tu nīlādaya eva viśeṣā iti matam । tanna । teṣāmapyavāntaranīlādyapekṣayā sāmānyarūpatvādityāhasvaviśeṣāniti ।।
yadi tvekabhramarādidravayanīlimaiva viśeṣa iṣyate, tanna । tasyāpi pakṣādisvāvayavāśritanīlaviśeṣāpekṣayā sāmānyarūpatvāt । pakṣanīlimāpi tadavayavanīlāpekṣayā sāmānyameva । evaṃ ca aparamāṇubhya' prasaṅgo darśayitanya ityāhate cāpīti ।
nirbhāgā hi paramāṇava iti tadarūpamasādhāraṇameveti ।। tebhyastu prāk dvyaṇukarūpamapi dvayo' sādhāraṇamityāha dvyaṇukasyāpīti ।। nanvastu paramāṇurūpameva viśeṣa', sa eva na' pratyakṣo bhaviṣyatyata āhana cāntyeneti । vyavahārārthaṃ hi pramāṇamanustriyate, na vyasanitayā । na cāntyena viśeṣeṇa vyavahāra' kasyacidastīti kiṃ tatpratyakṣatayeti ।
nanūpekṣāphalamapi pramāṇaṃ bhavatyeva, ata āhana ceti । na na' kaparamāṇūnāṃ rūpaṃ sthūle vartamānānāṃ tantūnāmiva paṭe pratyakṣaṃ vibhaktānāṃ veti na kathañcid viśeṣaviṣayatā pratyakṣasyeti ।। nanu paramāṇava eva bhinnā' sañcitā gṛhyante na kāryadravyamekam । ata' kathaṃ tatsāvayaveṣu sāmānyamityucyate ।
sañcitā eva cānanyavṛttitayā viśeṣāsādhāraṇādipadavācyā iti te pratyakṣā bhaviṣyanti । mā nāmaikaikata' paramāṇurakṣagocaro bhavedata āha bhedeneti । eko hi sarvadā sarveṣāṃ ca bāva' prakāśate na paramāṇubhedā' । na ca bhedenāgṛhyamāṇo abhedo gṛhyata iti sāmpratam ।
saṃvidvirodhāditi bhāva' । samudāyo na vāpyasti bhavatāṃ na ca sarvadā । sarveṣāmasatārthena pratyayotpattisambhava' ।। na caikajātiyogena vināsti samudāyatā ।
samudāye api cāṇutvaṃ naiteṣāmapagacchati ।। sāmānyamityadṛśye api tena sāmānya eva na' । vyāsaṅginī bhavatyeṣā dhīrvināpyekakalpanāt ।। vagraho yo ayamabhinnaprakāśa',kiṃ bhedagrahaṇenāta āhana ca bhinneti ।
nābhinnākārabuddhibodhyo bheda', bhadābhedavivekānupapatteriti bhāva' ।। nanvasatyapyekasmin samudāyālambano । ayamabhinnāvasabhāso bhaviṣyatītyata āha samudāya iti । ye hi sāmānyameva sarvajagatsaṃviditamapalapanti kutasteṣāṃ samudāyo nāmārthāntaraṃ, yadālambano abhinnapratibhāso bhaviṣyati ।
api ca sarvadā sarve caikaṃ dravyamavabudhyatnate kathaṃ tadanyathā bhaviṣyatītyāha na ca sarvadeti ।। kiñcāyaṃ samudāyo api naikajātyā vinopapadyeta । na hi nānājātīyeṣu vṛkṣaghaṭaloṣṭeṣu kasyacit samudāyabuddhirasti । ata' samudāye apīṣyamāṇe aṇutvasāmānayamabhyupagantavyamāpadyeta bhavatāmityāha na ceti ।
hetau ca' ।। nanu nānekāvayavavṛttyanusandhānena vinā tatsāmānyarūpaṃ dravyamabhyupagantuṃ śakyam । na caindriyakaṃ jñānametā ti samarthamavikalpakatvāt tasya । ata āhasāmānyamitīti ।
yadyapyekānugamakḷptestannānāvayavavyāsaṅgi dravyaṃ sāmānyamityevaṃ vikalpya na gṛhyate । tathāpi tadekarūpaṃ tāvannirvikalpakenāpi gṛhyata eveti nāpahnotuṃ śakyata iti vyāsajyavṛttyavayavisāmānyanyāyena prativyaktivartino api gotvādisāmānyasyaikandriyakatvaṃ darśayitavyam । tadapi sāmānyamityena rūpeṇāgrāhyaṃ vastuta' sāmānyameva gṛhyate । śabdādismaraṇottarakālaṃ tvanekānugamāvamarśāt sāmānyamiti vikalpya gṛhyate ।
idaṃ ca savikalpakasiddhāvuktameva । ato naivaṃ vācyam astvavayavisāmānysaya svalakṣaṇāparanāmna indriyairgrahaṇam, na tu prativyaktiniveśina iti ।। vyāsajya vartamānasya sāmānyasya yathendriyai' । grahaṇaṃ tadvadeva syāt prativyaktiniveśina' ।।
mīmāṃsakaiśca nāvaśyamiṣyante paramāṇava' । yadabalenopalabdhasya mithyātvaṃ kalpayed bhavān ।। samūharūpaṃ pratyakṣamadṛśyai' paramāṇubhi' । yo apahanute śaśasyāpi so abhāvaṃ śṛṅgato vadet ।।
ubhayatrāpi pratyayāviśeṣādityāhavyāsajyeti । tadanenaitadāpāditam-kimidaṃ mudhaiva sāmānyasya pratyakṣatā neṣyate, viśeṣamapi hi pratyakṣamicchadbhirbalātsāmānyameva pratyakṣamāśrayaṇīyam, sarvasya hi sunipuṇaṃ nirūpyamāṇasya rūpāde' sāmānyarūpatvād, dravyasya ca nānāvayavasādhāramasya tādrūpyāt, svattraṃ paramāṇusañcayamātrasya cānupalambhād dravyāpalāpe ca pratyakṣavirodhāt । ato avayavisāmānyaṃ tatsamavetāni ca gotvādisāmānyāni sarvāṇyeva pratyakṣāṇi na viśeṣā eveti tātparyam । evamparatvādeva ca pradeśāntarasiddhasāmānyāvayavisāmānyapratyakṣatāpratipādanena na punaruktatā codanīyetī ।।
nanu bhavadbhirmīmāṃsakaistāvadavasyamabhyupagantavyā' paramāṇava' । atasteṣāmevobhayasiddhānāṃ paramekākārabuddhijananaśaktimātramevopakalpitam । kiṃ dharmikalpanayā । laghīyasī hi tatkalpanāto dharmakalpanā ।
ata āhamīmāṃsakaiśceti । ayamabhiprāya' । yaddhi pramāṇenopanīyate, tadasmābhiriṣyate, na ca sthūlaṃ hitvā paramāṇava evākṣajāyāṃ buddhau bhāsante, yattānupetya sthūlamavajānīmahe । tadānuguṇyena tu yadyaṇavo vyā dyante, bhavantu, na tadvalena mūlabhūtaṃ sthūlamapalapitumutsahāmaha iti ।।
pratyakṣaṃ tu sthūlamadṛśyai' paramāṇubhi' nihanuvānasya śaśo api tadviṣāṇadhiyā nihnotavya' prāpta ityāhasamūharūpamiti ।। samūhaparamārthatve sthite tatsiddhihetukā । yadi nāmāvagamyeta paramāṇvastitā puna' ।। tasmād yad gṛhyate vastu yena rūpeṇa sarvadā ।
tattathevābhyupetavyaṃ sāmānyamathavetarat ।। sattādisāmānyamapekṣya sarvaṃ gotvādyasādhāraṇatāmupaiti । tasmādasādhāraṇam akṣagamyaṃ vadan na sāmānyamapahanuvīta ।। sāmānyarūpeṇa na gṛhyate cet kiṃ vāstyasādhāraṇabuddhiratra ।
kimidānīṃ śaśaviṣāṇakalpa' paramāṇava' । netyāhasamūheti । na hyatra kalpanālāghavena pratyakṣasiddho dharmī paratyāgamarhati । siddhe ca tasmistadanuguṇā' paramāṇava iti kena neṣyate ।
siddhyupāyastu teṣāmanyo nāstīti paramāṇavo nāvaśyamiṣyanta ityuktaṃ bhavati ।। ato yadeva vastu sāmānyaviśeṣayoraparokṣaṃ gṛhyate, tat tathaivāparokṣamapahnotuṃ śakyate । gotvādisāmānyānāmapi sattādiparasāmānyāpekṣayāsādhāraṇatvāt । pratyakṣasāmarthyasiddhatvānna śakyamapahnotumityāha sattāditi ।।
yadi tūcyate pratyakṣeṇa gṛhyamāṇamapi sāmānyaṃ na sāmānyollekhena gṛhyata iti pratyakṣamiti, tadetadāśaṅkatesāmānyeti । pariharati kiṃ veti । evaṃ hyasādhāraṇamapi na pratyakṣaṃ bhavet । yadvastu loka' pratipadyate asmin dvidhāpi tacchakyata eva vaktum ।।
iti anumānavārttikam।। atha śabdapariccheda' । pratyakṣādiṣu vaktavyaṃ śabdamātrasya lakṣaṇasya । tadatitvariteneha kiṃ śāstrādabhidhīyate ।।
vasthāyāṃ paravyāvṛttyakalpanādasādhāraṇollekho nāstyeveti । iti tatpratyakṣam । evaṃ tarhi dvyākārameva saṃmugdhaṃ vastu loka' pratipadyata iti parīkṣakairubhayathāpi tat śakyata eva vaktumiti siddhaṃ dvyākāremeva vastu pratyakṣeṇa gṛhyata iti । siddhaṃ ca sāmānyata' sambandhadarśanamityabhiprāyeṇāha yadvastu loka' pratipadyate asmin dvidhāpi tat śakyata eva vaktumiti ।
asminniti pratyakṣajñāna ityartha' ।। ityupādhyāyasucaritamiśrakṛtau kāśikāṭīkāyāmanumānapariccheda' samāpta'।। atha śabdapariccheda' । atra pratyakṣānumānayoraparīkṣytava ukte śāstrasyāpyaparīkṣyatāpratipādanārthaṃ bhāṣyam"śāstraṃ śabdavijñānādasannikṛṣṭer'the vijñānam"iti ।
nanu vṛttikāramate na parīkṣivyaṃ nimittamiti pratijñāyapratyakṣādīni hi prasiddhāni pramāṇāni tadantargataṃ ca śāstramityukte' pratyakṣavyabhicāreṇa parīkṣāmāśaṅkya tadavyabhicāra ukte anantarameva śāstrasyāparīkṣā pratipādyata iti yuktam, taddhi prakṛtam, kimanumānena vyavadhīyate । satyamevam । ayaṃ tu tantrāntarānusāreṇa krama āśrita' । tathā hi nāpratyakṣaṃ pramāṇamiti lokāyatikā manyante ।
te hi vaiśiṣikādyāśritapratyakṣānantarānumānaprāmāṇyapratipādanena pratibodhyanta । evaṃ hivaiśiṣikā'paṭhanti dvividhaṃ pramāṇamālocitādhyavasānamanālocitānugamanaṃ ceti । tathānye api pratyakṣamanumānaṃ varṇitam । tato mahāviṣayatayā prakṛtvena puruṣārthopayikatvena ca śāstram ।
tadanantaraṃ ca yatra kvacana vācye bahūnāṃ prasiddhamityupamānamuktam । nyāyavistare hi prasiddhasādharmyāt sādhyasādhanamupamānamityuktam । tata' pārāśaryamatenārthāpattiruktā । taduttarakālameva tanmatānusāriṇā kṛtakoṭinokttavāt ।
abhāvapramāṇasya tu bhāvapramāṇābhāva evātmeti taduttara' prastāva' । ki punastantrāntareṣvevamimāni pramāṇāni prasiddhānīti prasiddhiprābalyaṃ kathitaṃ bhavati । vyutthitāśca tena tena sākṣiṇā pratipāditā bhavanti । atra ca śabdavijñānādityucyate, tat kathaṃ vigṛhyate ।
kiṃ śabdād vijñānaṃ śabdasya vā vijñānamiti । pūrvatra samāsānupapatti' । bhayena hi pañcamī samasyate । uttaratra tu savikalpakapratyakṣe api śāstratvaprasaṅga', śabdavijñānādeva hi gaurityevamādayo asannikṛṣṭārthavikalpā bhavanti ।
atrocyate । ṣaṣṭhīsamāsa evāyam । na ca savikalpake prasaṅga', na hi tacchabdapramāṇādutpadyate, api tu śabdasahāyādindriyāt । yathaiva hi gandhasahakṛtamidandriyaṃ tailād vilīnaṃ ghṛtaṃ vivinakti ।
evaṃ śabdasahakṛtaṃ jātyādīn । tathā cākṣasambandhaphalaparokṣāvabhāsitā । ta savikalpake astītyaktaṃ pratyakṣānte । ato yadeva śabdaśaktivimarśotthaṃ vijñānamasannikṛṣṭārthgocaraṃ tacchābdam ।
ata eva na padārthamātrajñānaṃ śābdam । sāmānyalakṣaṇaṃ tyaktvā viśeṣasyaiva lakṣaṇam । na śakyaṃ kevalaṃ vaktumito apyasya na vācyatā ।। yañcoktaṃ śabdavijñānādarthe jñānamitīdṛśam ।
aviśiṣṭaṃ viśiṣṭasya na tat śāstrasya lakṣaṇam ।। pravṛttirvā nivṛttirvā nityena kṛtakena vā । puṃsāṃ yenopadiśyeta tacchāstramabhidhīyate ।। caram ।
vakṣyati hi asmārakānna vimṛśyata' iti । kiṃ nāma tarhi śābdam, vākyārthajñānamiti vadāma' । na tatpadārthajñānādutpadyate, na śabdajñānāt । na ।
avāntaravyāpāratvātpadārthapratipādanasya śabdānām, pāka iva kāṣṭhānāṃ jvalanasya । pāke jvālena kāṣṭhānāṃ padārthapratipādanam । iti । ato na kiñcidanupapannamiti ।
idaṃ tu vaktavyaṃ kimidaṃ sāmānyalakṣaṇavasare viśeṣalakṣamaṃ praṇīyate । śabdaviśeṣo hi śāstram । tad yadi vaktavyam, evamapi sāmānyalakṣaṇamuktvā । yat punaratitvaritenaiva sāmānyalakṣaṇavasare viśeṣo lakṣyate tadasāmpratam ।
na hīha pratyakṣādīnāṃ cākṣuṣatvādayo viśeṣā lakṣyante । tata' pratyakṣādiṣu sāmānyato vaktumārabdheṣu madhye śabdamātrasyaiva lakṣaṇaṃ vaktuṃ yuktam, na śāstrasyeti । tadetadāhapratyakṣādiṣviti ।। dūṣaṇāntaramāha sāmānyeti ।
nirjñātasāmānyalakṣaṇo hi tadviśeṣaṃ bodhayituṃ śakyo netara' । tadviśeṣā' pṛthivyādayo lakṣayituṃ iti ।। evaṃ tāvat śāstramiti lakṣyanirdeśo anupapanna ityuktam । śabdavijñānādityādi lakṣaṇamapi lakṣyaviśeṣe na saṅgacchata ityāhayaccoktamiti ।।
kīdṛk tarhi śāstralakṣamamata āhapravṛttiriti । svarūpakathanaṃ yattu kasyacit tatra dṛśyate । tadaṅgatvena tasyāpi śāstratvamavagamyate ।। bhāvanāyāṃ samastāyāṃ vākyādevopajāyate ।
pravṛttirvā nivṛttirvā tacchāstraṃ na padādyata' ।। ityupadeśakaṃ hi nityaṃ vedavākyamanityaṃ tharmaśāstrādikaṃ śāstramucyate na śabdamākṣamiti ।। nanu svarūpamātrābhidhāyināmapi kṣepiṣṭhādivākyānāṃ śāstratvamiṣyate, kimucyate pravṛttinivṛttyaṅgaṃ śāstramiti । ata āhasvarūpeti ।
tadaṅgatveneti । vidhāyakavākyaikadeśatvenetyartha' । asti hi tatrāpi"vāyavyaṃ śvetamālabheta bhūtikāma"iti vidhyuddeśa' । tenaikavākyabhūto"vāyurvai kṣepiṣṭhe"tyevamādi' ।
ato yuktaṃ tasyāpi śāstratvamiti ।। nanvarthavādā na tāvat sākṣāt kriyāṃ pratipādayanti । nāpi tadaśam । trayo api hi tadaṃśā' sādhyaṃ sādhanamitikartavyatā ceti ।
na caiṣāmanyatamamamībhirabhīdhīyate । ato akriyārthānāmekavākyatāmeva na manyāmahe । ata āhabhāvanāyāmiti śāstramityantena । ayamabhiprāya' yadyapi na kriyāṃ gamayati, na ca kriyāsambaddhaṃ kiñcit sādhanādi, tathāpi vidhinā śabdabhāvanāparanāmadheyena sahaiṣāmekavākyatā ।
vidhirhi puruṣaṃ pravartayituṃ viṣayapraśastyajñānamapekṣate । taccārthavādā' śaknuvanti kartumiti tat kurvatāmeṣāmasti pravṛttinivṛttyorupayoga' । ata' samastāyāṃ tryaṃśapūrṇāyāmeva bhāvanāyāṃ mahāvākyādevasārthavādakāt puruṣa' pravartate nivartate vā na vidhyuddeśamātrāditi sārthavādakameva vākyaṃ śāstramiti । etaccārthavādādhikaraṇe prapañcayiṣyāma' ।
darśitaṃ ca kiñcida vidhivivaraṇe ityalamanenātiparispandeteti । yata eva sārthavādakāt pravṛttinivṛttijñānam, ata eva vidhinācina' pratyayamātrasyapadamātrasya vā yajetetyevamādikasya vidhiśrutāvapi kana śāstratvam । yatra hi tryaṃśabhāvanāvacanamapyavāntaravākyamanapekṣitārthavādakaṃ na pravṛttau samarthaṃ, kathamiva tatra padapratyayayo' śaktirbhaviṣyatīti duradhigamamityāha na padādyata iti ।। aparīkṣāmiṣeṇāpi lakṣaṇāni vadannayam ।
na svatantropayogitvanirapekṣāṇi jalpati ।। tatra yallokavākyasthaṃ kathayecchabdalakṣaṇ । vedaṃ vyākhyātukāmasya tannātīvopayujyate ।। pratyakṣādyupayogaṃ tu varṇamātrādita' pura' ।
śāstrārthajñānavelāyāṃ matvā tallakṣaṇaṃ kṛtam ।। evaṃ lakṣyalakṣamānupapattyā dūṣitaṃ bhāṣyamupapādayatiaparīkṣeti । ayamabhiprāya' vedavyākhyā hi prakṛtā, ato yadeva tadupayogi tadeva vācyamityatikramyāpi sāmānyaprakramaṃ viśeṣamevaṃ lakṣitavān । na hīha lakṣaṇakaraṇameva svarūpeṇa vivakṣitam ।
aparīkṣācchalena hi lakṣaṇāni praṇīyante । tatrāpi yadeva prakṛtopayogiśāstrlakṣaṇaṃ tadeva kṛtama । svatantro veda' apuruṣatantratvāditi ।। yadi svatantropayogitvanirapekṣāṇi na jalpati, tata' kimata āhatatreti ।
yadā hyayaṃ jalpāka iva nānupayuktaṃ bhāṣata iti sthitam, tatra yadi lokavākyasthitaṃ śabdalakṣaṇaṃ kathayet tadasya vedaṃ vyācikhyāsārenupayuktaṃ syāditi ।। nanu yadyanupayuktaṃ na lakṣaṇīyaṃ, kimiti tarhi pratyakṣādi lakṣyate na hi teṣāṃ vedopayogo dṛśyate ata āhapratyakṣādīti । ayamabhiprāya' vedasvarūpāvadhāraṇa eva tāvanmahānupakāra' pratyakṣasya, na hi tadantareṇa pura' parthamameva svādhyāyagrahaṇakāle varṇamātrādyavadhārayituṃ śakyate, tadā cānavadhṛtaṃ śāstrārthajñānavelāyāmasmṛtatvānnopayujyetaiva । ata' purastāt parastācca varṇamātrādita' kṛte pratyakṣādyupayogaṃ matvā tallakṣaṇaṃ kṛtam ।
anumānamapi pratīkaviniyuktamantraśeṣānumāna upayujyate । yathā devasya tveti nirvapatīti । upamānamapi sauryādikarmaṇāṃ prakṛtiviśeṣopamāne । arthāpattirapyaśrutavākyaikadeśakalpanāyām ।
karmaṇāmavyaktacodanātvāvadhāraṇa upayujyata iti dvayorādiśabdayorartha iti ।। yattu gāmānayetyādivākyasthaṃ śābdalakṣaṇam । tasya nehopayogo asti tasmācchāstragataṃ kṛtam ।। viśeṣaśca na sāmānyamantareṇāsti kaścana ।
tasmāt tampayudāhratya sāmānyaṃ lakṣayet sukham ।। sāmānyarūpamapyetadadhikārād viśiṣyate । codanā copadeśaśca śāstramevatyudāhṛtam ।। yathā ca codanāśabdo vaidikyāmeva vartate ।
na caivañjātīyaka' kaścidupayogo gāmānayetyādivākyasthasya śābdalakṣamasyāstīti tadupekṣyaiva śāstragatameva lakṣaṇaṃ praṇītamityāhayatviti ।। yatpunaralakṣite sāmānye na viśeṣo lakṣayituṃ śakyata ityuktaṃ tatpariharativiśeṣaśceti । sāmānyalakṣaṇe hi viśeṣo na sidhyati, vyabhicārāt । viśeṣastu sāmānyāvyabhicārīti tasmin lakṣite tadantargataṃ sāmānyaṃ sukhameva lakṣitaṃ bhavet ।
yadā hi vidhāyakavijñānādasannikṛṣṭer'the vijñānaṃ śāstramityuktaṃ tadārtād vidhāyakaviśeṣarahitācchabdamātrajñānācchābdamiti śakyamavagantumiti na pṛthagucyata iti ।। nanu nedaṃ viśeṣalakṣaṇaṃ viśeṣopādānābhāvādityuktam । ata āhasāmānyeti । nāvaśyamupāttameva viśeṣaṇaṃ bhavati, kintu adhikāralabhyamapi, yathāgneyādiṣu vakṣyate, ta dihāpi codanālakṣaṇādhikārācchabdavijñānādityukte api vidhāyakaviśeṣaṇaṃ pratyeṣyata iti ।
nanu yadi prakṛtopayogi codaneti । paryāyā eta iti bhāva' ।। ayaṃ cādhikārato viśeṣalābho jaimineraṣyanumataścodanāśabdamaviśeṣitaṃ dvitīye sūtre prayuñjānasyetyāhayathā ceti । śabdajñānārthavijñānaśabdau śāstre tathā sthitau ।।
pratyakṣādyapīkṣyatve tadantarbhāvahetukam । śāstrasyāpyaparīkṣyatvamanayaiva dhiyoditam ।। dhyayanānantaryasyopāttatvāt tadadhikārādeva codanāśabdo vaidikyāmeva codanāyāmavatiṣṭhate,evamihāpi śāstralakṣame codanāprāmāṇyādhikārāt śabdavijñānārthajñānaśabdau viśiṣṭaśabdārthaparau,vidhāyake śabdaśabdo vidheye cārthaśabda iti ।। yadyapi vṛttikāramatopanyāsāvasare'pratyakṣādīni hi prasiddhāni pramāṇāni tadantargataṃ śāstram' iti bhāṣyakāreṇoktaṃ tatrāpi viśeṣaśāstrāparīkṣāpratijñānaṃ prakṛtopayogitvābhiprāyeṇaiveti darśayatipratyakṣādīti ।
idaṃ tu cintanīyam । yadi vidhāyakaśabdajanitaṃ vijñānaṃ śāstram, kimidānīmaṅgāni mīmāṃsā karmānuśāsanāni ca na sāstrāṇi, laukikāni ca gāmānayetyādivākyāni śāstrāṇi । yadyevaṃ mahān lokavirodha' । na hi laukikā gāmānayetyādiṣu śāstraśabdamupacaranti ।
svavacanavirodhaśva । yato gāmānayetyādivākyasthaṃ śābdalakṣamamiti hi vadanti । mīmāṃsādiṣu vedavat tato api vā sātiśayaṃ śāstraśabdopacāramupalabhāmahe । api cāyaṃ śāstraśabdo rūḍho vā syād yaugiko vā, sarvathā, sarvathā ca vaidāṅgādiṣu vartitumarhati, asti hi teṣu yathāyathamarthānusāsanaṃ, rūḍhiśca sātiśeyati varṇitam ।
atrābhidhīyate । yogarūḍhiriyaṃ paṅkajādivat, ato na tāvadnāmānayetyādiṣvatiprasajyate । satyapi yoge laukikānāṃ teṣvaprayogāt । puruṣārthopadeśāneva laukikā' śātrsamiti manyante ।
tathā cāṅgānīti teṣāṃ śāstratvam । nanu vidhāyakaṃ śāstramiti śāstralakṣamam,na ca tāni kañcid vidadhati । maivam । sarveṣāmevānuṣṭhānopadeśaparatvāt ।
vyākaraṇe hi yatsādhubhirbhāṣeta tadebhirityupadiśayate । mīmāṃsāyāmapi pratyadhikaraṇaṃ nyāyavyutpādanenānuṣṭhānopadeśa eva sarvatra । ato yacchāstraṃ tatpravṛttinuvṛttyupadeśakameveti niyama', na punastadupadeśakaṃ śāstrameveti laukikī prasiddhiriha bhāṣyakāreṇānūditā, napunastannirapekṣaṃ śāstralakṣaṇaṃ praṇītam । tatrānumānamavedaṃ bauddhairvaiśiṣikai' śritam ।
bheda' sāṅkhyādibhistviṣṭo natūktaṃ bhedakāraṇam ।। pūrvasaṃskārayuktāntyavarṇavākyādikalpanā । vivakṣādi ca dhūmādau nāstītyetena bhinnatā ।। gocaraṃ puruṣaśreyovidhāyakaṃ loke śāstramiti prasiddhaṃ tacchāstram ।
yatpunarasannikṛṣṭārthagocaraṃ vidhāyakamavidhāyakaṃ vā tacchābdamiti viveka' । pratyakṣavaccātrāpi śabdatajjñānādiṣu vivakṣāta' pramāṇavikalpā darśayitavyā' । nāvaśyaṃ jñānameva pramāṇityabhiniveṣṭavyama । pūrvapramāṇe cottaraṃ vākyārthajñānaṃ phalaṃ tatprāmāṇye ca hānādibuddhiriti viveka iti ।।
idaṃ caśāstramanumānādabhinnamiti pramāṇadvayavādino manyante, tānnirākartṛkāmasteṣāṃ matamupanyasatitatreti । idaṃ ca pratijñāmātrameva teṣāmuktama, tadīyābhedahetūpanyāsastu paroktabhedahetunirāsāvasare kariṣyata iti । kiṃ punarabhedopanyāsanirāsayo' prayasyate, nanvayaṃ sāṅkhyādibhireva bhedavādibhirabhedo nirākṛta eva, ata āha bheda iti । na tairasamyagbhedakāraṇamuktamityartha' ।।
tāneva taduktān bhedahetūnnirākartṛmupanyasyati pūrvasaṃskāretyuktāntena । evaṃ hi tairuktam śābde hi pūravasaṃskārayukto antyo varṇo, vākyaṃ, ādyo api vā varṇa', sarve vā pratyekaṃ, sahitā vā, teṣāmeva krama' padānāṃ vā vākyatvajātireva vāvayavī vā nirdhūtanikhilavarṇādivibhāga' sphoṭo vā padānyava vā saṃhatyārthamabhidadhati । ete ca padeṣvapi vikalpā darśayitavyā' । tathā vivakṣāprayatnādayaśca śabdaniṣpattihetava iti ।
sarvamidaṃ dhūmādau na dṛṣṭamiti tadvaidharmyāda numānatvamiti । atra dūṣaṇamāha tatreti । bauddhena śābdamanumānādabhinnamanvayavyatirekābhyāmutpatte', dhūmādagnyanumānavadityukte, yadetad dhūmādivairadharmyeṇa pratyavasthānam,iyaṃ vaidharmyasamā nāma jāti', vikalpāsamā vā । kā punarjāti' ।
sādharmyavaidharmyābhyāṃ pratayvasthānaṃ jāti' । vādinā hi pruyakte prayoge prasaṅgo jāyate, sa jāyata iti jātirityucyate, sa ca prasaṅga sādharmyavaidharmyābhyāṃ pratyavasthānam । yairuktā tatra vaidharmyavikalpasamajātitā । dhūmānityāviṣāṇyādiviśeṣānna hi bhinnatā ।।
yatrodāharaṇasādharmyeṇa vādinā heturukta', tatra yadā prativādino vaidharmyeṇa pratyavasthānaṃ bhavati । yathā kriyāvānātmā kriyāhetuguṇayogāt loṣṭavaditi vādinokte, prativādino vaidharmyeṇa pratyavasthānaṃ bhavati yathā kriyāvad dravyamavibhu daṣṭam, yathā loṣṭam,na tathātmā, tasmānniṣkriya iti । seyaṃ vaidharmyasamā jātirutyucyate । tathā dharmāntaravikalpāt ।
yadā pritavādinā sādhya masyāpi vikalpa āpādyate, asau vikalpasamā nāma jātirucyate । yathāsminneva prayoge prativādī vadati, kriyāhetuguṇayuktaṃ kiñcidavibhu dṛṣṭaṃ yathā loṣṭam, kiñcid vibhu yathātmā, evaṃ kiñcit kriyāvad bhaviṣyati kiñcidakriyāvaditi । evamihāpi pareṇābedasādhane ukte dhumādivaidharmyamātreṇa pratyavasthāne vaidharmyasamā nāma jātirāpādyate । dhūmādagnyanumānaṃ hi vākyavikalpādirahitam ।
na ca tathā śābdam । ato nānumānamiti । tathā vikalpasamāpyevaṃ darśayitavyā । anvayavyatirekajameva kiñcid vākyavikalpādimad dṛṣṭaṃ yathā śābdam, kiñcicca na, dhūmādināgnijñānam ।
evaṃ kiñcidanumānaṃ bhaviṣyati, kiñcidananumānamiti । jātidvayapra tyuttaraṃ ca sādhakamiti na vacanīyamiti ।। kathaṃ punariyaṃ jāti', evaṃ hi sādhanamidam śābdamanumānād bhinnaṃ tadvaidharmyātaṃ pratyakṣavaditi,ata āhadhūmeti । tāvat trailakṣaṇyapa vaidharmya tairuktam ।
vailakṣaṇyamityananumāntā bhavati । trailakṣaṇyaparityāmādanityatvaṃ kṛtakatve heturiti । trailakṣaṇyparityāgapratipādane numānād bheda' sidhyatīti ।। trailakṣaṇyuparityāgo yāvanna pratipādyate ।
tāvadviśeṣamātreṇa vadato jātitā bhavet ।। yatheṣṭaviniyogena pratītiryāpi śabdata' । na dhūmāderitīhāpi vyabhicāro aṅgavṛttibhi' ।। vailakṣaṇyamātreṇa tu bhedaṃ vadato vailakṣaṇyavacanasya jātataivāpadyetetyāhatrailakṣaṇyeti ।।
janayatanti, śabdāttu yatheṣṭaviniyuktādevārthapratyayo dṛśyate, ato bheda iti, tatrāpyāhayatheti । ayamabhiprāya' atrāpi yadi kiñcidvaidharmyamātreṇa bheda ucyate, ato jātireva । athāyaṃ prayoga' śābdamanumānād bhinnaṃ yateṣṭaviniyogenārthapādayatīti । tadayuktam ।
tatrāpi svābhāvikyaivātmaśaktyā rūpādipratipādanāt । atha svagocare yatheṣṭaviniyogena pratipādanaṃ heturucyate, ato liṅgamapi parārthaprayoge yameva prati prayujyate tameva pratipādayatīti sāmanam । atha yatheṣṭaviniyoga' saṅketo abhidhīyate, tato ayamartho bhavati, yatraiva saṅketyate tameva gamayatīti, tato dṛṣṭāntābhāva', na hi śabdādanyat saṅketānuvidhānenārthaṃ bodhayati । athāvītamaheturam ।
anumānaṃ hi yatheṣṭaviniyogānanuvidhāyipratipādanam, na cedaṃ tathā, ato bhinnamiti । tanna । vyatirakamātrasyāgamakatvādanvayavyatirekī hi heturiṣyate । na cāyaṃ heturanumānādabedena vyāpta' kvacidavagata', śabdātirekiṇa' kasyacid yatheṣṭaviniyogenāpratipādanāt ।
athāsti hastasaṅketādīnāṃ yathāsamayaṃ pratipādanamityucyate । tat tarhi pramāṇāntaramanumānaṃ vā । na tāvat pramāṇāntaram, tallkṣamābhāvāt । ato vyāptibalena jñāyamānamanumānameva tat ।
tenaiva vyabhicāra iti nānumānād vyāvṛttirheto' sidhyati । tadidamuktaṃ vyabhicaro aṅgavṛttibhiriti । aṅgānāṃ hastādīnāṃmākuñcanaprasāraṇādyā vṛttayo aṅgavṛttaya iti ।। hsatasaṃjñādayo ye api yadarthapratipādane ।
bhaveyu' kṛtasaṅketāste talliṅgamiti sthiti' ।। puruṣākṣiptatāyāṃ ca tathaiva vyabhicāritā । padavaidikavākyānāṃ na satyavyāpitā bhavet ।। etadeva vivṛṇoti hasteti ।
hastādyaṅgāśritavṛttaya evārthaviśejñānāṅgatayā hastasaṃjñetyucyante । kathaṃ punaridamanumām, na hi hastādisanniveśā' saṅkhyāviśeṣādibhirarthairvyāptā' । tairvināpi kadācid bhāvāt । kintu aṅgulyādisanniveśātsaṅketakālabhāviśabdasmaraṇenārthaṃ pratipadyamānā' śabdādeva pratipadyante ।
tanna । antareṇāpi śabdasaṅke vyavahāra evāvyutpannasyāṅgulyādisanniveśadarśinasatdarthāvagate' । na cātra vyabhicāra' । na hi yādṛśe sanniveśe vyāptiravagatā tādṛśasya vyabhicāro dṛśyate ।
tadidaṃ atena dharmyantareṣveṣe'tyatra varṇitam । ato anumānamevedam । tadidamuktaṃ te talliṅgamiti sthitiriti । sarvaṃ cedamanvāruhya vārttikakāreṇa dūṣaṇaṃ dattam ।
na hi yateṣṭaviniyogena śabdādarthapratītirbhavati । gavādiśabdā hi nijaśaktyanusāreṇaiva svārthaṃ prativedayanti । yadṛcchāśabdāstu hastasaṃjñāditulyāste saṅketānusāreṇārthaṃ bodhayanto anumānameveti kiṃ tadbhedapratipādaneneti ।। idamaparaṃ bhedakāraṇaṃ, śabdāddhi puruṣāpekṣor'thaniścaya', na ca tathā śabda ityato bhidyata iti ।
etadapi dūṣayatipuruṣeti । vyatirekaheturvyatirekapuraskāreṇaivārthaṃ sādhayati, prāṇādaya ivānātmakād dehād vyāvṛttamātmānam । puruṣāpekṣitā tvanumāne apyarthaniścayāṅgamaṅgavṛttiṣu dṛṣṭā । yādṛśo hi saṅketo yadarthapratipādane puruṣai' kṛta', tameva parapuraṣāpekṣayā budhyante ।
ato atrāpi vyabhicāriteti । api cāvyāpakatvādasiddho heturityāha padeti । padāni hi svamahimnaivārthaṃ pratipādayanti na puruṣāpekṣayā । sambandhānubhavaścāyaṃ so anyatrāpi vilakṣaṇa' ।
etasmin puruṣāpekṣo deśāpekṣo agnidhūmayo' ।। kālādyapekṣayā cānya uktā cānyairabhinnatā । āptavādavisaṃvādasāmānyādanumānata' ।। vedavākyānyapi na svārthapratipādayanāya puruṣamapekṣante, svarūpāvadhāraṇamātra eva teṣāmāptāpekṣeti ।।
nanu nāgṛhītasambandhaṃ padaṃ pratyāyakaṃ bhavati । na ca puruṣānapekṣā sambandhāvagatirasti । vedavākyānyapi nāgṛhīte padapadārthasambandhe svārthaṃ pratipādayanti । ato ayaṃ padapadārthasambandha' puruṣāpekṣa eveti nāvyāpakatvam ।
ata āhasambandheti । ayamabhiprāya' arthapratipādane tāvadanapekṣameva padaṃ vaidikāni ca vākyāni । sambandhānubhavaśca yatheha puruṣāpekṣastathānyatrāpyanumāne asau vilakṣaṇo dṛsyata eveti । vailakṣaṇyameva darśayati etasminniti anyo antena ।
etasminniti । hastasaṃjñādau puruṣāpekṣa', pauruṣeyo hi samaya' । agnidhūmayostu deśāpekṣa' । candrodayasamudravṛddhyostu kālāpekṣa' ।
ādiśabdenāvasthāpekṣitāṃ darśayati । tadanenaitaduktaṃ bhavatianumāne apyanekaprakāra' sambandhāvagamo deśādyapekṣayā bhedāt । evamihāpi puruṣāpekṣo bhaviṣyati । anumāne api tadapekṣa' sambandhabodho dṛṣṭa iti ।
api ca paroktābhedahetunirāso api tairna kṛta ityāha uktā ceti ।। tamevābhedahetumupanyasyatiāptavādeti । ayamartha' yathā dhumādiṣu bhedahānena sāmānyadharmayorvyāptiravadhāryate, evaṃ śābde apyāptavādāvisaṃvādasāmānyayorvyāptiravagatā । evaṃ ca viditvā vede apīśvarāptavādatvādavisaṃvādo anumīyate,ato anumānamevedam ।
yāvatvavisaṃvādo nānumīyate tāvadarthagocaraṃ jñānamutpannamapyaniścāyakatvādapramāṇameva । sāmānyaśabda' pratyekamabhisambadhyate । lyablope pañcamī । na cāpūrvādiśabdānāṃ bhedāt sarvatra bhinnatā ।
na cehāśvādiśabdabhyo bhedasteṣāṃ pratīyate ।। nacāpyajñātasambandhaṃ padaṃ kiñcit prakāśakamo । sambandhānanubhūtyāto na syādananumānatā ।। tulyākāratayāpyatra śabdajñānārthataddhiyām ।
agnidhūmeṣvadṛṣṭatvānna bhedastannivāraṇāt ।। tadayamanvayo bhavati yadyapyāptavādavisaṃvādaviśeṣāṇāṃ bhedānna sambandho avagantuṃ śakyate, tathāpi tayo' sāmānyapratītyānumānatā śakyate vaktum, sāmānyayorvyāptasambhavāditi ।। nanvidamasti bhedakāraṇam, anumānaṃ sambandhāvadhāraṇādhīnam, śabdāstvapūrvādaya' sambandhajñānānapekṣā eva svārthaṃ pratipādayantīti, ato bhidyate ityata āha na ceti । gavādayastāvat viditasambandhā evārthaṃ pratipādayantīti teṣāṃ durvāramanumānatvam, yadi tvapūrvādidṛṣṭāntena teṣāmapi bhedo abhidhīyate ।
tanna । śaknoti hi vaktumitaro api teṣāmanumānatvaṃ sambandhāvadhīnabodhakatvād dhūmādivaditi । api cāpūrvaśabdā api nāśvādiśabdebyo viśiṣyante, padatvenābhedādityāha na ceti ।। kimato yadyevamata āha na ceti ।
yata' khalvetāni padāni, na ca padamajñātasambandhaṃ prakāśakamasti । ato amībhirapi viditasambandhairevārtho vedanīya', padatvāt । kathaṃ puna' pramāṇāntarādṛṣṭapūrveṇāpūrvasvargādinā sambandho anubhavituṃ śakyate । na śakyetāpi, yadi pramāṇāntarāgocaratā bhavet ।
apūrvaṃ tu śrutakarmaphalasambandhādyanyathānupapattipramāṇakam । svargaśca niratiśayānandasvabhāvo vaidikavākyaśeṣebhyo avagamyata iti tathāvagatayo' sambandhagrahaṇopapattiriti । ato yat parairuktaṃ śabdo nānumānaṃ sambandhānapekṣatvādakṣavaditi taddhetorasiddhyā dūṣitamityāha sambandheti ।। bhedakāraṇāntaramupanyasya dūṣayatitulyeti ।
śabda pratyāsattyā tajjñānmarthaśca taddhīśceti vigarha' । ayamapyavītaheturdarśayitavya' । tannirākaraṇaṃ cādhyāsanirākaṇonusandhātavyam । atastulyākāratvamasiddhamiti ।।
pratibimbeṣvanekānto bimbaṃ yādṛgdhi darpaṇe । tādṛṅmukhādi budhyante na cātrānanumānatā ।। pratyakṣatā dāpyatra tadānyairanyabhicāritā । yatra pādādi bimbena gatānāmanumīyate ।।
ekavākyāt sakṛccoktānnāpyanekasya tatkṣaṇam । syādviruddhāviruddhasya bodhādetasya bhinnatā ।। api ca vivakṣānivṛtteranaikāntiko heturityāhapratibimbeṣviti । ekānto nirṇaya', so asya kāryaṃ, tannāstītyanekānta iti ।
kathamanekānta', ata āha bimbamiti । yādṛśaṃ hi darpaṇe bimbamupalabhyate tādṛśameva mukhādi budhyate, ato astyatrāpi gamyagamakayo' sādṛśyamiti pratibimbeṣu vartamāno heturanaikāntiko bhavatīti । nanu naidamanumānam, ādarśatejasā hi pratihatena nāyanena tejasā prakāśitaṃ pratyakṣameva mukhamavagamyata iti śabdādhikaraṇe vakṣyate । ata āha na ceti ।
ayamabhiprāya' yadā hyayaṃ paratyakṣeṣvaṅgulyādiṣvādarśavartinā pratibimbena tādṛktve viditavyāptirbhavati, tadā mukhamapyādarśagataṃ bimbānurūpamanuminoti । itarathā tvaṅgulisannikarṣo apyanyarūpamanyādṛktayā bodhayatīti । sambhāvayet । ato na tādṛktvaṃ niścinuyāditi ।।
ityāhapratyakṣateti । gatānāmityanumānaviṣayasiddyarthamapratyakṣatāṃ darśayatīti ।। yadapīdamuktam śābde hi sakṛduktameva vākyaṃ sahasā nānārthān pratibhāsayati viruddhānaviruddhāṃśca, codanālakṣaṇor'tho dharma', śveto dhāvatīti ca yathā, naivamanumāne । dhūmo hi yenaiva viditavyāptistatraikatraiva dhiyamādadhāti ।
ata' śabdānumānayorbheda' । prayogaśca bhavati śabdo anumānād bhinna' ekadā nānārthapratibhāsādakṣavaditi । liṅgasyāpi hi tādrūpyaṃ dṛśṭaṃ hetuviruddhayo' । virodhānnānumānaṃ cet syādanāgamatāpi te ।।
yatra caikārthatā vākye tatra syādanumānatā । sakṛduccarite cāsmin vivakṣaikaiva dṛśyate ।। yastvanirdhāritārthānāmanekapratibhodbhava'।। sa liṅge apyasphuṭe dṛṣṭastasmānnaitena bhidyate ।।
prakāśayati, yathā dhūmādi,na ca tathā śabda',ato bhidyata iti । tadupanyasya dūṣayatiekavākyāditi । anenāpi prakāreṇa na bhinnatetyartha iti ।। kimiti na bhinnatā, ata āhaliṅgasyāpīti ।
anaikāntiko hetiriti bhāva' । heturhi dhūmo agnitvamuṣṇatvaṃ dāhakatvamindhanavikāratvaṃ ca ekadaiva pratipādayati । tathā viruddha'- nitya' śabda' kṛtakatvāditi, vivakṣānusāreṇa tāvannityatāṃ pratipādayati, vyāptibalena cānityatvamato anaikāntiko heturiti । nanu na viruddho anaikamartha pratipādayati, vyāptibalena hi liṅgaṃ pratipādakaṃ bhavati ।
ata' kṛtakatvamanityatvena vyāptamiti tadeva gamayati, viruddhārthavyāptistvekasya virodhādeva na sambhavatīti । tattāvadāśaṅkate virodhāditi । uttaramāha syāditi । vivakṣitārthapratipādane hi śabdasya śaktiravagatā, ata' so apyekadaikamarthaṃ pratipādayati, arthāntare tvasāvapi virodhādanāgamaka eveti ।।
bhūyasāṃ caikārthānāṃ vākyānāṃ nānena hetunā bheda' sidhyatītyāhayatraceti । na kevalaṃ viruddhamanekaṃ śabdo na pratipādayati, kintu aviruddhamapi । uktamidaṃ vivakṣite śabda' pramāṇamiti । sakṛduccaritāñca buddho bhavati ।
ato na kvacidanekārthapratipādanamityasiddho heturityāha sakṛditi ।। nanvasti tāvadanekārthapratibhānaṃ śabdāta, pramāṇaṃ tvekatra bhavatu nāma, etāvatā ca siddhamanumānād vaidharmyamata āhayastviti । dṛṣṭāntānabhidhānaṃ dhūmādau vyabhicāritam । prasiddhatvāddhi tatrāpi na dṛṣṭānto abhidhīyate ।।
anabhyaste tvapekṣnate śabde sambandhina' smṛtim । atra prayukta ityevaṃ budhyante hi cirāt kvacit ।। paroktā hetavaścātra nābhedasya nivāritā' । śabdānumānayoraikyaṃ dhūmādagnyanumānavat ।।
anvayavyirekābyāmekapratyakṣadarśanāt । sambandhapūrvakatvācca pratipattirito yata' ।। nyāyyavacanavyaktiparicayāt pūrvaṃ śabdādanekārthā' pariplavante,tathā liṅge api dhūmādāvasphuṭavidite anekārthapratibhānandaṣṭameva । bhavati hi dūrād dhūmo ayamāhosvid dhūlisantāna iti saṃśayānasyāgnivātāvartayoranavasthito vitarka iti ।।
tathā śabde dṛṣṭāntānabhidhānamapi dhūmādau vyabhicārānna bhedaheturityāhadṛṣṭānteti । kathaṃ vyabhicāra', ata āhaprasiddhatvāditi ।। nanvaprasiddhe tāvadasti dṛṣṭāntāpekṣā, śabde tu tadapi nāstītyata āhaanabhyastaiti । apekṣāmeva darśayati atreti ।
yatra hyaprasiddhapadārthagocara' saṃśayo bhavati, tatra yāvadayaṃ śabdo amuṣminnarthe vṛddhairācarita iti cireṇa praṇidhāya na budhyate, na tāvat tamarthaṃ niścinuyāditi । tadevaṃ tāvad bhedavādibhirna bhedahetava' samyaguktā iti darśitam ।। bauddhoktābhedahetunirāso api tairna kṛta ityāha paroktā iti । sārdadvayena ।
pratyakṣānyapramāṇatvāt tadadṛṣṭārthabodhanāt । sāmānyaviṣayatvācc traikālyaviṣayāśrayāt ।। kaiścinmīmāṃsakairukto bhedo atra viṣayāntarāt । pūrvābhyāṃ hyapiracchinne śāstramarthe pravartate ।।
sambandhapūrvakaṃ ca bhavati, evaṃ śabdādapi jñānaṃ jāyamānamevaṃ jāyate । pratyakṣācca tadanyat pramāṇaṃ, pratyakṣādṛṣṭaṃ cārthaṃ bodhayati, sāmānyaviṣayaṃ ca śābdaṃ, traikālyāśrayaṃ ca । ato na bhidyate । idaṃ ca sādhanavākyasyārthakathanam ।
sādhanaprayogāstvevaṃ darśayitavyā' śābdaṃ jñānamanumānamanvayavyatirekajatvāt agnyanumānavaditi । ekapratyakṣadarśanotpatte', tadvadeva sambandhapūrvakatvaṃ hetu' । tāveva sādhyadṛṣṭāntau । na ca katavācyamanvayavyatirekajatvāt sambandhapūrvakatvaṃ na bhidyate, anvayavyatirekātmakatvādanumānasambandhasyeti ।
pūrvaṃ hi sambandhaviśeṣajatvaṃ heturukta' idānīṃ tvavivakṣitaviśeṣaṃ sambandhasāmānyapūrvakatvamiti । evamuttareṣvapi triṣu pūrvavatsādhyadṛṣṭāntayojanā kāryā । caturthe tvagnyanumānaṃ pradarśanamātram । bhaviṣyadavṛttavṛ numāne api darśayitavye iti ।।
mīmāṃsakaikadeśināṃ bhedahetumidānīṃ dūṣayitumupanyasyatikaiściditi । viṣayāntarameva darśayati pūrvābhyāmiti । ayamabhiprāya' yadayadaparicchinne pavartate tat tato bhidyate, anumānamiva pratyakṣāt । śāstraṃ ca pūrvadvayāparicchinner'the pravartate ।
tatastābhyāṃ bhidyate । kiṃ puna' pratyakṣād bhedapratipādanena prayojanam, na hi tadabheda' kaiścidāśrita', yannirākriyate । ucyate । astyeva keṣāñcid vibhrama', śrotravyāpārāśrayājjāyamānamidaṃ śābdaṃ śrotrapratyakṣameva,tadanvayavyatirekānuvidhānāt ।
ata eva badhirasya na bhavatīti । tadanena pratyakṣato bhedapratipādanena nirākriyate । evaṃ hi manyate vidyamānopalambhanaṃ pratyakṣamiti darśitam । idaṃ tu śābdaṃ trikālārthaviṣayamata' kathaṃ pratyakṣe antarbhaviṣyati ।
badhirastu śabdāśravaṇādarthaṃ na jānāti, nārthāśravaṇāt । prayogaśca bhavati śābdaṃ pratyakṣād bhinnaṃ tadaparicchinnaviṣayatvād anumānavaditi ।। tatrāpi nāgamatvaṃ syātpuruṣoktestathāstu cet । pratyaya' kinnimittor'the vaktṛbuddhe' kuto vasau ।।
tadimaṃ pratyakṣato bhedamabhyupetyānumānād bhedakāraṇaṃ nirākarotitatrāpīti । evaṃ hi manyate yadyanumānāparicchinnaviṣatayā bhedo abhidhīyate, tarhi puṃvākyānāmanāgamatvam, pramāṇāntaraparicchinnaviṣayavāt, vedavākyānyeva tu mānāntarāviṣayārthāni bhidyante ityavyāpako heturiti । kiṃ punaridamaniṣṭamāpāditam, nanviṣyata eva puṃvacasāmanāgamatvam, āgamo hi śāstram,aprāpte śāstramarthavaditi । vakṣyati ।
imāni puna' pramāṇāntaraprāptaviṣayapratipādakānītyanuvādavākyānyeva । ata eva śāstrameva vedavākyaṃ bhinnatayā pakṣīkṛtaṃ aśāstramarthe pravartata'iti । tadbhedasthaivopayogāditi bhāva' । tadetadāha yatheti ।
atra dūṣaṇamāha pratyaya iti । evamayaṃ paṃvacanāprāmāṇyāvādī vaktavya' । kimasti tebhyor'thapratyayo na vā, na tāvannāsti, sarvalokavyavahārocchedaprasaṅgāt । satastu nānimittotpatti' sambhavatīti nimittaṃ vācyam ।
na ca śabdādanyannimittamasyopapadyata iti jātamasandagdhamabādhitaṃ ca jñānāntareṇa pramāṇameva puṃvacanajanitaṃ jñānamiti nāsyānāgamatvābyupagamo yukta iti । itarastvanumānāntarbhāvābhiprāyeṇāha vaktṛbuddheriti । ayamabhiprāya' visaṃvādabhūyiṣṭāni hi puṃvacanāni, tannaitāni śrutamātrāṇyevārthaṃ niścāyayanti । na cāniścitor'tho jñāto bhavati, niścayasyaiva jñānatvāt ।
ata' praṅ niścayotpatterjñānābhāva evanti kiṃ nimittaprayatnena । vaktaivamavadhāritavyāptirbhavati ana cāyamanavagataṃ bravītī'ti, tadā tadvākyādeva jñānakāryāt kāraṇabhūtaṃ jñāyamanumāya jñānasyārthāvyabhicāreṇārtho niścīyate । tasyāṃ cāvasthāyāṃ jñānaliṅgāvagatatvādarthasya vākyamanuvādakameva । ato nāgama iti ।
siddhāntavādī tvāha kuto nvasāviti । ayamabhiprāya' avagatā hi buddhirarthaṃ niścāyayati । na cāsyā' kiñcidavagame kāraṇastīti vakṣyāma iti ।। na śabdārthasya sā liṅgaṃ na śabdo asyā' kathañcana ।
viśeṣo gamyate tābhyāṃ na caitasyānumeyatā ।। tena vakturabhiprāye pratyakṣādyanirupite । puruṣoktirapi śroturāgamatvaṃ prapadyate ।। ata' svayamevānavagatā nārthasya liṅgamityāha neti ।
nanūktaṃ kāryāt śabdādanumāsyate, ata āha na śabda iti । yatā nobhayamubhayatra liṅgaṃ, tathā darśayati viśeṣa iti । anumānaṃ hi vyāptibalena bhavati, iha ca vākyasāmānyaṃ jñānasāmānyena vyāptamavagatamiti tatastat sidhyed, jñānamātrāccārthamātram, na ceha tathā, jñānārthaviśeṣayoranumitsitatvāt । tayośca sambnadhagrahaṇābhāvenānanumeyatvāt ।
nanu yatrāpto vākyaṃ prayuṅkte tadeva jñātvā prayuṅkta iti vijñānaviśeṣeṇaiva sambandho avagata' । ata' sa evānumāsyate । yadyevam, avagatastarhi prāgeva vākyādartha', na hyanyathā yatra prayuṅkta iti śakyate pratinirdeṣṭum । na cārthoparāgamantareṇa jñānasya viśeṣa' sambhavati yo anumīyate ।
na cākarmakaṃ jñānamātramanumīyate । na ca tator'thaviśeṣastidhyati । na cāniścitaṃ jñānaṃ, saṃśayātmano vijñānavidhāyā darśitatvāt । na caivaṃ puṃvākyebhya' sandeha' ।
yā tu kvacid vyabhicārādaprāmāṇyāśaṅkā sā āptatvādinā nirākriyata ityuktam । yadi tveva jñānaviśeṣāvagatirucyate, ya evamavadhārito bhavati nāyamananvitārthāni padāni prayuṅkte, na cānavagatānvayāni, tannūnamamīṣāmanenānvayo jñāta iti । kimidānīṃ viditapadapadārthasaṅgati' śrotā puṃvākyādarthaṃ na budhyata eva । yadyevamanuttarā gurava' ।
jātā tu buddhirasandigdhāviparyastā ca na vaidavākyajanitāyā dhiyo viśiṣyeta । śaṅkāmātraṃ tu kathañcid vede api vākyatvādinā bhavatīti na tāvatā tadaprāmāṇyam । tābhyāmiti । buddhiśabdābhyāmityartha' ।।
na cāpyananumeyatvamāgamārthasya śakyate । liṅgaṃ hi śabda evāsya dhūmo agneriva kalpate ।। na cāpyananumeyatvāt pramāṇāntaragamyatā । rūpasyāśrāvaṇatvena na hyapratyakṣateṣyate ।।
evaṃ sthite svayūthyā na' kecinnātiprayatnata' । anumānaviśeṣo ayamīdṛgdharmasya bodhaka' ।। bhaviṣyatyartharūpaṃ tu liṅgaṃ dharme nirākṛtam । cārthānumānānupapatte' śroturaprāptapūrvamarthaṃ prāpayantī puruṣoktirvedavadāgama evetyāhateneti ।।
yadapi cedamucyate । vedastāvad bhinnaviṣayatayā pramāṇāntarameveti, tadapi manorathamātramevetyāhana cāpītī । na śakyate vaktumityabhiprāya' । kimiti na śakyate ।
ata āha' liṅgamiti । yadā pūrvoktairhetubhiraviśeṣeṇa sarvameva śābdamanumānādabhinnamityukaṃ, tadā kathaṃ tadgocarasyānanumeyatvaṃ bhaviṣyatīti bhāva' ।। nanvarthātmanā tāvadalliṅgenānanumitapūrvamarthaṃ vedo bodhayatīti pramāṇāntaraṃ bhaviṣyatītyata āhana ceti । dhūmattvakṛtakatvādīnāṃ hi satyapyavāntarabhede yathaiva trailakṣaṇyāparityāgenānumānatvamevamihāpi syāt ।
yadi tu tadeva nāstītyucyate, tat tarhi vacanīyam, kimavāntarabhedopanyāseneti ।। anye tu prakṣīṇaśaktayo abhedamevāśrityaikadeśina' pratyavasthitā', tad darśayatievaṃ sthitaiti । ayaṃ hi teṣāmabhiprāya' codanāprāmāṇyaṃ hi pratijñātaṃ, taccānumānatve api vedavaca' sidhyatyeva । yathaiva hi śabdamadhyād veda' pramāṇam ।
evamanumānebhyo vedānumānamiti kimatiprayatnato bedapratipādaneneti । nanu"bhaviṣyatvād dharmo nānumīyate"ityuktaṃ bhāṣyakāreṇa । ato anumānatvābhyupagame tadvarodho bhaved ata,āha bhaviṣyatīti । artharūpaliṅgābhiprāyeṇa tannirākṛtamityartha' ।।
saṃjñānumānatecchā tu na duṣyedāgame apina' ।। lakṣaṇena tvabhinnatvaṃ yadi śabdānumānayo' । vedajñānāpramāṇatvaṃ syādatallakṣamatvata' ।। āptavādāvisaṃvādasāmānyānnṛvaca' su hi ।
lakṣaṇenānumānatvāt prāmāṇyaṃ siddhimṛcchati ।। vede tvāptanarābhāvāt sambandhānubhavādṛte । lakṣaṇaṃ nānumānasyetyaprāmāṇyacaṃ prasajyate ।। nanvekadeśasatyatve tasya syādanumānatā ।
vedatvādagnihotrādau vāyukṣepiṣṭhavākyavat ।। etadapi dūṣayatisaṃjñeti । yadi paścānmānasāmānyādanumānatvaṃ tadastu, na ca tadabhyupagame doṣa ityartha' । lakṣaṇaikatvena tvabheda iṣṭe anumānalakṣaṇābhāvāt pramāṇāntarānabyupagamāccāprāmāṇyameva vedavacasāmāpadyata ityāha lakṣaṇeneti ।।
nanūktaṃ lakṣaṇaikatvamāptavādāvisaṃvādasāmānyādityatrāhaāptavādeti । puṃvākyānāmanena prakāreṇānumānatvāt prāmāṇyaṃ siddhyati na vedavacasāmiti bhāva' ।। kimiti na siddhyati । ata āhavede tviti ।
āptanarābhāvāt tāvannāptavādatvenāvisaṃvādadanumānam । na cātīndriyayairarthairvedānāṃ sambandhānubhava' sidhyatītyapramāṇameva bhaveyu' । nāptasandṛbdhā vedā iti vedādhikaraṇe vakṣyatīti ।। nanu pramāṇāntarakasaṅgatārthāni vedaikadeśabhūtāni kṣepiṣṭhādivākyāni dṛṣṭvā itarāṇyapyagnihotrādivākyāni vedatvāt satyārthānyanumāsyante ।
ato asti lakṣaṇenānumānatvamityāhananviti ।। nādityayūpe anaikāntyāt tadvadvā gauṇatā bhavet । nāta' pratyanumānanāmevaṃ pūrvoktayā diśā ।। tasmāllakṣaṇabhedena yadi śabdapramāṇatā ।
samā loke ca vede ca siddhā vedapramāṇatā ।। tena cāptopadeśatvaṃ na syādāgamalakṣaṇam । nāptasya sambhavo vede loke nāsmāt pramāṇatā ।। purastād varṇitaṃ hyetat tasmāt śabdena yā mati' ।
tasyā' svata' pramāṇatvaṃ na cet syāddoṣadarśanam ।। etadapi dūṣayatinādityeti । ādityayūpavākye vartamāno vedatvaheturanaikāntika iti । nanu nedaṃ vākyamasatyārtham, ādityaśabdo hi sārupyād gauṇo yūpe vartata iti tatsiddhisūtre vakṣyate, ata āha tadvaditi ।
karmaphalasambandhavākyānyapi tadvadeva gauṇāni bhuveyuriti । api ca prāk svamahimnā vedaprāmāṇyabalenāprāmāṇyānumānāni pratyuktāni । anumātvābhyupagame tulyabalatayā durvāraprasaraṇānītyāha nāta iti ।। ato lakṣaṇabhedenaiva śabdasya pramāṇāntaratve iṣyamāṇe vedā' pramāṇaṃ bhavanti ।
lokavedayośca samameva pramāṇatā siddhetyāhatasmāditi ।। lakṣamamapi yathā parairāśritam aāptopadeśa' śabda' iti, tathāpyacāptābhāvānna prāmāṇyaṃ vedsayeti tannāśrayaṇīyamityāhateneti vedāntena । loke api nāptatvaṃ prāmāṇye kāraṇamityāha loka iti ।। kāraṇamāhapurastāditi ।
āptatvena hyapavādāśaṅkānirākaraṇamātram । prāmāṇyaṃ tu sarvasaṃvidāṃ sahajameveti svata'prāmāṇyevāde varṇitamiti । kiṃ tarhyāgamalakṣaṇamata āha tasmāditi । nirdeṣaśabdajanitaṃ vijñānaṃ pramāṇamiti ।।
anumānena caitasya prāmāṇyaṃ kevalaṃ samam । pade tāvatkṛto yatna' parairityatra varṇyate ।। viṣayo anyādṛśastāvad dṛśyate liṅgaśabdayo' । sāmānyaviṣayatvaṃ ca padasya sthāpayiṣyati ।।
dharmī dharmaviśiṣṭaśca liṅgītyetañca sādhitam । na tāvadanumānaṃ hi yāvat tadviṣayaṃ na tat ।। sāmānyādatiriktaṃ tu śābde vākyasya gocara' । sāmarthyādanumeyatvādaśrute api padāntare ।।
evañjātīyakasya śabdasya cānumānena prāmāṇyameva samaṃ, na lakṣaṇamityāhaanumāneneti ।। svamatenedānīṃ padasyānumānād bhedaṃ vadiṣyastatpratipādane kāraṇamāhapadaiti । yadyapi padasya padārthe pramāṇatvānna tadbhedapratipādanamupayujyate, tathāpi parai' padānyudāhṛtya vicāra' kṛta iti tadbhedameva pratipādayāma' । atreti ।
pada ityartha' ।। tadidānīṃ bhedakāraṇamāhaviṣayaiti । viṣayabhedameva darśayati sāmānyeti । sāmānyaviṣayatvaṃ sthāpayiṣyata iti ।।
anumānaṃ tu dharmaviśiṣṭadharmiviṣayamityanumānapiracchede sādhitamityāhadharmīti । liṅgamasyāstīti liṅgī । tasya viśiṣṭasya prasādhakaṃ liṅgamastīti । nanvanumāne vyāptibalena dharmasāmānyamanumīyata ityata āha na tāvaditi ।
yāvat tadanumānaṃ tadviṣayaṃ viśiṣṭaviṣayaṃ na bhavati tāvadanumānameva na bhavati, na dharmamā siddhatvādityuktamiti ।। nanu padamapi viśiṣṭagocaraṃ dṛṣṭaṃ yathā ko rājā yātīti pṛṣṭe para' pratibravīti, pāñcālarāja iti । tadā kevalādeva pāñcālarājapadāt kriyāviśiṣṭa' puruṣo avagamyate, ata āhasāmānyāditi । saṅkhyādimān padārthaścenna tāvat so avyayādiṣu ।
yatrāpi te pratīyante tatra vyakterviśeṣaṇam ।। padāntarābhidheyasya tādarthyācca kriyātmana' । vākyārthe api padaṃ yatra gomadādi prayujyate ।। satyapyatra viśiṣṭatve siddhatvānnaiva pakṣatā ।
tāvāneva hi tatrāptho ya' pūrvamavadhārita' ।। kiñcit śābde sāmānyādatiriktamavagamyate sa vākyasyaiva viṣaya' । vākyameva hi tadanuṣaktayātipadaṃ pāñcālarājo yātīti । nanvastu śrutasyānuṣaṅga', aśrute api padāntare padādekasmād viśiṣṭabodho dṛṣṭa', yathā dvāramityukte vivriyatāmiti, atra kathamata āha sāmarthyāditi ।
kārakaṃ hi kriyayā viditavyāptikam, vyāptisāmarthyādeva kriyāpadamanumāpayati । anumitakriyāpadād vākyādeva tatrāpi viśiṣṭārthapratyaya' iti ।। atracodayati saṅkhyeti । pariharati na tāvaditi ।
yatra hi saṅkhyādayo avagamyante tatra kathamata āha yatrāpīti । sambhavavyabhicārābhyāṃ hi viśeṣaṇamarthavad bhavati । ākṛtistu na tāvadekatvaṃ vyabhicarati, dvitvādayastvekatvānna sambhavantīti tadākṣiptāyā vyaktereva viśeṣaṇaṃ saṅkhyādaya iti ।। tadevaṃ tāvadanurañjanena vyakterviśeṣaṇamityuktam, tādarthyena tu kriyāṃ bhāvanāṃ saṅkhyādayo viśiṣanti ।
tatra hi śrutyādibhirviniyujyante । yathā paśorekatve aruṇādiṣu ca vakṣyata ityāha padantareti । padāntareti । padāntaratvenātyantaviprakṛṣṭāviśeṣaṇatāṃ darśayatīti ।।
yattarhi vākyārthavṛttiviśiṣṭaviṣayaṃ gomadādipadaṃ tadanumānaṃ bhaviṣyatyata āha vākyārtha iti । yadyapi tāvadidaṃ viśiṣṭārthagocaram, tathāpi nānumānatvam । siddho hi dharmī kenacid dharmeṇāsiddhena viśiṣṭa' sādhyamāna' pakṣo bhavati । iha tu padoñcāraṇāt prāṅ na kiñcit pratipannam ।
uccarite tu pade viśiṣṭa' pratipanna eveti kiṃ sādhyamiti । bhedabuddheśca vaiṣamyaṃ prakṛtipratyayārthayo' । viśeṣaṇaviśeṣyārthasvātantryagrahamaṃ na ca ।। viśeṣyapūrvikā tatra buddhiścātra viparyaya' ।
atha śabdor'thavattvena pakṣa' kasmānna kalpyate ।। pratijñārthaikadeśo hi hetustatra prasajyate । pakṣe dhūmaviśeṣe ca sāmānyaṃ heturiṣyate ।। darśayati tāvāniti ।
na tāvadagṛhītasambandha' śabdād viśiṣṭaṃ pratyeti । gṛhītasambandhastu pratipadyamāno vyutpattikālāvagatānana kiñcidadhikaṃ pratyetīti kathamanumānaṃ bhavatīti ।। vaiṣamyamityāhabhedabuddheriti । idaṃ tu pācakādiśabdeṣu yuktaṃ vaktum, tatra hi pāka' pratyayena cakartṛmātramupāttam ।
ārthastu viśiṣṭapratyaya' । gomadādau tu tadasyāstīti viśiṣṭa evārthe taddhita' smaryata iti kuto vaiṣamyam, uktamatra atāvāneva hī'ti vyutpattikālāvagatādanadhikaviṣayatvam, idaṃ tu pācakādiśabdārtha voktamiti । kiñcānumāne svatantragṛhīta eva parvatādirviśeṣya' svatantrasmṛtenāgnyādinā viśeṣaṇena viśiṣṭo avagamyate । śabdenobhayo' svatantragrahaṇamastītyāha viśeṣaṇeti ।
grahaṇamupalakṣaṇārthaṃ, smaraṇaṃ cetyartha' ।। vaiṣamyāntaramāha viśeṣyeti ।। atra codayati atheti । atrāpi śabdasyaiva pranthamāvagatasyārthaviśiṣṭatvena sādhyatvānna kramavyatikramo bhaviṣyatīti ।।
atra dūṣaṇamāha pratijñārtheti । pratijñārtha' pakṣa' sa ca dharmaviśiṣṭo dharmī, viśiṣṭāpekṣayā dharmyekadeśa ucyate । sa eva hetu' prasajyate । śabdo hi dharmitayopātta' sa eva heturiti ।
nanu yadā dūrād dhūsyādhāraviśeṣo na lakṣyate tadā dhūmo agnimattayā sādhyate, hetuśca bhavati । tadvadihāpi bhaviṣyatyata āha pakṣa iti । śabdatvaṃ gamakaṃ nātra gośabdatvaṃ niṣetsyate । vyaktireva viśeṣyāto hetuścekā prasajyate ।।
bhavet vyañjakabhedāccenna tvevaṃ pratyayo astīti na' । kathaṃ vāsya viśiṣṭatvaṃ na tāvad deśakālata' ।। tatpratītiviśiṣṭaścet paraṃ kimanumīyate । na pratyāyanaśaktiśca viśeṣyasyānumīyate ।।
dṛśyamāna' pakṣa' pūrvāvagata' sapakṣa' tadanugataṃ ca sāmānyaṃ heturiti pakṣasapakṣahetuvibhāgopapattiriti ।। nanvihāpi śabdaviśeṣaṃ pakṣīkṛtya śabdatvaṃ hetuṃ vakṣyāma', ata āha śabdatvamiti । arthaviśeṣo hyanumitsita', na cāsya śabdatvaṃ gamakamanaikāntikatvāditi । nanvavāntarasāmānyaṃ tarhi gośabdatvaṃ heturbhaviṣyatyata āha gośabdatvamiti ।
ato atraikaiva vyaktirarthena viśeṣyāhetutayā cābhidhātavyeti duṣpariharaṃ pratijñārthaikadeśatvamityābhiprāyeṇāha vyaktiriti ।। nanu vyañjakabhedabhinnaikaiva vyakti' pakṣīkariṣyate ityāha bhavediti । pariharati na tviti । naupādhiko bhedo vastu bhinatti, tatpratyayānapāyāditi bhāva' ।
api ca viśiṣṭatā sambandhe sati bhavati, tadiha kīdṛśor'thaśabdayośabdayo' sambandha ityāha kathaṃ veti । na tāvat śabdadeśer'tho dṛśyate,mukhe hi śabda' bhūmāvartha' । nāpi śabdakāle, kalau kṛtayugārthasyābhāvādityāha na tāvaditi ।। arthārthapratītyā viśiṣṭa' śabda' sādhyate, asti hi sā śabdakāla iti tadetadāśaṅkate tatpratītiriti ।
etadapi dūṣayatīti paramiti । pratītyā viśiṣṭe anumīyamāne sā tāvat pūrvasiddhā grahītavyā । sā cet jñātā kimaparamanumīyata iti । viśeṣāṇāṃ na śaktirhi saikadeśe agnijātivat ।
sāmānyasyaiva śaktve pakṣo hetustathaiva ca ।। tasmādarthaviśiṣṭasya na śabdasyānumeyatā । kathaṃ ca pakṣadharmatvaṃ śabdasyeha nirupyate ।। na kriyākartṛsambandhādṛte sambandhanaṃ kvacit ।
rājā bhartā manuṣyasya tena rājña' sa ucyate ।। vagataviśeṣam,ubhayānugataṃ gośabdasāmānyaṃ hetuṃ kariṣyāma', na pratijñārthaikadeśatā bhaviṣyatyata āha na pratyāyaneti ayamabhiprāya' na drutādiviśeṣāṇāṃ deśādinibandhanor'thena sambandho vidyate । pratyāyanaśaktiviśiṣṭatā cāpi teṣāṃ na sambhavatīti ।। kimiti na sambhavatyata āhaviśeṣāṇāmiti ।
yathā pakṣīkṛtasya mahato dhūmasyaikadeśe adhastādagnirastīti tadviśiṣṭo dhūma' sādhyo bhavati । naivaṃ drutādiviśeṣāṇāṃ pratyāyanaśaktiyoga' । teṣāṃ vyabhicāreṇāpratyāyaktavāditi । yattu teṣāṃ sāmānyaṃ gośabda' sapratyāyanaśaktiviśiṣṭa' tatra ca pakṣe sa eva pakṣo hetuścetyuktamevetyāha sāmānyasyeti ।।
ator'thaviśiṣṭa' śabdo nānumeya ityupasaṃharannāhatasmāditi ।। evaṃ tāvat śabdo na pakṣa ityuktam । yadi tvartaṃ pakṣīkṛtya śabdo heturityucyate । tadapyayuktam ।
apakṣadharmatvādityāhakathaṃ ceti । kathaṃ ca nirūpyata iti bhāva' ।। kimiti na nirūpyate ata āhana kriyeti । kasyāñcit kriyāyāṃ kartṛtayā sambaddhaṃ kiñcit kasyacit sambandhī bhavati, kriyākārakasambandhapūrvakatvāt śeṣasambandhānāṃ svasvāmyādīnāmiti ।
tatra svasvāmisambandhastāvat kriyākārakasambandhapūrvaka ityāha rājeti । svasvāmisambandhamanubhavata iti ।। vṛkṣastiṣṭhati śākhāsu tā vā tatreti tasya tā' । deśe agnimati dhūmasya kartṛtvaṃ bhavanaṃ prati ।।
kāryakāraṇabhāvādau kriyā sarvatra vidyate । na cānavagatākāra' sambandho astīti gamyate ।। na cāstyasati sambandhe ṣaṣṭhītatpuruṣo api vā । tasmānna pakṣadharmo ayamiti śakyā nirūpaṇā ।।
nivṛtte anyatra sambandhe ye api tadviṣayātmanā । vadeyu' pakṣadharmatvaṃ śabdasyānupalabdhivat ।। evamavayavāvayavisambandho api kriyāgarbha ityāhavṛkṣaiti । vṛkṣo avayavī hyavayaveṣu tiṣṭhatīti pratīti' ।
kadācittvavayavā eva śākhādayastasminniti pratīti' । tadevaṃ sthitikriyākartṛbhāvanibandhano avayavāvayavisamambandha iti । evaṃ saṃyogo api kriyāgarbha evetyāha deśa iti । agnimaddeśe bhavane kartā bhavan dhūmo agnimato deśasya saṃyogī bhavatīti।।
evaṃ kāryakāraṇabhāvādayo api sambandhā' kriyākārakasambandhapūrvakā ityāhakāryeti । kiṇvaṃ hi surāyā bījaṃ surātmake pariṇāme kartṛbhavatsurāyā' kāraṇamityucyate । tathā samūhasamūhisambandho api । senākāryaṃ pratipakṣajayamaṃśena kurvan hastī senāyā' sambandhitayocyata iti ।
śabdārthayostu na kaścidevabākāra' sambandhasyāvagamyate । na cānirūpitākāra' sambandho astīti śakyate vaktumityāha na ceti । na ca sambandhamantareṇa pakṣasya dharma iti vigrahagatā ṣaṣṭhī pakṣadharma iti ca tatpuruṣasamāso vā ghaṭata ityāhana cāstīti । vṛttivigrahāvapi nopapannāviti ।
upasaṃharati tasmāditi ।। anye tu śabdor'thaviṣaya ityevaṃ taddharmatāmāhu' । yathānupalabdhirabhāve prameya vakṣyate । tadetadupanyasyatinivṛttaiti ।।
tairapyetannirūpyaṃ tu śabdastadviṣaya' katham । na taddeśādisadbhāvo nābhimukhyādi tasya vā ।। tasmādutpādayatyeṣa yator'thaviṣayāṃ matim । tena tadviṣaya' śabda iti dharmatvakalpanā ।।
tatra vācakatāyāṃ ca siddhāyāṃ pakṣadharmatā । na pratītyaṅgatāṃ gacchenna caivamanumānatā ।। gamakatvācca dharmatvaṃ dharmatvād gamako yadi । syādanyonyāśrayatvaṃ hi tasmānnaiṣāpi kalpanā ।।
na cāgṛhītasambandhā' svarūpavyatirekata' । śabdaṃ jānanti yenātra pakṣadharmamatirbhavet ।। etadapi nopapannamityāha tairapīti । na kenāpi prakāreṇa viṣayaviṣayibhāvo ghaṭata ityartha' ।
yathā na ghaṭate tadetadāha na taditi ।। sarvaprakārāsambhavāt pāriśeṣyeṇa tadviṣayabuddhijanakatayā tadviṣayatā vaktavyā, evaṃ ca tadviṣayabuddhijanakatvasya vācyavācakabhāvamantareṇānupapattestadabhyupamaga' kāra' । tatsiddhau ca na pratītyaṅgaṃ pakṣadharmatā । pratītiranumānamityāha tasmāditi dvayena ।।
yadi tu pakṣadharmataiva tadviṣayabuddhijajane heturiṣyate । tatastavyatirekeṇa pakṣadharmatāyā evapānupapatteritaretarāśrayatvamato neyamapi kalpanā ghaṭata ityāhagamakatvāditi ।। itaśca na pakṣadharmatetyāhana ceti । anavagatavācyavācakasambandhā' svarūpātirekeṇa na śabdaṃ kasyacid dharmatayā jānanti ।
yena pakṣadharmabuddhi' śabde bhavediti ।। na ca svarūpamātreṇa dhūmāde' pakṣadharmatā । na cāpi pūrvasambandhamapekṣyaiṣā prasajyate ।। dhūmavānayamityevamapūrvasyāpi jāyate ।
pakṣadharmamatistena bhidyetottaralakṣaṇāt ।। na tvatra pūrvasambandhādadhikā pakṣadharmatā । na cārthapratyayāt pūrvamityanaṅgamiyaṃ bhavet ।। na ca dharmī gṛhīto atra yena taddharmatā bhavet ।
parvatādiryathā deśa' prāgdharmatvavadhāraṇāt ।। yaścātra kathyate dharmī prameyo asya sa eva na' । na cānavadhṛte tasmin taddharmatvāvadhāraṇāt ।। svarūpamātravijñānaṃ tu na dhūmādau pakṣadharmatāyāṃ hetu', api tu dharmisambandha' ।
na cāsāvastītyabhiprāyeṇāhanaceti । nanvatrāpyarthena dharmiṇā pratamaṃ vyutpattikāle sambandho avagata eva, āha na cāpīti ।। pūrvasambandhanirapekṣa evāyamavyutpannasambandhasyāpi pakṣadharmasambandho māsate, na cātra tathetyāhadhūmavānitimatirantena । yata eva tannirapekṣo ayaṃ pakṣadharmasambandha', ata eva taduttarasmāt sapakṣasattvalakṣaṇād bhidyate, anyathā tadabheda eva syādityāha teneti ।
trīṇi hetorlakṣaṇāni pakṣadharmatā sapakṣe sattā vipakṣād vyāvṛtti' । tatra ca pakṣadharmatāyā uttaraṃ sapakṣasambandhamuttaralakṣamamapadiśatīti ।। śabde tvevaṃ nāstītyāha na tvatreti । pūrvasambandhāpekṣayā ceyamavagamyamānārthapratītyuttarakālamavagamyate ।
ato na tadaṅgamityāha naceti।। itaśca na pakṣadharmatetyāhana ca dharmīti । arthādanyastāvad dharmī na pramīyata iti bhāva' ।। prāk sa cet pakṣadharmatvād gṛhīta' kiṃ tata' param ।
pakṣadharmādibhirjñātairyena syādanumānitā ।। anvayo na ca śabdas prameyena nirūpyate । vyāpāreṇa hi sarveṣāmanvitatvaṃ pratīyate ।। yatra dhūmo asti tatrāpagnerastitvenānvaya' sphuṭa' ।
na tvevaṃ yatra śabdo asti tatrārtho astīti niścaya' ।। na tāvadatra deśe asau tatkāle vāvagamyate । bhavennityavibhutvāccet sarvārtheṣu ca tatsamam ।। tena sarvatra dṛṣṭatvāt vyatirekasya cāgate' ।
sarvaśabdairaśeṣārthapratipatti' prasajyate ।। athaivaṃ deśakālābhyāmasatyatvaprakalpane । vācakapratyayaṃ kaścid brūyādarthadhiyānvitam ।। dharmo bhavati, parastādapi sa tāvāneva pramātavya' ।
tad yadi pakṣadharmatvamavagantumasau prathamamevāvagamyate, tato gṛhīte tasmin kiṃ parabhāvinā pakṣadharmādijñānena ato nānumānatetyāhayaścetidvayena ।। anvayamidānīṃ dūṣayati anvaya iti । kathaṃ na nirūpyate, ata āhavyāpāreṇeti ।। etadeva darśayatiyatreti ।
iha tvevaṃ nāstītyāhana tviti ।। kathaṃ netyata āha na tāvaditi । idaṃ ca pūrvamevoktamiti । nanu vaibhavācchabdasya nityatvāccārthasya śabdārthayo' śakyate anvayo darśayitumityāha bhavediti ।
pariharatisarvārthoṣviti ।। kimato yadyevamata āhateneti ।। prakārāntareṇa sambandhamāśaṅkateathaivāmiti ।। naivamapyasti dṛṣṭo hi vināpyarthadhiyā kvacit ।
vācakapratyayo asmābhiravyutpannanarān prati ।। dvitīyādiprayoge ca bhavedanvayakalpanā । śatakṛtva' prayukte api na ca dṛṣṭārthadhī' kvacit ।। nanu ye jñātasambandhāsteṣāṃ dṛṣṭo anvaya' sphuṭa' ।
yadyevamanvayātpūrvaṃ sambandha' ko api kalpita' ।। nāṅgamarthadhiyāmeṣā bhavedanvayakalpanā । anvayādhīnajanmatvamanumānasya ca sthitam ।। jñāte pratītisāmarthye tdavaśādeva jāyate ।
paścādanvaya ityeṣa kāraṇaṃ kathamucyate ।। etadapi dūṣayatinaivamiti । kāraṇamāha dṛṣṭo hīti bhirantena । kva dṛṣṭa' ata āha avyutpanneti ।।
nanu dvitīyādiprayoge śabdārthapratyayayoranvayo grahīṣyata ityāśaṅkatedvitīyādīti । etadapi dūṣayati śatakṛtva iti । śatakṛtva' prayoge apyajijñāsāsurna sambandhaṃ budhyate । aviditasambandhaśca nārthaṃ pratyetīti ।।
nanu jñātasambandhasya tāvanna śabdajñānamarthajñānaṃ vyabhicarati । tasyaiva cānumānatvamiṣyata ityāhananviti । pariharati yadyevamiti । yadi jñātasambandhasyānvaya', anya eva tarhi sambandha' śabdārthayorabhyupagamyata iti ।।
tata' kimata āhanāṅgamiti । yadi nāṅgaṃ, kiṃ jātamata āhaanvayeti । asatyanvaye jñānaṃ nānumānamiti bhāva' ।। anvayastu pūrvāvagatapratītisāmarthyānusāreṇaiva jāyamāno nārthagrahītau kāraṇamityāha jñāta iti ।।
tsamāttannirapekṣaiva śabdaśakti' pratīyate । na ca dhūmānvayatpūrvaṃ śaktatvamavagamyate ।। vyatireko apyavijñātādarthāt śabdadhiyo yadi । so api paścāc sthitatvena nārthapratyayasādhanam ।।
sambandhaṃ yaṃ tu vakṣyāmastasya nirṇayakāraṇam । syādanvayo atirekaśca na tvarthādhigamasya tau ।। tasmādananumānatvaṃ śabde pratyakṣavad bhavet । trairūpyarahitatvena tādṛgviṣayavarjanāt ।।
sati cāsya pramāṇatve bhedābedanirūpaṇā । yuktā na tu padajñānāt padārtho atra pramāyate ।। upasaṃharatitasmāditi । anumāne tu nānvayātpūrvaṃ gamakatvasiddhirityāhana ceti ।।
vyatirekamidānīṃ dūṣayati vyatireka iti । na hyanavagater'the tajjñānena vinā śabdajñānaṃ bhavatīti vyatireka' śakyate avagantum । avagataścedartha' kiṃ vyatirekāśraṇeneti ।। kimidānīmanupayogināvanvayavyatirekau śabde netyāha sambandhamiti ।
śaktini yorvyāpāro vācyavācakarūpa' śabdārthayo' sambandha iti ।। evaṃ ca trailakṣaṇyaparityāgenānanumānatvaṃ prasādhya prayogeṇa darśayatitasmāditi । pratyakṣavat । tādṛgviṣayavarjanāt ।
tadvadeva tādṛk । viṣayavarjanaṃ ca asāmānyaviṣayatvaṃ hī'tyādinā varṇitameveti ।। idaṃ ca padasyānumānād bhedapratipādanaṃ prauḍhipradarśanārthamasmābhi' kṛtam । na tupadaṃ pramāṇamityāha satīti ।।
padaṃ prayujyamānaṃ hi caturdhārthe prayujyate । pratyakṣe ca parokṣe ca jñāte ajñāte api vā purā ।। tatra yatpūrvavijñāte pratyakṣe ca prayujyate । pramite ca prayuktatvādanuvādo adhikād vinā ।।
adṛṣṭapūrve tvajñānaṃ sambandhapratyayo api vā । sambandho na ca tasyārtho yor'tha' sa tvakṣagocara' ।। parokṣe ananubhūte ca nābhidheye matirbhavet । parokṣaścānubhūtaśca yastatra smṛtiriṣyate ।।
pramite ca pravṛttatvāt smṛternāsti pramāṇatā । paricchedaphalatvāddhi prāmāṇyamupajāyate ।। yathā na pramāṇaṃ tathā darśayati padamiti । tāneva catura' prakārānāha pratyakṣa iti ।।
eṣvartheṣu prayuktasya yathā na prāmāṇyaṃ tathāha tatreti ।। adṛṣṭapūrve tu samprati pratyakṣe anutpattilakṣamamevāprāmāṇyamityāhaadṛṣṭapūrvaiti । sambandhajñānameva vā tadā jāyata ityāha sambandheti । na ca sambandha eva padasya prameya iti vācyam, tasyārthāpattiprameyatvādityabhiprāyeṇāha sambandha iti ।
tadarthastu pratyakṣādavagata ityāha yor'tha iti ।। ṇananubhūtapūrve parokṣe ca jñānānutpattirevetyāhaparokṣaiti । anubhūte tu parokṣe smṛtirityāha parokṣa iti ।। nanu smṛtimeva janayat pramāṇaṃ bhaviṣyatyata āha pramita iti ।
pramitaviṣayā hi smṛti', sannikṛṣṭārthagocaraṃ ca pramāṇamiti sthitiriti । kathaṃ puna' pramitaviṣayaṃ na pramāṇamata āha paricchedeti । paricchedaphalaṃ hi pramāṇam । na ca smṛtyā kiñcit paricchidyate, pūrvavijñānamātropasthāpakatvāditi ।।
tādātvikaparicchedaphalatvena pramāṇatā । pratyabhijñānavat kasmāt smṛte api na kalpyate ।। yāvān pūrvaparicchinnastāvānevādhāryate । smṛtyā tadanusāreṇa tadā sattve asya naiva dhī' ।।
padamabhyadhikābhāvāt smārakānna viśiṣyate । yadādhikyaṃ bhavet kiñcit tatpadasya na gocara' ।। pramāṇamanumānaṃ vā yadyapi syātpadānmiti' । vākyārthasyāgamārthatvād doṣo nāgamavādinām ।।
atra codayatitādātviketi । yadyapi pūrvamasāvartho avagata', tathāpi tadānīṃ sattāṃ bodhayantī pratyabhijñānavat smṛti' pramāṇaṃ kimiti na bhavatīti ।। pariharatiyāvāniti । utpadyate smṛtiranyadā, na tu pratyabhijñānavat tadanīṃ vastu' sattāṃ niścāyayati, pūrvajñānānusāritvāditi ।।
nanu pūrvasaṃskāramātrajā hi smṛti', idaṃ tu pratyutpannakāraṇakaṃ padāt padārthajñānaṃ grahaṇameva, kathaṃ smṛtirucyate । ata āhapadamiti । mā bhūt smaraṇaṃ, grahamapīdamanadhikaviṣayamevādhikapratibhāsābhāvāt, ato na padaṃ smārakebhya' sadṛśādṛṣṭādibhyo viśiṣyata ityapramāṇamiti । nanu kriyākārakayoranyataroccāraṇe avaśyamanyatarasyānyataravyatiṣaṅgo buddhau bhavati ।
ata' kathamucyate nādhikyamavagatamyata ityata āha yadādhikyamiti । padāntarasyaivāsau prasādau na padasyaikasyaivetyartha' ।। idaṃ cāsmābhi' sauhṛdamātreṇa śiṣyebhya' kathyate na padaṃ pramāṇamiti । na tu tatpramāṇatve vākyārtho nāgamārtho bhavati ।
tena hi pramāṇenāpi bhavatāvaśyaṃ padārthe bhavitavyam । ata' pramāṇāntarānadhigatamartha gamayadvākyaṃ pramāṇameva । evamanumānāntargatatve api padasya na kācit kṣati', vākyārthasyānanumeyatvādityāh pramāṇamiti ।। vākyārthe tu padārthebhya' sambandhānubhavādṛte ।
buddhirutpadyate tena bhinnāsāvakṣabuddhivat ।। vākyādhikaraṇe cāsya heto' siddhirbhaviṣyati । sarveṣāṃ ca paroktānāṃ vākyād buddhāvasiddhatā ।। āha vākyārthajñānasyaiva kathamananumānatvaṃ, tadapyālocitānugamanamanumānamevāta āhavākyārthaiti ।
agṛhītasambandhā eva padārthā' vākyārthaṃ gamayanti । ato na vākyārthajñānamanumānam । evañca darśayitavyaṃ vākyārthabuddharanumānād bhinnā sambandhanubhavādṛte jāyamānatvād akṣabuddhivaditi ।। kathaṃ punarapratibaddhamarthāntarasya pratipādakam, evaṃ hyatiprasaṅga' ।
atosiddho heturata āhavākyeti । ye ca parai' padārthabuddheranumānādabhedahetava uktā', te tāvad bahavo vākyārthabuddhāvasiddhā ityāha sarveṣāmiti । vākyārthabuddhirhi na tāvadanvayavyatirekajā । nāpa sambandhatvāt ।
sāmānyaviṣayatvamapyasiddhaṃ viśiṣṭaviṣayatvāt । pratyakṣānyapramāṇatvatadadṛṣṭārthabodhane tūpamānādīni prasādhya naikāntikīkārye । tadadṛṣṭārthabodhanaṃ cānumānābhāsairapyanaikāntikam । evaṃ trikālaviṣayamapyanumānābhāsetatrāpyasiddhameva ।
uktaṃ hi śabdaśaktinirdhāraṇe atayorvyāpāro na buddhijanmanī'ti । sambandhapūrvakatvaṃ tu yadyaviśeṣitaṃ tat pratyakṣeṇaivānaikāntikam, tadapi hīndriyārthasambandhapūrvakameva । athānumānāṅgasambandhapūrvakatvaṃ, tadasiddham, vyāptirhi tadaṅgam । na ca padāt padārthajñāne vyāpti' kāraṇam ।
sāmānyaniṣayatvaṃ cābhāsenaivānaikāntikameva pratyakṣadarśana pratyakṣānyapramāṇatvatadadṛṣṭārthabodhananāni tūpamānādibhirapīti ।। yata evaivaṃ vākyārthabuddha' sahārthairadṛṣṭeṣvapi vākyeṣu padārthamātravido jāyate । ato asyā' sphaṭataramanumānād bhedaṃ paśyanta' saugatāstato avatīryāgamasyāmānavyatirekāt vibhyata' padābedavicāraṇāyāmeva kliṣṭā' । vākyeṣvadṛṣṭeṣvapi sārthakeṣu padārthavinmātratayā pratītim ।
dṛṣṭvānumānavyatirekabhītā' kliṣṭā' padābhedavicāraṇāyām ।। iti śabdavārtikam । athopamānapariccheda' । kīdṛggavaya ityevaṃ pṛṣṭo nāgarikairyadi ।
bravītyāraṇyako vākyaṃ yathā gaurgavayastathā ।। manyate । astu tāvatpadamapyanumānādabhinnam । etāvatāpīha śabdānumānayoraikyamiti vākya pravartata sopahāsamāha vākyeṣviti ।।
śabdapariccheda' samāpta'।। athopamānapariccheda' । aupamānamapi sādṛśyamasannikṛṣṭer'the buddhimutpādayati । yathā gavayadarśanaṃ gosmaramasye'ki bhāṣyam ।
asyāyaṃ tātparyārtha' upāmānamapi na parīkṣaṇīyam, evaṃ lakṣamakatvenāvyabhicārāditi । avayavārthastvekatra dṛśyamānaṃ sādṛśyaṃ pratiyogyantare dṛśyamānapratiyogisādṛśyaviśiṣṭatayāsannikṛṣṭer'the yāṃ buddhimutpādayati aetatsādṛśyaviśiṣṭo asā'viti, sopamānamiti, sopamānamiti ca yattadoradhyāhāra' । na ca vācyaṃ viṣayaviśeṣānupādānāt kathaṃ sādṛśyaviśiṣṭaviṣayā buddhiravagamyata iti, prasiddhapramāṇānuvādena hyatrāparīkṣā pratipādyate । etasminnupamānatvaṃ prasiddhaṃ śāvare puna' ।
tasyāgamābahirbhāvādanyathaivopavarṇitam ।। puruṣapratyayenaiva tatrārtha' sampratīyate । buddhirupamānamiti prasiddham । ato na doṣa' ।।
dṛśyamānaviśeṣamekadeśadarśanāditivadanupāttamiti ced na । udāharaṇe upādānāt । evaṃ hyāha ayathā gavayadarśanaṃ gosmaraṇasye'ti । asyārtha' dṛśyate asminniti darśanaṃ, adhikaraṇe lyuṭ ।
gavayo darśanamasyeti gavayadarśanam । sādṛśyamanyapadārtha' । etaduktaṃ bhavati gavaye dṛśyamānaṃ sādṛśyamiti । dṛśyamānameva sādṛśyamānameva sādṛśyamabhimatamiti gamayte ।
gosmaraṇasyeti ca anandigrahī' tyādinā kartari lyu' । gāṃ smarata' pramātu' । yathā gavaye dṛśyamānaṃ sādṛśyametatsadṛśāgauriti buddhimutpādayatīti । saṅgatistu prasiddhibāhulyāt śābdānantaramupamānamiti pragevoktam ।
atra codayati prasiddhapramāṇānuvādenātrāparīkṣā pratipādyate । ato yathā naiyāyikoktamupamānaṃ pramāṇamāśrīyate, evaṃ taduktamevopamānalakṣaṇamāśrayitumucitam । evaṃ hi tairuktaṃ aprasiddhasādharmyāt sādhyasādhanamupamānami'ti । asyārtha' prasiddhena gavādinā sādharmyāt sādhyasyāprasiddhasya gavayāde' kañcidanabhijñaṃ prati sādhanaṃ prajñāpanaṃ yādṛśo gaustādṛśo gavaya ici vākyaṃ, tajjanitā vā buddhirupamānamiti ।
tadetatparihāreṇa lakṣaṇāntarapraṇayane kāraṇaṃ vācyamityata āha kīdṛgiti dvayena । satyaṃ naiyāyikairidamuktam । na tu yuktam । anantaroktāgamābahirbhāvāt ।
śabdavijñānāddhīdamasannikṛṣṭer'the vijñānam । ato anyathaiva śābare tantre upamānaṃ varṇitamiti ।। naiyāyikāgamalakṣaṇānusāreṇāpyasyāgamatvamavagamyata ityāha puruṣeti । evaṃ hi naiyāyikānāṃ śābdalakṣaṇam aāptopadeśa' śabda' iti ।
atrāpi cāptapuruṣapratyenaivāparidṛṣṭe gavayādau sādṛśyena sampratyayo bhavati । nānāptā saṃvādāt । ata āptasyaivedaṃ vacanamavyabhicārarīti matvā tadabalabhāvī niścayo jāyate, teṣāmapyāgama eveti ।। tadīyavacanatvena tasmādāgama eva sa' ।।
sadṛśādupajāyeta yā mati' sadṛśāntare । dhyānādismṛtitulyatvāt sā pramāṇaṃ kathaṃ bhavet ।। deśakālādibhedena yathānyatra viśiṣyate । prameyaṃ naivamastyatra nagarasthānusārata' ।।
śrutatideśavākyānāmāraṇye gavaye mati' । yā sopamānaṃ keṣāñcid gosādṛśyānurañjitā ।। nanu śābare api hyadṛśadarśanāt sadṛśāntare jñānamupamānamiti varṇitam । etadapi smaraṇābahirbhāvādapramāṇameva ।
yathā hi kiñcid dhyāyata' smaraṇaṃ bhavati, evaṃ sadṛśadarśino api sadṛśāntare smaraṇam, ato na dhyānādijanmanā smṛtyā sahāsyā' kaścid viśeṣa' । ato apramāṇamityāha sadṛśāditi । naiyāyikalakṣaṇaṃ tāvadāgamābahirbhāvi । śābaraṃ tvapramāṇameva kṣaṅgṛhṇātīti ।।
nanu smṛtisambhinnamapi deśādibhedena jāyamānaṃ pratyabhijñānaṃ pramāṇaṃ dṛṣṭam । evamihāpi gāṃ nagare dṛṣṭavato vane gavayadarśanastadbhānaṃ pramāṇaṃ bhavatyata āhadeśakālādīti । na khalu deśādibheda' sanmātratayā prāmāṇye kāraṇam, api tarhi prameyatayā, na ceha deśāntarādiviśiṣṭo gau' pramīyate, api tu nagarāvagata' sampratyapi tatstha eva smaryata iti ।। naiyāyikaikadeśināṃ matamupanyasyatiśruteti ।
yena kilātideśavākyaṃ śrutaṃ yādṛśo gaustādṛśo gavaya iti, tasya śrutādideśavākyasya vanaṃ prāptasya yat svayamasau gosadṛśo gavaya iti sādṛśyānurañjitaṃ gavayajñānamidamupamānamiti ।। pratyakṣo gavayastāvat sādṛśyasmṛtiratra tu । nanu sādṛśyayukter'the na smṛtirnaindriyād gati' ।। pūrvavākyārthavijñānānnādhikyaṃ gavaye yadi ।
smaraṇādaviśiṣṭatvāt saṅgaterna pramāṇatā ।। atha tvadhikatā kācit pratyakṣādivaśād bhavet । yāvaddhīndriyasambaddhe tatpratyakṣamiti smṛtam ।। etadapi dūṣayatipratyakṣa iti ।
gavayastāvadindriyasannikarṣāt pratyakṣeṇa pratīyate । gosādṛśyamapyatideśavākyādavagataṃ smaryata iti nopameyamastīti । atra codayati nanviti । ayamabhiprāya' gosādṛśyaviśiṣṭo hyatra gavayo avagamyate ।
na ca tatpratyakṣaṃ, gorapratyakṣatvāt । tadviśiṣṭo gavaya upamānasya viṣaya' । na hyasau pratyakṣeṇāvasīyate, gavayamātraviṣayatvāt tasya । na cāgamādavagata' smaryate, sāmānyaviṣayatvādāgamasya ।
iha cāyamasāviti viśeṣapratibhānāditi ।। etadapi vikalpya dūṣayatipūrvetisārdhena । idamatra vikalpanīyam atideśavākyādavagatāt kiñcidadhikamavagamyate na vā, yadi netyāha, tata' smaraṇādaviśiṣṭā saṅgatiriyamapramāṇam । yathā padāt padārthajñānaṃ pratyutpannakāraṇajatvenāsmaraṇamapyanadhikavi,yatvādapramāṇam, evamihāpyatideśavākyāvagatagosādṛśyaviśiṣṭavagayajñānam ।
tarhi pratyakṣādeva labhyata iti na pramāṇāntarāvakāśa iti ।। nanuktamasannihite gavitatsādṛśyasyāpratyakṣātvānna tadviśiṣṭo gavaya' pratyakṣeṇāvagantuṃ śakyata iti sāvakāśaṃ pramāṇāntaramityata āha yāvaddhīti । yāvadindriyavyāpārānantaramaparokṣaṃ bhāsate tanna' pratyakṣam । tathā ca sādṛśyaviśiṣṭo gavaya iti kathamapratyakṣo bhaviṣyati ।
pratijāti kṛtsnaparisamāptameva jātivat sādṛśyamityapratyakṣe api gavi tatsādṛśyaviśiṣṭagavayapratyakṣamupapadyata eveti bhāva' ।। smaryamāṇsya cāṃśasya viveke nāpramāṇatā । śrutātideśavākyatvaṃ na cātīvopayujyate ।। ye api hyaśrutatadvākyāsteṣāmapi bhavatyayam ।
pratyakṣadṛṣṭagotvānāṃ vane gavayadarśinām ।। atha saṃjñānusandhānaṃ teṣāṃ nāstīti varṇyate । na nām, vastu tattāvat sarvathā tai' pratīyate ।। na ca śabdārthasambandha' prameyo atra tadeṣyate ।
sādṛśyāvadhṛte vākye vākyādavagato hyasau ।। na caśabdādismaraṇasambedādapramāṇatā, gṛhyamāṇasmaryamāṇayorvivekasya savikalpakasiddhau phaṇitatvādityāhasmaryamāṇasyeti । viveke sati nāpramāṇatetyartha' । śrutātideśavākyaviśeṣaṇopādānasyāpi na phalamupalabhyata ityāha śruteti ।।
kathaṃ nopayujyateye apīti । gosādṛśyaviśiṣṭagavayadarśanaṃ cedupamānamabhimataṃ tadāśrutatadvākyānāmapi nagare gāṃ dṛṣṭavatāṃ vane gavayaṃ paśyatāmastyeveti mandaṃ viśeṣaṇaphalamiti ।। nanvaśrutātideśavākyānāmayamasau gavaya iti saṃjñānusandhānaṃ nāsti, itareṣāmastītyayamasti viśeṣa ityāhaathati । pariharati na nāmeti ।
yadupamānasya prameyamabhimataṃ tattāvatte api jānanti । saṃjñitvaṃ mā nāmānusandhīyatāmiti ।। syānmatam saṃjñāsajñisambandha evopamānasya viṣaya' । yathoktaṃ nyāyavistare"samākhyāsambandhapratipattirupamānārtha"iti ।
vivṛtaṃ ca"yathā gauriva gavaya ityukte gavā samānārthamindriyasannikarṣādupalabhamāno asya gavayaśabda' saṃjñeti saṃjñāsaṃjñisambandhaṃ pratipadyata' iti । na cāsya pratyabhijñānaṃ punarutpadyate vane । śaktyoratīndriyatvena smṛtireva hi seṣyate ।। śabdānuviddhabodhe api pratyakṣamupapāditam ।
tasmāt sādṛśyayuktārtha' prameyo apūrva ucyatām ।। vadviśeṣaṇamata āha na ceti । kāraṇamāha sādṛśyeti । ati deśavākyādeva gosādṛśyena gavayaśabdavācyer'thevadhārite vyaktirūpeṇānavagato api śabdārthasambandho avagata eva ।
etaddhi tadāvagataṃ gosadṛśaṃ vastu gavayaśabdavācyamiti । etāvacca sambandhasya svarūpam, ata' sūktaṃ viśeṣaṇānarthakyamiti ।। nanu jñātasyāpi sambandhasya pratyabhijñāne prāmāṇyamavihatamevāta āhana ceti । atra kāraṇamāha śaktyoriti ।
vācyavācakaśaktiniyamo hi śabdārthayo' sambandha' । sa cātīndriyatvānneha pratyabhijñāyate । pūrvāvagata evānyūnānatirikta' smaryate । kimidānīmatīndriye naiva pratyabhijñānamasti, yadyevamanumānena kathaṃ pūrvānubhūtamagnyādi pratyabhijñāyate ।
āha ca agṛhīte api deśādibhedabhinne puna' pramāpratyabhijñānumānātsāt pratyakṣavadavadhārite apī'ti । ayena nāma pramāṇena grahaṇaṃ buddhikarmaṇo'' । iti । satyam ।
asya śabdārthasambandha' śaktirūpo na gocara' । gosādṛśyena vijñānatapūrvo gavaya eva tu।। iti । ata eva ana cāsye'ti sambandhasya pratyabhijñānaviṣayatvaṃ nirākaroti ।
pratyabhijñāyata iti na kiñcidanupapannamiti ।। athocyeta kṣād vyavartayituṃ viśeṣaṇopādānam । śrutaśabdollisvatamidaṃ gavayajñānamato na pratyakṣasya viṣaya isyupamānasya bhaviṣyatītyata āhaśabdeti । vyavasāyātmakatvaṃ tu pratyakṣasya yadeṣyate ।
jātyādivat tadā tena sādṛśyaṃ kiṃ na mīyate ।। pratyakṣābhāsametattu nirvakalpakavādinām । prameyavastvabhāvāñca nābhipretā pramāṇatā ।। nusāri jñānaṃ śabdaśaktiparāmarśajameveti pratyakṣameveti varṇitamityato naikatrāpi lakṣaṇe upamānasya prameyamadhikaṃ paśyāma iti vācyamasyāpūrvaṃ prameyamityupasaṃharati tasmāditi ।।
yadi tūcyate pratiyogisāpekṣaṃ sādṛśyagrahaṇam ato na pratyakṣam, arthendriyasāmarthyamātrajaṃ hi pratyakṣaṃ jñānaṃ, na tatpūrvamaparaṃ vānusandhatte । ata' pratyakṣe api dharmiṇi parokṣameva sādṛśyamiti na tadviśiṣṭasya pratyakṣatvamiti sāvakāśamupamānamityata āhavyavasāyeti । bauddhānāmayaṃ siddhānta' yadavikalpakamāpātajaṃ pratyakṣamiti । naiyāyikāstu vyavasāyātmakapratyakṣavādina' ।
ato jātyādivatsādṛśyamapi teṣāṃ kiṃ na pratyakṣema pramīyata iti ।। nirvikalpakavādināmapi nedaṃ pramāṇāntaraṃ,pratyakṣābhāsatvādityāha pratyakṣeti । evaṃ tāvat sādṛśyasya vastvantaratvamaṅgīkṛtya tatpratyakṣatayopamānasya viṣayābhāvenāprāmāṇyamuktam । idānīṃ bauddhamatena sādṛśyāpalāpamāhaprameyeti ।
nirvikalpakapratyakṣavādināmapi sādṛsyaprameyābhāvādapamānasya pramāṇatā nābhipretā । atasteṣu spardhamāneṣu kathamupamānaṃ pramāṇam । ayaṃ ca teṣāmabhiprāya' sādṛśyaṃ hi na tāvadāśrayebhyo bhinnamupalambhāt । abhede cāśrayāt tanmātrāpātāt ।
kathaṃ cāśrayeṣu vartate । na tāvat kārtsnyena vṛttamanyatrāpi tathaiva vartata iti sāmpratam । na ca bhāgaśa', tadabhāvāt । kiñcedaṃ sādṛśyaṃ na tāvad dravyaguṇakarmaṇāmanyatamam, padārthapaṇḍitaisteṣvanupasaṃkhyātatvāt ।
na hi navasu dravyeṣu caturviśatyāṃ guṇeṣu pañcasu vā karmasu sādṛśyamantargataṃ paśyāma' । na ca sāmānyameva sādṛśyaṃ, taddhi tadbuddhau karaṇaṃ, tadvadbuddhivedyaṃ ca sādṛśyaṃ, tatsādṛśye ca gotvādāvapi tathātvaprasanaṅga' । avayavasāmānyāni sādṛśyamiti ced । na ।
teṣvapyaikaikaśyenasādṛśyabuddherupajananāt । bhūyāṃsi sādṛśyamiti ced । na । bhūya' svapyekatra samāhṛteṣu pratiyogya napekṣeṣu sādṛsyabuddherupajananāt ।
santi khalu tānyekatra samāhṛtāni vastūni, na ca sādṛśyabuddhyā gṛhyante, na hyanapekṣitapratiyogibhedaṃ sadṛśo ayamiti gāṃ jānāti । prayogyapekṣayā sāmānyāni sādṛśyamiti ceti । kimidānīmāpekṣikaṃ sādṛśyam । bāḍam ।
yadyevamapekṣayā tadabhivyajyate janyate vā । na tāvajjanyate । dvitvamivāpekṣābuddhyā, sahajasiddhatvāt । abhivyañjakāni tvālokendriyādīni santīti kimanyadapekṣate ।
yadi cāvayavasāmānyāni sādṛśyaṃ, yamayostu tadabhāvādabhāvaprasaṅga' । tatrāpi tadabhyupagame tannāśe sāmānyanāśāt siddhāntahāni' । cikṣādau ca pāriṇāmikānāmavayavānāṃ karaśira' prabhṛtīnāmabhāvāt । sāmānyābhāve sādṛśyābhāva' ।
evameva gandhadiṣvapi prasaṅgo darśanayitavya' । avayavānāṃ karṇādīnāmavayavāntābhāvādasādṛśyam । atha matam, satyaṃ nāvayavasāmānyāni sādṛśyam । kintu tattvāntaramevedaṃ dravyajātiguṇakarmabhyo vyatiriktaṃ guṇabhedo vā ।
yathāha guru' ana sāmānyaṃ sādṛśyam । kiṃ tarhi?tadeva tat, gotvāderakatvā'diti । evaṃ copapanno bhavati sadṛśasambhāvanameva tatra vidhyartha' śyenaciñcodanārtha' । śyenavyaktijātyo' svabhāvanirmitapakṣatvagrasamāṃsalohitāsthiśira' pṛṣṭhapādodarādyavayavārabdhāvayavisamavāyitveneṣṭakābhiraśakyasampādanatvāt ।
yadi cāvayavasāmānyāni sādṛśyamiṣyante tatasteṣāmihābhāvāt sādṛśyamapi du' sampādanamiti so anārabhyor'tha' pratijñāto bhavet aśyenacitaṃ cinvīte'ti । evaṃ cānavayaveṣvapi gandhādiṣu sādṛśyasaṃvidupapatsyata iti । tacca naivam । tattvāntare hi sādṛśye gāmanapekṣyāpi gavayaṃ sadṛśamiti jānīyu' ।
tatra hi tanniravaśeṣameva sādṛśyaṃ parisamāptamiti kimanyadapekṣate । kathamanapekṣite gavi tatsādṛśyaviśiṣṭo avagamyata iti cet kasatsya gavā sambandha' । samavāya iti cet, so api tarhi gavayavad gosadṛśatayā jñātavya' । api ca samavetaṃ nāma tatsādṛśyaṃ gavayagatasādṛśyagrahaṇe api kimityapekṣyate ।
sādṛśyasyāpi vastutvaṃ na śakyamapabādhitum । bhūyovayavasāmānyayogo jātyantarasya tat ।। bāhuleye tadabodhe api tadapekṣā dṛṣṭā । tathedaṃ gavi gavayasādṛśyamiti na tadapekṣāheturupalabhyata iti ।
dūrād gāmupalabdhavato viditāvayavasāmānyavibhāgasyāpi gosadṛśyagavayajñānaṃ bhavet । avayavasāmānyānyapi tadbodhe apyapekṣyanta iti cet । vaktavyo apekṣārtha' । yadi matam, abhivyañjakāni tasyāvayavasāmānyānīti, tāni tarhi gavayavartīni tasyābhivyañjakāni, santi ca tāni gave iti kiṃ gogatadvedanena, ato gavyavagate anavagateṣu cāvayavasāmānyeṣu gosādṛśyajñānaṃ jāyeta ।
jātyorhi tatsādṛśyam, avagate ca te iti kimanyadapekṣyate । yañcedamavayavasāmānyānāṃ bāhulye sadṛśatvam, idaṃ ca na syādarthāntaratve sādṛśyasya sarvatra tāvattvāt । syānmatam, vyañjakāni tāni tasya । bhavati cābhivyañjakaprakarṣe abhivyaṅgyabuddhiprakarṣa' ।
yathā ghaṭādau tadvadihāpi bhaviṣyatīti । tanna । na hi buddhimātramatra prakṛṣyate । api tarhi vastveva sātiśayamupālabhāmahe ।
ata eva mukhyāpacāre sadṛśopāditsayāsusadṛśaṃ pratinidhīyate । na mandasadṛśamityetadapi yatkiñcit । ata' kalpanāmātrakalpitaṃ dvicandrālātacakrādivad bhrāntikaraṇaṃ sādṛśyaṃ na prāmāṇikamiti । prameyābhāvādapi nopamānāṅgamanyad vā sadṛśye pramāṇamityāpekṣa iti ।।
atra samādhimāhasādṛśyasyeti । ayamabhiprāya' nedaṃ kalpanāmātrakalpitaṃ, mithyātvahetudvayāsambhavāt । dvicandrādipratyayā hi kutaściddoṣādutpannā' kālādibhedeṣu bādhyante । sādṛśyaṃ tu jātyādivatatsatyamevaṃ sādṛśyamapīti kimapahnūyate ।
tadidamavagatamasaṃśayitamavādhitaṃ ca deśāntarādiṣvapītyasti tāvat sādṛśyaṃ, pramāṇabalena yathā tadupapadyate tathā kalpanīyam । na hi dṛṣṭe anupapannaṃ nāma kiñcidastīti।। tatra yattāvaduktaṃ kimasya svarūpamiti । tatrottaramāhabhūyovayaveti ।
asyārtha' bhūyobhiravayavasāmānyairyo jātyantarasya yoga' tat sādṛśyam । jātyantarāvayavasāmānyagrahamamupalakṣaṇārtham, vyaktisādṛśyamapi yamādiṣu dṛṣṭameva । evamavayavasāmānyairvināpi guṇakarmādisāmānyayogenāpi sādṛśyaṃ dṛṣṭameva,yathā citrādiṣu । etena yaduktaṃ citrādau kathaṃ sādṛśyamiti tat parihṛtam ।
evamagnāvapi saṃsthānaparimāṇasāmānyaṃ darśayitavyam । yamayostvavayavasāmānyābhyupagame yānupapattiruktā, asau parihariṣyata eva । guṇānāṃ tvasatyapyavayavasāmānye avayavaguṇasāmānyamevāvayaviguṇānāṃ sādṛśyam,avayavasāmānyasyopalakṣaṇārthatvāditi । tattvāntaravādināṃ cedamāśrayapāratantryād guṇāntargatamevāstheyam ।
na pañcamamalaukikatvāt । jātidravyaguṇakriyā' padārthā iti lokasiddham । ato asya guṇasya sato gumakarmaṇoranupapanna eva samavāya' । atha dravyasamavetameva guṇakarmaṇī api sadṛśatayā bodhayati, ekārthasamavāyāt ।
yati, ekārthasamavetasamavāyādityucyate । na । dravyasamavāye pramāṇābhāvāt, avayavasāmānyāni hi karṇādīni vyaktisamavetāni pratyakṣāṇi । sādṛśyaṃ tu sadṛśabuddhyā grahītavyam ।
na ca gandhādisadṛśaṃ dravyamiti ato avayavasāmānyameva sādṛśyamiti । nanvekatraiva bhūyasāmavayavasāmānyānāmupalambhāt sādṛśyabodhaprasaktirityuktam, parihṛtamidaṃ jātyantarasyeti vadatā । jātyantarasamavāyināṃ jātyantare samavāyāt sādṛśyam, na svarūpamātram, na ca bhūyastvam । etañcopariṣṭād vivariṣyata eva ।
ato jātyantaragrahaṇamapekṣitavyam । yattu na tena tajjanyata iti । satyam । abhivyajyate tu tat ।
sāmānyāni ca bhūyāṃsi guṇāvayavakarmaṇām । bhinnapradhānasāmānyavyaktaṃ sādṛśyamucyate।। iti । yaddhi yasyopalabdhau nimittaṃ, tattadabhivyañjakam ।
ata ekaikatrāpi svarūpamātreṇa sāmānyāni gamyanta eva । sadṛśāvayavatvaṃ tu yatra padmadalākṣivat । tat svāvayavasāmānyabhūmnā teṣāṃ bhaviṣyati ।। evaṃ jātiguṇadravyakriyāśaktisvadharmata' ।
tu tāni sādṛśyam, samavāyātmā ca nāpratisaṃhite jātyantare abhivyakto bhavatīti yuktaiva tadapekṣā । na ca yadarthāntarāpekṣapratibhāsaṃ tadavastu bhavati । na hi devadattasya pitṛtvaṃ putrāpekṣā pratīyata iti, tadavastu । ata' āpekṣikāṇyevañjātīyakāni na cālayituṃ śakyante ।
ata evāvayavasāmānyapracayāpracayayo' susadṛśādibodhopapatti' । ata' siddhaṃ jātivyaktyantarāvacchinnāni guṇāvayavādisāmānyāni sādṛśyamiti ।। nanu padmadalākṣīyamaṅganeti padmāvayavena dalenāṅganāyāścakṣurupamīyate, yadi cāvayavasāmānyaṃ sādṛśyaṃ, na tadiha sambhavati, svayamevāvayavatvāt, na hi cakṣuṣaścakṣurādyavayavāntaramasti । ata āhasadṛśeti ।
nāvaśyaṃ mahāvayavino yo avayavastatsāmānyaṃ sādṛśyam । avayavasāmānyāni tu sādṛśyamityuktam । svāvayavasāmānyabhūmnā sambhavatyeveti yukto aṅganādīnāṃ sadṛśāvayavabodha ityāha ।। astu tāvadavayaveṣvavāntarāvayavasāmānyayogāt sādṛśyam, vināpi tu tāni tatra tatra sadṛśabodho dṛṣṭa' ।
sa kathamupapadyate ata āhaevamiti । nedamavayavasāmānyagrahaṇaṃ tantram । yadeva tu kiñcid guṇādisāmānyaṃ sadṛśadhiyamupajanayati tadeva sādṛśyamato nātraikarūpyameva । vicitratā tu sādṛśyasya yathādarśanamaṅgīkartavyam ।
tad yathā jātisādṛśyam aagnirvai brāhmaṇa' iti, agnisadṛśa ityartha' । kimanayo' sādṛśyam, ekasmād brahmaṇo mukhājjātīrutpattirityartha' । idaṃ ca tatsiddhisūtre vakṣyate । kuta' punaranayo' samānābhijananatvamavagamyate ।
śrute' । evaṃ hyāha aprajāpatirmukhatastrivṛtaṃ chandasāṃ niramimīta agniṃ devatānāṃ brāhmaṇaṃ manuṣyāṇāmi'ti । loke ca samānābhijananayordarśayitavyam । guṇasāmānyaṃ tu citrādau suprakāśameva loke, vede ca aādityo yūpa' iti ।
ekaikadvitrisāmastyabhedādetasya citratā ।। na dharmā eva sādṛśyaṃ bhūyastā vā tadāśrayā । bhūyastvavaddhi jātyādi sadṛśatvena dṛśyate ।। dravyasādṛśyaṃ samālaṅkāradhāriṇorloke, vede ca "lohitopṇīṣā ṛtvija' pracarantīti" ।
kriyāsādṛśyamadhyayanādisāmānyālloke, vede ca yajñavihaṅgamayornipatyādānasāmānyāt । evaṃ hyāha"yathā vai śyeno nipatyādatte, evamayaṃ dviṣantaṃ bhrātṛvyaṃ nipatyādatte"iti । śaktisādṛśyaṃ tu bhīmo malla iti loke, vede ca somapūtīkayo' । avagamyate hi pūtīkānāṃ sāmaśaktirarthavādāt ।
tatkāryatvenāvagamāt । kāryasya cakāraṇānuvidhāyiśaktikatvāt । uktaṃ ca"somasya yoṃ'śa' parāpatat sa pūtīko abhavad" iti । svadharmasādṛśyaṃ kecit triśikhā' kecit pañcaśikhā iti loke triśikhādīnāmanyonyasādṛśyaṃ, vede ca vasiṣṭhātryādīnāṃ narāśaṃso dvitīya' prayāja iti ।
dharmaniyama eva hi tatra sādṛśyam, prakṛtivikṛtikarmaṇośca dharmasāmānyameva sādṛśyamityuktameva । ete ca jātyādaya ekaikaśo dviśastriśa' samastaśaśca samānā bhavanta' sādṛśyasya vicitratāmāpādayantīti ।। nanu yatra sādṛśyaṃ samavaiti tatsadṛśabuddhyā gṛhyate । yadi cāvayavasāmānyāni sādṛśyaṃ, tāni tarhyavayaveṣu samavayantīti teṣveva sadṛśadhiyaṃ janayeyu' ।
atha teṣāṃ bhūyasastā, sā cāvayavasāmānyeṣviti tānyeva sadṛśāni syu' । kathaṃ jātyantare sadṛśabuddhirata āhana dharmā iti । satyam । ata eva hetorna dhmākhyāvayavasāmānyāni tadabhūyastā vā sādṛśyaṃ, teṣu sādṛsyabuddhyanutpatte' ।
yadeva hi teṣāṃ bhūyastayā yuktaṃ jātyantaraṃ gavayādi vyaktyantaraṃ vāgneyasauryādi, tadeva sadṛśabuddhyā gṛhyate । ato jātyantarasamavāya eva teṣāṃ sādṛśyam । svarūpatastvekaikaśastāni sāmānyāni pradānasāmānyavadekatvabuddhinibandhanameva । piṇḍitāni tu jātyantarasamavāyopahitāni sādṛśyam, ayaṃ ca bhūyo avayavasāmānyetyasyaiva ।
prapañca iti ।। yamayo' kathametañced dṛṣṭatvāt kimihocyate । kvaciddhi bhūyasāmetat kvacidalpīyasāmapi ।। naitāvatā viśeṣeṇa vastutvaṃ tasya hīyate ।
sāmānyānyapi caitāni nāśīnyāśrayanāśata' ।। anantāśrayayogācca na nāśo anyatra vidyate । tena sarvaṃ na sāmānyaṃ nityatvena prakalpyate ।। atra codayati yamayoriti ।
jātyantarasyeti yāvacchrutagrāhiṇa' paricodanamidam yadi jātyantarasya bhūyo avayavasāmānyayogata' sādṛśyaṃ kataṃ yamayorvyaktisādṛśyamiti । itarastu pradarśanamātraṃ jātyantasyeti keyamatraivāsthā, tadayamarbhako barāka ityapahasati dṛṣṭatvāditi । yatraivaṃ sādṛśyaṃ dṛśyate jātau vyaktau vā, tatraiva tadāśrayaṇīyam । kimekatraivālasthāṃ badhnāsīti ।
syādetat । ekasvabhāvā hi bhāvā jātyādaya' । tadidaṃ sādṛśyamapi tathaiva yuktam । yadi tāvadalpavṛttisvabhāvaṃ vyaktyoreva yuktam, atha bahuvṛttisvabhāvaṃ tato jātyoreva ।
ardhavaiśasaṃ tvavastutāmāpādayatīti, ata āha kvaciddhīti । pratītyavisaṃvādādubhayopapattiriti bhāva' ।। nanu sāmānyāni sādṛśyaṃ, tāni ca vyaktināśena naśyeyu' । ato nityaṃ sāmānyamiti siddhāntahānirata āhasāmānyānīti ।
iti ।। ka' puna' sāmānyāntareṣu viśeṣa',ata āhaananteti । ananto hi gotvādīnāmāśraya' । tadekasya nāśe apyāśrayāntare pratyabhijñānānnaikāntiko nāśa iti ।
nityasāmānyavādo api na na' sārvatrika ityāhateneti । sāmānyasya na vā nāśa' kvacidabhyupagamyate । sarvasya hyāśraya' kaścidasti deśāntarādiṣu ।। teṣāṃ bhūyastayā cedaṃ sādṛśyamatiricyeta ।
tāni vyastāni santyevaṃ pratyakṣe api kvacit kvacit ।। sādṛśāvayavatvaṃ tu yatra nāma pratīyate । tadapyavayavānāṃ syāt samānāvayavāntarai' ।। evaṃ tāvad yato nāsti parābhedaprakalpanā ।
tata' paraṃ tu sāmānyaṃ bhavet sādṛśyavarjitam ।। pradhānānāṃ tu sāmānyaṃ yatraikaṃ sampratīyate । athavāvayavasāmānyānāmapi nātyantiko nāśo astītyāhi sāmānyasyeti । kāraṇamāhasarvasyeti ।।
yadyasti tatrāpi sāhaśyayadhiyā bhavitavyamata āhateṣāmiti । bhūyastayā teṣāṃ sāhaśyamatiriktaṃ bhavati, na tvekaikaśo na santīti । na kevalaṃ sāmānyamanaśraramitideśāntarādiṣvāśrayasadbhāva' kalpyate । api tu pratyakṣe api kvacidarthe tānyupalabhyanta evetyāhatānīti ।।
nanvakṣyādīnāṃ svāvayavasāmānyabhūmnā sābaśyamuktaṃ, tadavayavānāṃ tu kathaṃ sāhaśyaṃ bhaviṣyatyata āhaanyatheti । dvedhā hyanupapannam kiñcidanupapannameva yanna kathañcidupapādayituṃ śakyam, kiñciccāsati kalpane anupapannam । tatra yadekāntamanupapannaṃ tadupekṣyata eva । yattu kalpite ksmiṃścidupapadyate anyathā nopapadyate tadupapattiranyakalpamanayāvasīyate ।
evameva hi sarvalaukikaparīkṣakā budhyante । na ca viparyayo deśāntarādiṣu dṛṣṭa' । ata' pramāṇamevedam । yathā cānumāne niścitarūpaṃ liṅgaṃ gamakam, evamihāpi kenacitpramāṇenāvagataṃ pramāṇāntareṇotthāpitavitarkamam ।
na cātrānyataratrāpi prāmāṇye saṃśaya', kintu niścitaprāmāṇyoreva dvayo' samarthanāpekṣāmātraṃ kathamidamubhayamupapadyatāmiti । ṣoḍaśina iva grahaṇāgrahamasāstrayo' । na tatraikaparityāgenetaradupapādayituṃ śakyate । avinābhāvitā cātra tadaiva parikalpyate ।
na prāgavadhṛtetyevamanyathaiṣā na kāraṇam ।। gṛhābhāvabahirbhāvau na ca dṛṣṭau niyogata' । sāhitye tu pramāṇaṃ ca tayoranyanna vidyate ।। anyathānupapattyaiva hyekenānyat pratīyate ।
tathā na kalpyate taccet sāhityaṃ na pratīyate ।। arthyate । tādrūpyeṇaiva pratibhānāt । vilakṣaṇāni hi pramāṇāni vilakṣaṇasāmagrīkāṇi ।
ata eva parasparato bhidyante । aprāmāṇyakāraṇāni ca saṃśayaviparyayāvajñānaṃ vā, taccārthāpattāvapi nāstīti kathamapramāṇatā । kathamajñātasambandhāt pratīti' pramāmamiti cet । na sambandha' prāmāṇye kāraṇam, api tu bādhaviraha' ।
sa cehāpyaviśiṣṭa iti na kaścid doṣor'thāpattāvasmākaṃ pratibhātīti ।। nanu gṛhābhāvo nāntareṇa bahirbhāvamupapadyate ato nāntarīyaka', nāntarīyakācca yadarthāntarajñānaṃ tadanumānam, ato anumānamevedaṃ bahirbhāvajñānamata āhaavineti । ayamabhiprāya' nāntarīyakārthadarśanaṃ tadvido anumānamiti kecit paṭhanti, teṣāmapi tadvido nāntarīyakatāvida eva nāntarīyakadarśanamanumānamabhipretam, na ceha nāntareṇa bahirbhāvaṃ gṛhābhāvo bhavatīti prāgavagatam, tadaiva hyarthāpattyā bahirbhāvaṃ parikalpyāyamanena vinā na bhavatītyavinābhāvitā kalpyate । ata' sā svarūpasatyapi na pūrvamavagateti na jñānotpattau kāraṇamiti ।।
nanvavagatasambandhasya tarhyanumānaṃ syādata āhagṛhābhāvetitāntena । na tāvadanniyamena sarvaireva dvayo' sāhityamavagatam, aviditasāhityasya tāvat siddhaṃ pramāṇāntaramityabhiprāya' । nāgṛhītayostayo' sāhityagraha' sambhavati, na ca tayorekagrahaṇe aparadarśanamarthāpattyā vinā sambhavati । tena sambandhavelāyāṃ sambandhyanyataro dhruvam ।
arthāpattyāvagantavya' paścāda numānatā ।। gṛhadvāri sthito yastu bahirbhāvaṃ prakalpayet । yadaikasminnayaṃ deśe na tadānyatra vidyate ।। tadāpyavidyamānatvaṃ na sarvatra pratīyate ।
na caikadeśe nāstitvād vyāptirhetorbhaviṣyati ।। nanvatrāvidyamānatvaṃ gamyate anupalabdhita' । sā cāprayatnasādhyatvādekasthasyaiva sidhyati ।। bahirbhāvena vā tayoreka' pratyetavya' ।
evaṃ cākalpymāne anyatarasya sambnadhino agṛhītatvāt sāhityapratītireva na syāt, ata' sāhityārthamarthāpattirarthanīyeti siddhaṃ pramāṇāntaramityabhiprāyeṇāha pramāṇaṃ ceti pratīyate antena । abhiprāyaṃ vivṛṇoti teneti ।। nanu ca nāvaśyamarthāpattyaivānyatara' sambandhī grahītavya', śakyate hi gṛhadvārāvasthitenābhāvapratyakṣābhyāmubhayaṃ viditvā sambandho anubhavitum, tathā viditasambandhācca gṛhābhāvād bahirbhāvānumānamityāśaṅkate tāvat gṛhadvārīti ।।atrottaramāha tadāpīti । ayamabhiprāya' sidhyatyevaṃ gṛhābhāvād bahirbhāvānumānam, na punarevameva sarveṣāmavagati', agṛhītasambandhānāmapi pratītibhāvāt ।
eṣo api ca prakāro naikatra bhāvena sarvatrābhāvāvagame sambhavati, na hi jagadabhāvenaikatra bhāvo anvita' śakyo avagantum । jagadabhāvasya pratyetuśakyatvādityabhiprāya' । nanvevaṃ tadāvagataṃ yadāyamekatra bhavati tadā paratra tatsamīpe na bhavatīti । evaṃ ca viditavyāpterekadeśabhāne sarvatrābāvānumānaṃ bhaviṣyati ।
ata āha na ceti । na hyekadeśanāstitayā trailokyābhāvena hetorvyāpti' sidhyatīti ।। naitayānupalabdhyātra vastvabhāva' pratīyate । taddeśāgamanāt sā hi dūrastheṣvasti satsvapi ।।
gatvā gatvā tu tān deśān yadyartho nopalabhyate । tato anyakāraṇābhāvādasannityavagamyate ।। nanu cāgnyādyabhāve api dhūmādivyatirekiṇām । taddeśāgamanāt spaṣṭo vyatireko na sidhyati ।।
anupalabhyamāno nāstīti niścīyate । evamekatra san sarvatra nopalabhyata iti sarvatraiva nāstīti śakyamavagantum । na hi darśanavadadarśanamapi prayatnamapekṣate, darśanaṃ hi kāryaṃ svakāraṇarthendriyasannikarṣādyapekṣamāṇamekatra sato na sarvatra sambhavati, darśanābhāvastu na kiñcidapekṣata iti codayatinanvatreti । atretyekadeśaṃ parāmṛśati ।
atra khalvekadeśe anupalabdhito avidyamānatvamavagamyate । tacca sarvatrāpi samānamiti ।। atra parihāramāhanaitayeti । kimiti na pratīyate ata āha taddeśeti ।
upalabdhiyogyasya hyanupalabdhirabhāvaṃ vyavasthāpayati, dūrastheṣu tvayogyatvādeva satsvapyanupalabdhi' sambhavatīti nābhāvaniścaya iti ।। yaditu sarvagrāmanagarasaritkāntārādideśā' prāptā' bhaveyu', evaṃ caitrasya teṣvabhāva' śakyāvagama', na cedaṃ śakyakaraṇamityabhiprāyeṇāhagatvā gatveti ।। atra codayatinanu ceti । ayamabhiprāya' na tāvad vipakṣādavyāvṛtto heturgamaka', na ca sarve vipakṣā gatvopalabdhuṃ śakyante, ato avaśyamekadeśasthasyaivānupalabdhyā vipakṣād hetorvyatireko grahītavya' ।
tadvadihāpi bhaviṣyatīti । dhūmādayaśca te vyatirekiṇaśceti dhūmādivyatirekiṇa' । agnyādyabhāve ye vyatirekiṇo dhūmādayasteṣāmagnyādyabhāvadeśāgamanād vyatireko na sidhyatīti ।। yasya vastvantarābhāva' prameyastasya duṣyati ।
mama tvadṛṣṭamātreṇa gamaka' sahacāriṇa' ।। nanvevamitaratrāpi sambandho anupalabdhita' । caitrābhāvasya bhāvena dṛṣṭatvādupapadyate ।। sāhitye mitadeśatvāt prasiddhe cāgnidhūmayo' ।
vyatirekasya cādṛṣṭergamagatvaṃ prakalpyate ।। pariharatiyasyeti । vyatirakepradhānavādino hi bauddhasyāsati vipakṣād vyatirekagrahaṇe na heturgamako bhavati, vastvantarābhāvo hi tasya prameya', agnyādervastuno । anyasyānagnyāderabhāva iti yāvat ।
sa hi sarvānagnivyatirekamantareṇa na sambhavati, mama tu sahacāriṇo heturgamaka', anvayamātraniyamena । sa ca vipakṣādarśanamātreṇa dvitraireva darśanai' sidhyatīti ।।nanvanvayavādino apyajātātivṛttakapratyutpannānantadeśavartivahnisahacaritadhūmadarśanaṃ durlabhameva । atha katipayāgnisāhityadarśanādevāsahitāvagatā api vahnayo anumīyante, evaṃ tarhīhāpi caitrābhāvasya jagadavartina ekadeśabhāvena sambandha upapadyata eva । atrāpi hyekatra caitre bhavati katipayeṣu tadabhāvo dṛṣṭa eva, tāvatā ca sarvatrābhāvo avumāsyata ityāha nanvevamiti ।।
atra parihāramāhasāhityaiti । ayamabhiprāya' na hi no vyaktiviṣayamanumānam, api tarhyākṛtiviṣayam, ākṛtyośca prativyaktikṛtsnasamavāyātsulabhameva sāhityadarśanam, sakṛddarśanenaiva hyākṛtyo' sāhityamavagamyate । ata eva dvitrādidarśanamapi vyabhicārāśaṅkāyāṃ niyamārthamabhyarthyate । avagate hi sāhitye bhavati śaṅkā kimayamaupādhika' saṃsargo dhūmasyāgninā saha āhosvit sahaja eveti, tatrāsakṛddarśane anvayāvyabhicārādupādhyantarapraveśakāraṇābhāvātsvābhāviko asyāgninānvaya iti bhavati mati' ।
agnestu prathamamavagatasambandhasyāpi dhūmena darśanāntare vyabhicāradarśanādārdrendhanādirupādhiranupraviśati । iha sāhityamevedamekasya sahabhāvina' । anantadeśavartitvānna tāvadupapadyate ।। nanu deśāntaraṃ śūnyaṃ caitreṇaivaṃ pratīyate ।
taddeśavyatiriktatvātsamīpasthitadeśavat ।। viruddhāvyabhicāritvaṃ tadvadeva hi gamyate । samīpadeśabhinnatvāccaitrādhiṣṭhitadeśavat ।। puruṣasya tu kārtsnyena yadekatropalambhanam ।
dvitrādidarśanenaiva,tad yadidhūmo apyagniṃ vyabhicaret, asyāpi hi dvitricaturaireva darśanairvyabhicāro dṛśyeta, na ca dṛśyate । ato agnyanvitasvabhāvo ayamiti niścīyate । yasya tvevamapyanāśvāsa' । tasya sarvapramāṇeṣveva kvacid vyabhicāradarśanādanāśvāsa' syāt ।
vipakṣavyatireko api caivamarthādeva siddho bhavati । sa hi prathamamanvicchato vipakṣadeśānāmanantatvād durlabho bhavati । svabhāvaniyame tu jñāte svabhāvasyāvyabhicārāt sulabho vyatireka' । na hi svābhāvikamuṣṇatvamantareṇa kvacit kadācidagnirbhavatīti kaścidāśaṅkate ।
mitadeśatvāditi । parimitadeśatvādityartha' ।। ekadeśabhāvajagadabhāvayostu naivaṃ sāhityajñānaṃ bhavatītyāha iheti । eko hyatra sarvatrābhāva' sahabhāvayanantadeśavartī, na tvagnidhūmākṛtivat parimitadeśa', ato atra durgrahaṃ sāhityamiti ।।
atra codayatinanviti । anumānena deśāntarābhāvaścaitrasya pratīyate । evaṃ hyanumāsyate । parokṣā' sarvabhūmayaścaitrābhāvasambandhā', tadākrāntadeśavyatirekitvāt sthitacaitradeśamamīpavaditi ।।
pariharativiruddheti । kathaṃ hi viruddhāvyabhicāritvamata āha tadvaditi । tadvaccaitravaddeśāntaramiti । ator'thāpattyaiva sarvatrābhāvo avagantavya', nānyā gatirasti ।।
tasyānyathā na siddhi' syādityanyeṣvasya nāstitā ।। tenārthāpattipūrvatvamatra yatra ca kāraṇe । kāryadarśanata' śakterastitvaṃ sampratīyate ।। syetyatrāntena ।
yastu vadati svātmanastāvadekatra sata' sarvatrābhāvena sambandho dṛṣṭa' ato anyasyāpyanuminotīti । sa vaktavya' svātmana eva sarvatrāsattā kathamavagamyate, yadyabhāvena, kasyeti vaktavyam, na tāvatpratyakṣasya nivṛttyā dūradeśeṣvabhāva' śakyate avagantum, dūratvādeva teṣāmanupalabdhiyogyatvānna svātmano abhāvasteṣu śakyate avagantum । atha tatra sato dūrasthatvameva na syāt, ata' sahaiva deśāntare svaśarīramupalabdhiyogyaṃ bhavati, yogyatvāccopalabhyet, yo hi yatra bhavati tasya sahaivādhāreṇātmopalabdhiyogyo bhavati, na ceha tathā, ato na deśāntareṣavastīti । evaṃ cānumānena deśāntarābhāvo grahītavya' ।
na pratyakṣābhāvena । tatra ca viruddhāvyabhicāritoktaiva deśāntarāṇi vimatipadāni caitravanti caitravaddeśasamīpavyatiriktadeśatvāccaitravaddeśavaditi । yatra ca pratihetunā sandeha' kriyate tatra balavatānyena sarvatrābhāvena samartham । sā hyevaṃ pravartate, yadetadekatra kārtsnyena caitrasyopalambhanaṃ tannopapadyate, yadi deśāntare caitro bhavet, dvedhā hi bhāvā' prādeśikā vibhavaśca, vibhavo api dvedhā, sarvavyāpina' svāśrayavyāpinaśca ।
pūrve gaganādaya' । uttare jātyādaya' । yaddhi sarvasaṃyogibhiranāgatairagataṃ sambadhyate, tadvibhutayā prasiddham, tayā cātmākāśādaya iti vibhava ityucyante । na tāvadākāśavaccaitra', ekatra parisamāpto hi parimaṇḍala' so avagamyate ।
na ca yathāvayavī svāvayaveṣu vartate tathā deśāntare vartitumarhati । yadi hi tasyānyatra bhāgā' bhaveyu' iha kṛtsno nopalabhyeta । bhavanvāntarāle vicchedādanyo bhavet । na ca jātivad vartitumarhati ।
jātirhyamūrtā, saikatra nahīdaṃ sāmānyam । saṃyogo asya deśāntareṇa sambandha' । sa ca nāgatasya sambhavati । gatvā hyavaṃ deśāntarai' saṃyujyamāno dṛśyate ।
ata eva na vibhu' । kāryasya nanu liṅgatvaṃ na sambandhānapekṣaṇāt । dṛṣṭvā sambandhitāṃ caiṣā śaktirgamyeta nānyathā ।। taddarśane tadānīṃ ca pratyakṣāderasambhavāt ।
arthāpatte' pramāṇatvaṃ trailakṣaṇyād vinā bhavet ।। ato asyana kathañcidekatra sato anyatra sattvamupapadyata ityanyatrābhāvamantarbhāvya kṛtsnabodha' samarthyate, kā punaratrānupapatti', nātra kṛtsnabodhasya kenacit pratighāto daśyate । bhāvānumānenaiva kevalaṃ tu durbale pratighātahetau tadabādhenaivārthāpattirātmānaṃ labhate । durbalaṃ ceha bhāvānumānaṃ pratihetuviruddhatvāt ।
yatra tu tulyabalamubhayamekatropanipatitaṃ bhavati, tatrārthāntarakalpanayopapattiriti na kiñcidanupapannamiti । evaṃ tāvadabhāvapūrvikāyā arthāpatteranumānād bheda ukta', pratyakṣapūrvikāyā bhedamidānīṃ darśayituṃ tatpratijñānaṃ tāvadāha yatra ceti । yatrāpi dāhādikāryadarśanādagnyāde' kāraṇasya śaktirastīti kalpyate tatrāpyarthāpattireva prathamā । yadi tu paścādanumānaṃ bhavati bhavatu ।
bhāṣyodāhṛtatvāccābhāvapūrvikāyā eva prathamamanumānād bhedo varṇita iti ।। atrānumānavādināṃ liṅgamupanyasyatikāryasyeti । evaṃ hi manyante dvividhamanumānaṃ dṛṣṭasvalakṣaṇaviṣayamadṛṣṭasvalakṣamaviṣayaṃ ca saṃyogavibhāgādibhya iva kriyādyanumānam । kāryaṃ hi kāraṇena sāmānyato jñātasambandhamiti tatastatpratītiranumānabhevedamiti ।
etadapi dūṣayati na sambandheti । yena hyekadā bījādaṅkuro dṛṣṭa' so anyadā tathāvidhādeva punaranupalabhamāna' svabhāvānumānena janayitavyo anenāṅkura ityanumimāna evātrā śaṅkate kathamaṅkuro na jāyata iti, tata' kalpayati asti kaścid bījasamavāyī śaktibhedo yadvaśāt prāk kāryamāsīdadya ca nāstīti । taccedamanapekṣitasambandhasyaiva purātanedānīntanāṅkuradarśanādarśanavicārādeva jñānaṃ jāyamānaṃ kathamanumānamiti । api ca sambandhagrahaṇādhīnameva sarvamanumānaṃ na tadagṛhītayo' sambandhino' sambhavati ।
anumānādabhinnatvānnoktau jayaparājayau । vaghyaghātakabhāvena yau sarpanakulādiṣu ।। pīno divā na bhuṅkte cetyevamādivaca' śrutau ।। tāmarthagocarāṃ kecidapare śabdagocarām ।
kalpayantyāgamāccaināmabhinnāṃ pratijānate ।। kāryācchaktitadvato' siddhiriti । tadetadāha dṛṣṭaveti । nanvavagataṃ tāvat kāryasāmānyaṃ kāraṇasāmānyena vyāptamiti, atastadanumāsyate ।
satyam, kintu śaktikakalpanayā vinā kāraṇākhyaiva na nivartate । aṅkuro hi bījabhāvabhāvī vyabhicaritabhāvāntaraśca bījakāraṇaka ityavagata' satyapi tu bīje ajāyamānastadapi vyabhicaratīti kāraṇāvagatirevāvasīdati, tāṃ śaktikalpanayottabhnāti । kḷptāyāṃ ca śaktau kāraṇasambandhinyāmarthāpattyā yadi sambandho avagamyate tadastu siddhāntavacchaktisiddhāvarthāpatti' pramāṇamiti । anumānalakṣaṇād vinār'thāpattirjāyamānā pramāṇāntaramityupasaṃharati arthāpatteriti ।।
vṛttyantarodāhṛtamudāharaṇa dūṣayatianumānāditi । jayo hi parājayena viditavyāptiriti tamekatra ghātake nakule dṛṣṭvā pratipakṣasya parājayo avagamyate । parājayadarśanena pratipakṣasya jaya iti । nedamarthāpattāvudāhāryamiti ।।
śrutārthapattirabhidhāsyata ityuktam, tāmidānīmudāharati pīna iti ।। asyāśca viṣayaṃ pratyasti vivāda' । tamekanirdhāraṇārthamupanyasyatitāmarthetikalpayantyantena । sarve cāgamābahirbhūtāmātiṣṭhanta ityāha āgamācceti ।।
prāyaśaścānayā vede vyavāhāro vyavasthita' । so avaidika' prasajyeta yadyeṣā bhidyate tata' ।। vacanasya śrutasyaiva so apyartha' kaiścidāśrita' । tadarthopaplutasyānyairiṣṭo vākyāntarasya tu ।।
na tāvacchrūyamāṇasya vacasor'tho ayamiṣyate । na hyanekārthatā yuktā vākye vācakatā tathā ।। padārthānvayarūpeṇa vākyārtho hi pratīyate । na rātryādipadārthaśca divāvākyena gamyate ।।
na divādipadārthānāṃ saṃsargo rātribhojanam । na bhedo yena tadvākyaṃ tasya syāt pratipādakam ।। āgamābhedābhyupagame abhiprāyamāhaprāyaśaiti । phalāpūrvavidhyantādisiddhau bhūyānasyā vede upayoga', sarvo anāgamatvevaidika' syāditi ।।
āgamikatve apyavāntaravipratipattimupanyasyativacanasyeti । atra niṣkarṣaṃ darśayatina tāvaditi । kāraṇamāha na hīti । vākyaṃ tāvadavācakam, pragevānekeṣāmarthānāmiti ।।
yadyavācakaṃ kathaṃ vākyādarthapratītirata āhapadārtheti । etacca tadabhūtādhikaraṇe vakṣyata iti । nanu rātryādivākyārtho yadi divāvākyenānabhihita' padārthānvayarūpeṇaiva svārthavad gamayiṣyate । ata āha na rātryādīti ।
na hi divāvākye rātryādipadārthā' santi, kutastatra teṣāmanvaya iti ।। nanu divādipadārthānvayādeva rātryādivākyārtha' pratyeṣyate, ata āhana divādīti ।। anyārthavyāpṛtatvācca na dvitīyārthakalpanā । tasmād vākyāntareṇāyaṃ buddhisthena pratīyate ।।
tasya cāgamikatve api yattad vākyaṃ pratīyate । pramāṇaṃ tasya vaktavyaṃ pratyakṣādiṣu yad bhavet ।। na hyanuccārite vākye pratyakṣaṃ tāvadiṣyate । nānumānaṃ na cedaṃ hi dṛṣṭaṃ tena saha kvacit ।।
yadi tvanupalabdhe api sambandhe liṅgateṣyate । taduccāraṇamātreṇa sarvavākyamitirbhavet ।। na cārthāpattigamyāni sarvai' sarvavacāṃsi hi । sambaddhānyupalabdhāni yena teṣvanumā bhavet ।।
na hyanekārthateti yaduktaṃ tad vivṛṇātianyārtheti । ato vākyāntarasyaivāyamartho na dināvākyasyetyāha tasmāditi ।। evaṃ tāvanna mūlāgamasyāyamartha', yena tu vākyāntareṇa buddhisthenāyamartho avagamyate, tasyaiva pratyakṣādiṣu madhye pramāṇaṃ nirdhāraṇīyamityāha tasyeti ।। tatra pratyakṣaṃ tāvanna tatsiddhau pramāṇamityāhana hīti ।
anumānamapi tena sambaddhasya divāvākyasyādarśanānna sambhavatītyāha nānumānamiti ।। aviditasambandhe tu divāvākye liṅga iṣyamāṇe avyavasthetyāhayadi tviti ।। yadi tūcyate sambandhamevadivāvākyasya rātrivākyenagṛhītvā tatastadanumāsyata iti, sidhyatyevam, na tuśrutārthāpattivedyāni sarvāṇi lokavedavākyāni sarvai' pratipādakavākyai' sambaddhānyavagatāni । ata' kathaṃ tebhyastānyanumīyanta ityāhana ceti ।।
na ca sattānumānena viśeṣo vānumīyate । iha vākyaviśeṣasya sattaiva tvavagamyate ।। pūrvasiddha' svatantror'tha' svatantreṇa viśeṣita' । dharmī dharmaviśiṣṭo atra nānumeya' pratīyate ।।
atha śrutasya vākyasya mīyate tadviśiṣṭatā । tata' pakṣo abhyupeta' syādaprasiddhaviśeṣaṇa' ।। kiñca liṅgāntarābhāvādetasya yadi liṅgatā । pratijñārthaikadeśatvaṃ padavat tai prasajyate ।।
tadvadeva nirākāryā vacasordharmadharmitā । nāgṛhīte hi taddharmo gṛhīte nānumeyatā ।। itaśca nānumānamityāha na ceti । kenaciddhi sāmānyātmanā jñātasambandhena viśiṣṭaṃ kiñcidanumīyate na vastusattāmātram ।
na ca viśiṣṭa', ajñātasambandhatvāt iha tu tadubhayaṃ viparītamiti ।। yataścātra vākyāsvarūpameva prameyamata' parvatādiriva pūrvasiddha' svatantro asambaddha' kenacidagnyādineva svatantreṇa kenacid viśeṣito dharmī dharmaviśiṣṭo nāstītyāha pūrvasiddha iti ।। atha śrutameva vākyaṃ dharmitayopādāyāśrutavākyaviśiṣṭatā sādhyate tatastadaprasiddheraprasiddhaviśeṣaṇa' pakṣa ityāha atheti ।। api ca śrute vākye aśrutavākyaviśiṣṭe sādhyamāne na tāvat kiñcilliṅgamupalabhyate, na cāliṅgakanumānaṃ bhavati, tad yadi tadeva punarliṅgamiṣyate tata' pratijñārthaikadeśitvam, yathā pade pakṣīkṛter'thaviśiṣṭe sādhyamāne abhihitamityāhakiñceti ।।
dharmadharmibhāvo api divāvākyarātrivākyadayo' śabdārthayoriva nirākārya ityāha tadvadeveti । kriyākārakasambandhādṛte nāsti tu dharmatā । avācakatayā caitanna dharmo viṣayātmanā ।। pratītervācakatvaṃ cet prasaktānekaśaktitā ।
anumāviṣayotthaṃ tu dharmatvaṃ niṣphalaṃ bhavet ।। padārthairapi tadvākyaṃ nāsambandhāt pratīyate । sāmānyānyanyathāsiddherviśeṣaṃ gamayanti hi ।। vākyaṃ pratīyate ।
atha tu pakṣadharmatāpratipattyarthaṃ tat prathamamavagatamityucyate tato anumeyābhāva ityabhiprāya' । vivṛṇoti nāgṛhīta iti ।। api ca tatraiva pade varṇitam na kriyākārakasambandhādṛte sambandho bhavatīti । kriyānivandhanor'thasambandho astīti na taddharma ityuktam, evaṃ divāvākyasyāpi rātrivākyadharmata nirākāryetyāhakriyeti ।
na cātra viṣayaviṣayibhāvarūpāpi dvayārvākyayo' śabdārthayoriva sambandho bhavati ucyate hi śabdenārtha', na tu vākyaṃ vākyāntarasya vācakamityāha avācaketi । pade tvarthapratītijanakatvena tadviṣayatāmaṅgīkṛtyānumeyābhāvo darśita' । iha tu vākyasyāvācakatvāt tadviṣayatvameva pratyetuṃ na śakyate iti viśeṣa' ।। yadi tūcyate pratīyate tāvad divāvākyād rātrivākyam, atastasyāpi tadvācakatvamityasti viṣayaviṣayilakṣaṇa' sambandha iti, tatraikaṃ vākyamanekārthamabhyupagataṃ bhavet, svārthaṃ hi tatpratipādayati rātrivākyamapi, na caivaṃ nyāyyamityabhiprāyeṇāhapratīteriti ।
athocyeta mābhūdavācakatayā tdaviṣayatvam,tena tu tadvākyamanumīyate, atastalliṅgamanumānaviṣayatayā liṅgameva divāvākyaṃ taddharmatayābhidhīyata iti । yattāvadanumānaviṣayabhāvādutthitaṃ taddharmatvaṃ tadanumānasya pūrvasiddhatvānniṣphalamityāha anumeti ।। evaṃ tāvad divāvākyamaliṅgamityuktam, tadgatapadārthānāmapyevameva liṅgatā nirākāryetyāhapadārthairiti । na tu vākyāntareṇaiṣāṃ vinā kiñcinna sidhyati ।
na cāpyanya' prakāro asti tena vākyena saṅgatau ।। athaitadvāci kalpyeta vākyamanyat tathaiva ca । prasaṅgāt tatra dūre api nāsambandhāt pramucyate ।। tataśca prathamādeva varaṃ jñātumasaṅgatāt ।
anvayavyatirekau ca pratiṣedhyau pade yathā ।। yathā vākyārthaṃ gamayanti, evaṃ rātrivākyamapi kiṃ na gamayanti, ata āhasāmānyeti । kriyāsāmānyaṃ kārakasāmānyaṃ vā pratipannamalabdhetaretaravyatiṣaṅgamanyathā na sidhyatīti taṃ viśeṣaṃ gamayati, yaścāsau viśeṣa' sa eva tu vākyārtha ityucyate iti ।। na caiṣa prakāro rātrivākyapratipādane sambhavatītyāhana tviti ।
yadyapi divāvākyaṃ na rātrivākyasya vācakam, tathāpi kalpayiṣyāma', tataśca tatpratyeṣyata iti । tadidamāśaṅkete tāvat athaitadvācītyanyadantena । atra dūṣaṇamāha tathaiveti । atra tāvadevaṃ vākyāntarakalpanāyāṃ pramāṇameva nāstīti tadanādṛtya tāvadanavasthāmāpādayati, yadapi kalpitaṃ vākyaṃ tadapi na rātrivākaymavagamayituṃ śaktam ।
na ca tadasambaddhameva tasya gamakamiti yuktam । punarapi vākyāntarakalpanāyāṃ sa eva doṣa' । evaṃ yadeva kiñcid vākyaṃ kalpayitumiṣyate tadeva nāsambaddhaṃ gamakamityanavasthāpata iti ।। atha tvantimamasambaddhameva gamakamiti kalpyate, tad varaṃ prathamasyaiva tathāvidhasya gamaktavaṃ kalpatum, kiṃ vākyāntarakakalpanayā ।
naca tadyuktamityabhiprāyeṇāha tataśceti । evaṃ tāvat pakṣadharmatvādyasambhavena rākṣivākyasyānumeyatvaṃ nirastam, anvayavyatirekayorapi padavat pratiṣedho darśayitavya ityāha anvayeti । śrutavākyena sādṛśyaṃ nāśrutasyāsti kiñcana । tasmādanupamānatvamarthasyāpyanayā diśā ।।
upamānatvaliṅgena vākyaṃ prati nivārite । arthe api caivameva syāt tasmāt pūrveṣvasambhava' ।। ata' śrutasya vākyasya yadarthapratipādanam । tadātmalābha eva syād vinā netyetadiṣyate ।।
etadarthād vinā nāyamityartha' kiṃ na kalpyate । vākyārthavacca kiṃ nāyamāgamārtha' pratīyate ।। nāsatītyanvayavyatirekau sta', taddeśatatkālādisambandhasyābhāvāt । na ca jñānānvayo asatyapi rātrivākyajñāne vyutpannasya divāvākyajñānād, vijñānottarakālabhāvinoścānvayavyatirekayostadanupayogādityādipadavaddarśayitavyamityabhiprāya' ।।
evaṃ tāvat pratyakṣānumānāgamairna rātrivākyaṃ pratīyata ityuktam, upamānamapi tatra na pramāṇamiti darśayatiśrutavākyeti tvamantena । divāvākyavacca tadarthenāpi na rātrivākyamupamīyata ityāha arthasyeti ।। yathā ca rātrivākyasya divāvākyatatadarthābhyāmupamānaṃ nirastamevaṃ rātrivākyārthasyāpi tābhyāṃ nirasanīyamityāha upamānatveti syādantena । upasaṃharati tasmāditi ।।
ata' pramāṇāntararābhāvādarthāpattireva rātrivākyāvagame śaraṇamityāhaataiti । pratyakṣadṛṣṭaṃ pīnatvaṃ bhojanapratiṣedhena pratihanyate, pīnatvena divābhojanam, ata' parasparapratighātād divāvākyasya svārthapratipādanamevānupapadyamānaṃ rātrivākyamanupraveśayati, ata' tadrātrivākyaṃ kalpyata iti ।। tāmarthaviṣayāmiti yadktaṃ tadidānīṃ dūṣayitumupanyasyatietadarthādvineti । ayamabhiprāya' pīntavaṃ hi bhojanapratiṣedho vā paraspareṇa pratihanyate tayoścārthakalpanayaivātmalābha' ।
savikalpavijñānai' śabda' pūrvaṃ pratīyate । labdhaprayojane vākye paraṃ nāgamikaṃ ca na' ।। bhojane, rātribhojanenaiva pīnatvamupapadyate, na rātrivākyenātor'thakalpanaiva yukteti । api ca, yathā parairabhidhīyamāno api padārthānupapattyā gamyamāno vākyārtha āgamārtho bhavati ।
evaṃ vākyārthānupapattigamyo apyartha' kiṃ nāgame antarbhavatītyāha vākyārtheti ।। prathamaparicodanāṃ tāvat pariharatisavikalpaketi । savikalpako hi śrutārthāpattibodha' savikalpajñānāni ca śabdapura' sarāṇi । ata' śabdaparyavasitāyāmarthāpattau śabdādeva sidhyannartho nārthāpatterviṣaya iti ।
nanvevaṃ sarvapramāṇavikalpeṣu samānamidam, indriyaliṅgābhyāmapi śabdapura' saramevāgni' pratīyate, tatastayorapi śabdaparyavasāyitaiva bhavet atastatra smṛtistha eva śabdo apratyāyaka', tadihāpi samānam । yathā hi karmendriyamarthenaiva sannikṛṣṭamiti tameva prakāśayati liṅgaṃ cārthena sambaddhamiti ta gamayati, na śabdam, evamihāpyanupapadyamānor'thenaivopapadyate na śabdena । tathā ca dṛṣṭārthāpattayor'thaviṣayā eva । atrocyate ।
satyamarthadvārikeva vākyāntaramevākāṅkṣati, yathā padaṃ padāntaram । na hi pacatītyukte odanapratyakṣeṇākāṅkṣā nivartate, kiṃ tarhi odanamiti padena, evaṃ vākyamapyanupapadyamānatayāvagataṃ vākyāntaramevākāṅkṣati, na tu tamarthaṃ svarūpeṇa । ata eva nirvāpamantre atideśād vikṛtiṃ gate prākṛtadevatāyā abhāvāt tatpadanivṛttau tasya sthāne sūryāyeti padamūhyate । chedanamantre tviṣetvetyatra chinadmīti padamadhyāhriyate ।
hṛdayasyāgne avadyati atha jihvāyā atha vakṣasa ityatrāpadyatipadānuṣaṅga' । na cārtha evānuṣajyate aanuṣaṅgo vākyasamāpti' sarveṣu pekṣyate śabdollekhenāpi gṛhyamāṇa', kinnvartharūpeṇaiva, tamarthaṃ vikalpayani śabdantvastu nāma sanmātratayā । yadi tu tatrāpi śabdo apekṣyate tiraścāmarthavikalpo na syāt, sa ca nāsti dṛśyeta hi teṣāmapi hitāhitaprāptiparihārārtha' prayatna' । nanu cāsati sambandhe sati vānavadhārite ।
gamyajñānamidaṃ vākyaṃ prasajyetāpramāṇakam ।। bhūtāśca tatpratīkārakṣamaṃ deśam । ato aśabdajñānāmapyanumānādivikalpadarśanānna tatra śabdāpekṣāstīti niścīyate । śrutārthāpattibodhastu tiraścāṃ nāstyeva, śabdavyutpattijo hyasau, na ca teṣāmasāvastīti pratyakṣe api varṇitam ।
anyeṣāmapyavyutpannamaśabdānāṃ śrutārthāpattibodho na dṛśyate । kiṃ punastiraścām । atho anvayavyatirekābhyāmagamyate asti śabdāpekṣā śrutārthāpattau' । anumānādiṣu tu saṃskārodabodhenāvarjanīyatayāstu nāma śabdasmṛti', na tu śabdāpekṣā ।
ato atra vākyasyānupapannasya vākyāntaramevārthavadupapādakaṃ na tvarthamātraṃ śabdamātraṃ vā । ata evāgṛhītasambandhasyārthamaviduṣa' śrute apyupapādake vākye nānupapannavākyārthajñāne anupapatti' śāmyati, pratipannārthasyāpyāśayakalpanā । ato na śrutavākyasya nyūnatābuddhirnivalabdhaprayojana iti । yāvaddhayakṛtārtha' śabdastāvad bodho avagamyate, sa tadartho bhavati ।
prayojanavacano hyarthaśabda' । ata eva vākyārtha āgamārtho bhavati । tu kriyākārakasaṃsarge labdhaprayojanaṃ vākyamiti tata' paramarthāntaramavagamyamānaṃ nāgamikaṃ bhavati । na hi prayojanatvāvagatārthānupapattyā yadavagamyate nāsādyata iti yuktaṃ vākyārthasya pūrvāvagatasyāgamārthātvam ।
ka' punarviśeṣa', ucyate । śrutāgamārthatve yadi pramādāt tannāśo bhavati tato yajurvedādivihitanāśanimittaṃ prāyaścitam, itarathā tvavijñātanāśanimittamiti yadyavijñāto bhūrbhuva' sva' svāheti mahāvyāhṛtī' samāhṛtya prāyaścitaṃ samupadiśati । jñāyata iti ।। atra codayatinanu ceti ।
sambandhasya pramāṇatvaṃ sthitaṃ kiṃ ceśvarājñayā । pratyakṣasya pramāṇatvaṃ kathaṃ vā saṅgatervinā ।। astīndriyārthasambandhastatra cennānapekṣaṇāt । na hi pratyakṣavelāyāṃ sarveṇāsau nirūpyate ।।
yenāpi tu nirūpyeta paścādanubhavādasau । na syādeva pramāṇāṅgamasatā tulya eva sa' ।। aprāpyakāriṇī yeṣāṃ cakṣu' śrotre ca te yathā । tajjñānasya pramāṇatvamicchantyevaṃ bhaviṣyati ।।
tasmādasattve sattve vā sambandhasya yadeva na' । jāyetābhaṅguraṃ jñāna tasyaiva syāt pramāṇatā ।। ne anyakalpanā yuktā, atipaprasaṅgāt । pratibaddhasvabhāvaṃ hi pratibandhabalādeva pratibandhakamupasthāpayati, apratibanadhena tvanyakalpanāyāṃ na pratiniyame kāraṇamasti ।
ato apramāṇamevedaṃ rātrivākyajñānamiti ।। pariharatisambandhasyeti । prabhāṇatvaṃ pramākaraṇatvamityartha' । karaṇasādhanaśca pramāṇaśabda iti ।
akāraṇatvameva prāmāṇye sambandhasya darśayati pratyakṣasyeti ।। nanvindriyārtasannikarṣajameva pratyakṣamato nākāraṇaṃ prāmāṇye sambandha iti codayatiastīticedantena । pariharati nānapekṣaṇāditi । anapekṣatvameva darśayati na hīti ।
nirūpito hi sambandha' pramāṇotpattau kāraṇamanumāne, na ceha tatheti ।। pratyakṣottarakālaṃ tu nirūpaṇaṃ na pramāṇāṅganamityāhayenāpīti ।। api cāprāpyakārīndriyavādipakṣe svarūpasattvamapi sambandhasya nāstyeva, ato yathā te pratyakṣajñānasya pramāṇatāmicchanti, evamihāpi bhaviṣyatītyata āhaaprāpyeti ।। tenānādṛtyaiva sambaddhamutpannamasandigdhamaviparītaṃ ca deśādibhede api jñānaṃ pramāṇamitayāśrayaṇīyamityāhatasmāditi ।
jāyata ittyanutpattilakṣaṇamaprāmāṇyaṃ nirasyati, abhaṅguramiti saṃśayaviparyayāviti ।। na cāpyasyā' pramāṇatve kaścid vipratipadyate । bhedābhede visaṃvāda' kṛtastatra ca nirṇaya' ।। ṛte yatra ca sambandhād buddhareva na jāyate ।
tatra kiṃ kriyatāṃ so api prāmāṇye naiva kāraṇam ।। smṛtyā śrutiryā parikalpyate asmin liṅgādibhiryā viniyojikā ca । phalādibhiryat paripūraṇaṃ ca sambandhadṛk tatra na kācidasti ।। api cārthāpattirapramāṇityalaukiko vivāda iti ।
na hi tayā pravartamānānāṃ pravṛtti' pratihanyate । pravṛttisāmarthyaṃ ca prāmāṇyam । anumānād bhedābhedayorasti vivāda', tatra cāsmābhi' kṛto nirṇaya ityāhana cāpīti ।। yadyevamanumāne api sambandho nāṅgamevāpadyetāta āhaṛtaiti ।
tatra hi buddhirevāsati sambandhajñāne na jāyata iti tadutpattau kāraṇamāśrīyata eva । prāmāṇyaṃ tu tatrāpi bādhavirahīdeveti ।। vedopayogamarthāpatterdarśayatismṛtyeti । bhūyān khalu vedabhāga' śrutārthāpattipramāṇaka' sa tāmantareṇa na sidhyeta, yathaiva hi pāṭhenābhivyaktā śrutirātmānaṃ labhate, evaṃ śrutārthāpattipramāṇakā hi ।
ayathaiva pāṭha' pratipattyupāyastathaiva sāmarthyamapi śrutīnām । tenaiva caikāṃ na samāmananti sahasrabhāgaṃ tu samāmaneyu' ।।' iti । bhramavipralipsānubhavapuṃvākyāntareṣu smṛte' svamūlakāraṇamantareṇānupapattyā śrutireva mūlatayā kalpyate । tatsarvamityādyasamañjasaṃ syāt na cediyaṃ syādanumānato anyā ।
evaṃsvabhāvāpyanumānaśabdaṃ labheta cedasti yathepsitaṃ na' ।। iti arthāpattivārttikam । viṣayā mantrasya viniyojikā śrutirukalpyate । yathā barhirmantre anena lunīyāditi so ayaṃ laiṅgiko viniyoga' ।
vākyena tu yathā tasminneva mantre dāmītyetat padaṃ lavane śaktamiti tadeva liṅge viniyujyate, padāntarāṇi tu tatsamabhivyāhārātmanā vākyenaiva । prakaraṇavinoyagastu kadarśapūrṇamāsaprakaraṇānmātānāṃ samidādīnām, te hi prayojanākāṅkṣā', kratuścopakārasākāṅkṣa', tadevamubhayākāṅkṣāyāmebhi' kratumupakuryāditi śruti' kalpyata iti । sthānavinoyogastu yathā darśapūrṇamāsayorevopāṃśuyājakramādhītasya dabdhirnāmāsīti mantrasya । tasya cānenopāṃśāyājamupakuryāditi śruta', adhvaryuretān kuryāditi ।
aśrutaphaletikartavyatākeṣu ca karmasu viśvajitsauryādiṣu pūraṇasamarthā śruti' kalpyate aviśvajitā yajeta svargakāma'iti, sauryaṃ caruṃ nirvaped brahmavarcamasakāma iti, āgneyavaditikartavyeteti । bhūyānevañjātīyaka' śrutārthāpattervedopayoga' । na cāyamanumānādeva sidhyati । na hyatrānupapadyamānasya kalpanīyena sambandha' kenacid dṛṣṭa' ।
na cānapekṣitasambandhamanumānaṃ bhavati, ator'thāpattarevātra śaraṇam । sambandhadṛgiti । buddhāvaupacāriko dṛgbhāva iti । yadi nārthāpatti' pramāṇamāśrīyate sarvamidasamañjasaṃ syādityāhatatsarvamiti ।
yadi tu lakṣaṇato bhinnāpi paścādanumānasāmānyādanumānaśabdena vaktumiṣyate tadastu, siddhaṃ na' pramāṇāntaramityāha evamiti।। arthāpattipiraccheda' samāpta' । athābhāvapariccheda' । atra bhāṣyam aabhāve api pramāṇabhāvo nāstītyasyārthasyāsannikṛṣṭasye'ti ।
kiṃ punaranena lakṣyate । na tāvat pramāṇam । nahi pramāṇābhāvena pramāṇaṃ lakṣyata iti yuktam । pūrvoktapramāṇābhāvo lakṣaṇamiti cet ।
evaṃ tarhi sarveṣāṃ pramāṇānāṃ samānamidam, sarvāṇyapi hi pramāṇānītaretarābhāvarūpāṇi śakyante pramāṇābhāva iti vaditum । na ca sarvapramāṇasādhāraṇaṃ kiñcidekaṃ lakṣaṇamasti, yadabhāvena ṣaṣṭhaṃ lakṣyate । api ca pramāṇaṃ nāma kasyacitprameyasya vyavasthāpakaṃ bhavati । tadanena kiṃ vyavasthāpyata iti na vidma' ।
nanūktaṃ nāstītyasyārthasyāsannikṛṣṭasyeti । kimuktaṃ bhavati । pratyakṣādyaviṣo nāstītyayamartho abhāvasya prameyamiti । tadayuktam ।
nāstīti nedamiha pramīyata ityartha' । na cāpramīyamāṇasya prameyateti śakyate avagantum । kasya ca pramāṇasya prameyamidam, yadi pramāṇābhāvasya । tanna ।
pramāṇābhāvo hi pramiteranutpatti' । sā ca pramāṇamityalaukikamiva pratibhāti । yadi matam asti tāvannāstīti buddhi' sarvalaukikaparīkṣakāṇāmavivādasiddhā, na ca buddheranālambanatvaṃ svāṃśālambanatvaṃ veti vijñānavāde varṇitameva । ato asyā eva buddherdraḍhimna' prameyamupakalpyate ।
so abhāvasya viṣaya' । tadidaṃ nāstīti vijñānaṃ pramāṇaṃ ghaṭādyabhāva' prameyamiti manyante । ata eva prāgabhāvādibhedena caturdhābhāvaṃ vibhajante । na hyavastuno vibhāga' sambhavati ।
yadi tu nābhāvastattvāntaramiṣyate, kastarhi kṣīre dadhyabhāva' । yaṃ prāgabhāva ityucakṣate । ataścaiṣa daghni kṣīrābhāva', ya' kimālambanamiti vaktavyam । yadi bhūtalameva, tanna ।
ghaṭavatyapi prasaṅgākat । kevalameva bhūtalamālambanamiti cet । ka' tarhi tattvāntaramiti siddha' prameyabheda', tadbhedācca pramāṇabheda' । na hi tat rūpāṇāṃ bhāvenaiva sannikarṣa', nābhāvena ।
asatyapi ca tadvyāpāre nāstīti buddherutpattirdṛṣṭā,yathā svarūpamātradṛṣṭe gṛhādau deśāntaragamane kasyacidabhāvaṃ pratyanuyuktena tadaiva tadabhāvo avasīyate । tadevamasatyapīndriyasannikarṣe jāyamānaṃ nāstīti vijñānaṃ naindriyakam । janakamasti । anupalabdhirliṅgamiti cet ।
na । avijñānāt । na hyavijñātarūpaṃ liṅgaṃ liṅginamanumāpayati । na cājñātasambandham ।
na ca tathānupalabdhirjñātā satyabhāvaṃ prakāśayati । tasyā apyabhāvarupatvenāparasajātīyapekṣāyāmanavasthāpātāt । ata' pramāṇāntaramevedaṃ bhāvānāmasaṅkarasidhyarthastheyam । asti ca mīmāṃsakānāṃ prasiddhi' ṣaṣṭhaṃ kiledaṃ pramāṇamiti ।
atastallakṣamārtho ayaṃ grantha iti । tadayuktam । na hyanena pramāṇaṃ । granthato hi pramāṇābhāva evāvasīyate na pramāṇam, nāstītyapyukte prameyābhāvameva laukikā' pratibudhyante na prameya kiñcit ।
ato na tāvat granthānuguṇaṃ pramāṇāntaram, na ca yuktyā saṅgacchate,siddhasya hi jñānasya pramāṇamapramāṇaṃ veti vicāraṇā yuktā । na ca bhūtalopalabhbhādanyannāstīti vijñānamasti । tadeva hi dvedhā prakāśate । anayasahitamasahitaṃ ca tat ।
yadā ghaṭādisahitaṃ tadupalabhyate tadā ghaṭo astīti vyavahāra' pravartate । tanmātrabodhe tu nāstīti । na ca vācyaṃ satsvapi sūkṣmeṣu bhāveṣu tanmātrabodho dṛṣṭa' । atastatrāpi nāstīti prakāśata iti ।
tadeva hi dvedhā prakāśate । dvedhā hi tanmātrabodha', dṛśye pratiyoginyadṛśye vā । tatra yā dṛśye pratiyogini tanmātrabuddhi' saiva ghaṭādernāstitvam । yeṣāmapyabhāva' prameyasteṣāmapi dṛśyādarśanādeva nāstītyabhāvo niścīyate ।
ato yeyaṃ sarvavādisiddhā tanmātrabuddhi' saiva nāstīti vyapadiśyate । yaccābhāvasya kāraṇamiṣyate tattanmātrabuddheravobhayavādisiddhāyā' kāraṇamāśrīyatām । ato yatraiva prāk saṃsṛṣṭabuddharāsīt tatraiva vilakṣaṇakāraṇopanipāte tanmātrabuddhireva jāyate na punarghaṭādyabhāva' । caitadevābhyupagantavyam ।
anyathā hi nābhāvo gṛhītuṃ śakyate, pramāṇābhāvo hi tatra pramāṇam, na cāgṛhītenaṃ sa pratipādayituṃ śakyate । asti hi suṣuptasyāpi pramāṇā । na ca nāstīti niścaya' । ato nāgṛhītamadarśanamabhāvaṃ niścāyayati, tadagrahītirapi cābhāvarūpatvādapareṇādarśanenetyevamanavasthāpāta' ।
pramāṇapañcakaṃ yatra vasturūpe na jāyate । nāsīditi pritapattirna syāt । bhavati hi kadācidetat । yo yatra na dṛṣṭastasmin punadṛśyamāna evāsatyapyadarśane pracīnābhāvajñānaṃ tadasatyadarśane na syāt ।
ata' pracīnādarśanavimarśajameva tajjñānamiti vācyam । evaṃ ca gṛhyamāṇameva tadabhāvaṃ prakāśayati । grahaṇe cānavasthāprasaṅga' । tanmātrasaṃvideva tvadarśanamityāśrīyamāṇe na kiñcid duṣyati ।
svaprakāśā hi sā phalabhūtā na prakāśāntaramapekṣate । atastanmātrānubhava eva tadabhāvutvenāpadiśyate । ato na prameyāntaramabhāva' । na ca nāstīti jñānaṃ pramāṇam, bhramavaditi na vidma' kimatra lakṣyate iti ।
atrāha kimatra na jñāyate,yathoktaṃ bhavatā granthatastāvat pramāṇābhāva evāvasīyate, kecitkilābhāvaṃ nāma pramāṇamātiṣṭhante, tannirākaraṇārtha evāyaṃ bhāṣyakārasya prayatna' । kathamanena nirākriyate । śrūyatām । yadeke vadanti nāstītyasyārthasya asannikṛṣṭasyeti, pratyakṣādyaviṣayasyābhāva' pramāṇamiti, tanna, pramāṇābhāvo hyasau pramāṇaṃ na bhavatītyartha' ।
apramāṇatve cokto hetu' । etadapi nopapadyate । yadi granthānuguṇyenāyamartho vyākhyāsyate tato vispaṣṭa' pradeśāntare bhāṣyavirodha', evaṃ hi pramāṇagatā saṃkhyā vyavahāraṃ bhinattīti pratijñāmātreṇa pratipakṣanirākaraṇaṃ bhavatīti sāmpratam । tasmād vyākhyeyametat ।
atrāhapramāṇeti । ayamartha' । pramāṇalakṣaṇamevedam । yattūktaṃ tadabhāvena kathaṃ tallakṣyate iti ।
satyam । na pramāṇamātravivakṣayā pramāṇaśabda' api tu kimuktaṃ bhavati, pūrvoktapramāṇapañcakābhāva iti । vastusattāvabodhārthaṃ tatrābhāvapramāṇatā ।। bhāvo abhāvapramāṇamiti ।
sa copariṣṭhād dvedhā vyākariṣyate ātmano apariṇāmo vā nāstīti vā bhāvajñānamiti । asti vā bhūtalamātropalambhādanyannāstīti vijñānam । bāḍham । ko asya viṣaya' ।
caturdhā vyūḍha' prameyābhāva' । asati hi tasmin pādavihārādivyavahāra' kaṇṭakādyabhāvāvadhāraṇa pura' sara' so apyabhāvasyāsati prameyatve na syāt । yadi bhūtalamātramatropalabhyate na kaṇṭakādiviveka', satsvapi teṣūpalabhyata iti nāstīti dhiyā gṛhyeta । budhyapalāstu saṃvidviruddha eva ।
na hi bhāvābhāvayo' prakāśo viśiṣyate । yattūktaṃ tanmātradhīreva ghaṭo nāstīti vyapadiśyata iti । tatra na vidma' kiṃ mātraśabdena vyavacchidyata iti । yadi na kiñcid vyāvartayati, anarthakastarhi ।
atha vyāvartayati । asti tarhi vyāvṛttirviṣaya', itarathā sadātva eva vyāvartayatīti vyavahāro bhavet । ayameva saṃsṛṣṭadhiyastanmātradhiyo viśeṣa' । yadasau viviktaviṣayā ।
viṣayāntaravivekaścābhāva' । buddhireva viṣaya' na tato anya iti cet । sā tarhi saṃsargopalambhe apyastīti nāstīti prakāśeta । tattatra nāstītyucyate ।
na ceha ghaṭo nāstīti buddhi' pratiṣidhyate tattatra nāstītyucyate । buddhigocare hi nāstīti śapabde buddherevābhāva' syāt । athocyate ghaṭo nāsatītyayamartha' bhūtalamātramupalabhyata iti । na tāvadevaṃ laukikā budhyante ।
api caivaṃ sūkṣmasya vastuna' sadasadbhāvau prati jijñāsā na syāt, yadyabhāvo nāma na kaścidasti, tarhi vastunyupalabdhe ko ayamapara' saṃśaya' sūkṣmeṣu keśakāṭādiṣu, tanmātropalambho hi bhāvāntarāṇāmabhāva', sa ca jñāta evāsaṃśayitavyaśca, saṃvida' svaprakāśatvāt kimaparamanviṣyate । dṛśye pratiyogini tanmātrabodho abhāvo nādṛśya iti cet, kiṃ pu radṛśyatayā, yadā buddherabhāvo nātiricyate । yadi tattvāntaramabhāvo bhavet, tadā tadavadhāraṇe dṛśyādarśanamupayujyate । ātmendriyamanor'thasannikarṣo hi jñānajananakāraṇam, tad yadā satsvapyaviguṇeṣvindriyādiṣu jijñāsito apyartha' prayatnenānviṣṭo na dṛśyate tadā tadabhāvādadarśanamiti kalpyate ।
tadevaṃ dṛśyatvasiddhyarthā yuktā sūkṣajijñāsā । tanmātropalambhe tvabhāve adṛṣṭārthameva dṛśyaviśeṣaṇamāpadyeta । yaccoktam yadabhāvasya kāraṇaṃ tattanmātradhima eva kalpanālāghavādastviti । tadayuktam ।
na hi kalpanālāghavaṃ bhavatīti pramāṇāvagatamupekṣituṃ śakyam । na ca yadabhāvasya kāraṇaṃ tattanmātradhiya iti yuktam । mudgaraprahārādirhyabhāvasya kāraṇam । na ca tena tanmātrabodho janyate ।
bhūtalādivasturūpaprakāśo hīndriyādikāraṇaka', nāsau ghaṭāderutsāraṇaṃ praharamaṃ vāpekṣate । yattu nānirūpatimadarśanamabhāvaṃ niścāyayati, suṣupte prasaṅgāditi । tadayuktam । na hyagṛhīte vastuni nirāśrayo abhāva' prakāśate, kvaciddhi kasyacidabhāva' pratibhāti na svatantra' ।
vasturūpe na jāyata iti । na ca suṣuptasya kiñcit prakāśate । kva cābhāva' paricchindyāt । api ca yogyapramāṇānutpattirabhāvaṃ niścāyayati, na ca suṣuptasya pramāṇayogyor'tha', yo na prakāśata iti kathamabhāvaniścayo jāyate, ato nādarśanamagṛhītamiti suṣuptasyābhāvo na prākaśate, kintu yogyādarśanametanna bhavatīti ।
yaccāpi nivṛtte apyadarśane prāṅnāstitvaṃ vyapadiśyate samprati dṛśyamānasyāpīti । tanna । tatra hi samānopalambhayogyeṣu bahuṣu smaryamāṇeṣu yadeko na smaryate, tena smṛtinivṛttyā phalata' pratyakṣanivṛttyā tadabāva' pratīyate smṛtyeva bhāvāntarāṇām । tadānīntano abhāva' smṛtinivṛttiśca tadānīmastyeva ।
na cāvagamyate । vasatvabhāvameva tu prācīnamavagamayatīti nānavasthā । ato nāstīti jñānaṃ pramāṇam, abhāvaśca prāgabhāvādibhedabhinna' prameyamiti sāmpratam । tadayamartho bhavati ।
yatra pañca pramāṇāni sambhavatpratipattīni yathāyathaṃ paṭādervastuna' sattāṃ bodhayituṃ na jāyante, tasmin viṣaye abhāvasya pramāṇatā sambhavati, tadanena pramāṇaśabdo adhikārāt pramāṇapañcake prayukta iti darśitam । vasturūpe na jāyata iti ca svatantrābhāvamātrajñānaṃ na pramāṇamiti darśayati । laukikapramāṇalakṣaṇakathanācca yatraiva pramāṇānāṃ śaktisambhavastatraiva teṣāmanutpāda' pramāṇamabhāvo abhāvāvadhāraṇe । tādṛśenaiva hi laukikā nāstīti budhyanta iti ।
bhāṣyasyāpyayamartha'abhāvo api na laukikā nāstīti budhyanta iti । avyabhicārāt । pramāṇābhāvo hyasannikṛṣṭer'the abhāvākhye nāstītyanena rūpeṇa prakāśamāne yāṃ buddhimutpādayati sābhāvapramā । vasttvasaṅkarasiddhiśca tatprāmāmyasamāśrayā ।
kṣīre dadhyādi yannāsti prāgabhāva' sa ucyate ।। nāstitā payaso dadhni pradhvaṃsābāva iṣyate । gavi yo aśvādyabhāvastu so anyonyābhāva ucyate ।। śiraso avayavā ninmā vṛddhikāṭhinyavarjitā' ।
śaśaśṛṅgādirūpeṇa so atyantābhāva ucyate ।। kṣīre dadhi bhavedevaṃ dadhni kṣīraṃ ghaṭe paṭa' । śaśe śṛṅgaṃ pṛthivyādau caitanyaṃ mūrtarātmani ।। na caivañjātīyakasya vyabhicāra' sambhavatīti ।
vyavahitamapi cākāṅkṣāvaśāt yāṃ buddhimutpādayatīti sambandhanīyam । ayena yasyābhisambandho dūrasthenāpi tena tat' । iti nyāyāt ।। yatra vastusadbhāvabodhārthaṃ yogyapramāṇānudayastatrābhāva' pramāṇamityuktam,kiṃ punastatrānena pramīyate, abhāvastāvat svapramāṇaireva yathāsvamavagamyate, ata āhavastvaśaṅkaraiti ।।
vastvasaṅkarameva vivṛṇoti kṣīre dadhīti sārdhadvayena । yo ayaṃ kāryakāraṇādinā parasparavivekaścaturdhā darśita' sa vastvaṅkara ityākhyāyate । so abhāvena pramīyate । śaśaśṛṅgādirūpeṇeti ।
svarūpeṇa tu bhāvā eveti ।। asati tvabhāvaprāmāṇye sarva' sarveṇa saṅkīryata ityāha kṣīra iti dvayena । evamiti । yathā kṣīre dadhi evaṃ dadhni kṣīramityartha' ।
śaśe śṛṅgamityata' prabhtayatyantābhāvāsiddhau doṣaprasañjanam । abhāvapramāṇānāśrayame hi na śaśādiṣu śṛṅgādīnāmātyantiko abhāva' sidhyati । paripanthinaśca bhūtacaitanyavādino na nirākartuṃ śakyante । apsu gandho rasaścagnau vāyau rūpeṇa tau saha ।
vyomni saṃsparśitā te ca na decasya pramāṇatā ।। na ca syāda vyavahāro ayaṃ kāraṇādivibhāgata' । prāgabhāvādibhedena nābhāvo vidyate yadi ।। na ṭacāvastuna ete syurbhedāstenāsya vastutā ।
kāryādīnāmabhāva' ko yo bhāva' kāraṇādinā ।। mātyantiko gandhādyabhāvo na sidhyet । yathottaraṃ hi catvāri mahābhūtānyekaikaguṇarahitānīti sthitiriti ।। sarvatra saṅkare doṣamāhana ceti ।
yo ayaṃ kāraṇādivibhāgena laukikānāṃ vyavahāro dṛśyate, sarvasaṅkare na syāt, kṣīramānayeti niyukto yat kṣīramevānayati na dadhi, dadhyānayane kṣīram, idamasati kāryakāraṇādīnāmatiretaraviveke na sidhyatīti ।। nanu nābhāvo nāma tattvāntaramupalabhyate, bhūtalaṃ hi svapramāṇādavagacchāma', ghaṭaṃ cāsati pramāṇe na paśyāma', na tu ghaṭābhāvo nāmāpara' kaścit buddhau bhavati । ghaṭo nāstītyapi ghaṭo na pramīyata ityartha', na tu ghaṭābāva' pramīyata iti । ata' sarvopākhyāvirahalakṣaṇa evābhāvo na kiñcit tattvāntaramata āhana ceti ।
yattāvat bhāvapramāṇairnopalabhyata iti । satyam । ata evābhāva' pramāṇāntaram । ghaṭo nāstītyapi nāyamartha' ghaṭo na pramīyate iti, sannapi hi ghaṭo na pramīyata ityucyate ।
ata eva ghaṭo asti na veti pṛṣṭo anirṇītābāvo nāstīti vyapadiśati, kintu anupalabdhimātram । ato abhāvapramitirevāyaṃ ghaṭo nāstīti । yaścāyaṃ caturdhā bhedo varṇita' so api sarvopākhyāvirahalakṣaṇe abhāve na sidhyati । prayogaśca bhavati vastu abhāvi', caturdhā bhedād, dravyādivaditi ।
yadapyāhu' nābhāvo nāma kiñcit tattvam, pratyarthaniyatena hyātmanā nīlādaya' parasparaṃ bhidyante, naivamabhāvasya bhāvāt kiñcid bhedakam । ato na vyāvṛttamupalabhāmaha iti kathaṃ tattvāntaramavasthāpamayāma' । tadvyavahārastu nāstīti vikalpaśabdaprayogātmā bhāvāśra eva kathañcidupapādanīya', na tvekākārapratiniyatādanyāsaṃsargiṇo bhāvādanyo abhāva iti । tadapyekadeśinirākaraṇenaiva nirākṛtam ।
api ca, aviṣayo nāstīti vikalpa' kathaṃ saṃvedyata iti vaktavyam । śabdasaṃspṛṣṭaṃ hi rūpaṃ vikalpasya viṣaya', na ceha tadasti । na cātmā vikalpasyābhilāpasaṃsargayogya', asādhāraṇatvāt । ata evātmani nirvakalpatvāt kalpanā svasaṃvitti pratyakṣāmāha ।
yadāha anainamiyamābhilāpena saṃsṛjati । tathā vṛtterātmani virodhāt' iti । yadi mataṃ jātyādivadabhāvavikalpā api samāropitaviṣayā eva, nānenābhāvavikalpo duṣyatīti । tanna ।
samāropitaṃ hi yatkiñcijjātayīkaṃ tatprativikalpamanyadanyacca, kathamekaśabdālambanaṃ bhavet । kalpitākārabhedānāmeka' kaścidasti pratisandhātā, ya' pūrvāparayorāropitaikatvādhyavasāyādekaśabdaṃ prayuñjīta । vikalpāstukṣaṇikā' svaviṣaye niyatā nānyonyasya viṣayamabhiniviśanta iti kathaṃ pratisāndadhīran । asati ca viparyaye samāropitaviṣayatvābhidhānamalīkameva ।
tadavaśyaṃ nāstītyekaśabdopaśliṣṭamupetayāśrayaṇīyaṃ bhāvavadabhāvākhyamapi kiñcidasthitaṃ rūpam । ata eva kiṃ punastattvamityapekṣite satastu sadbhāvo asatasatvasadbhāva iti dvedhaiva tattvavidbhistattvamāśritam । api ca asatyabhāve kasya hetorāhatasya ghaṭasyānupalambha', vinaṣṭatvāditi cet । ko vināśa' ।
yadi na kiñcit, prāgvadupalambhaprasaṅga । na hyapracyutaprācyārthakriyārūpasyānupalambhe ghaṭasya kiñcitkāraṇamadhunā paśyāmo yadyasya vināśo nāma kimapi tattvāntaraṃ nāśrīyata iti siddhaṃ tattvāntaramiti । etaccānupākhyeyatvamabhāvasya nirākartumuktam na tvabāvo vastu, lokavirodhāt । yathāhyacandra' śaśīti lokaviruddham, evamabhāvo vastviti ।
sattā hi vastutvam, na cāsāvabhāve vastutvavāda' na mukhyatayā । abhāvo hyarthakriyāsamartha eva, jñānajanana darśanāt । vihitākaraṇe ca prāgabhāvasyaiva kriyāntaraviśeṣaṇatayā pratyavāyahetutvāt । evamuttaratrāpi vastutāprasādhanaṃ veditavyamiti ।
yadvānuvṛttivyāvṛttibuddhigrāhyo yatastvayam । tasmād gavādivad vastu prameyatvācca gamyate ।। na caupacārikatvaṃ vā bhrāntirvāpi yadṛcchayā । bhavatyato na sāmānyaviśeṣātmakatā mṛṣā ।।
vastvityāho kāyādīnamiti । vastveva sadasadātmakamiti siddhānta' । tatra kathaṃ vasturūpasyaivābhāvasya ni' svabhāvatvam । kimidānīṃ bhāvābhāvayorabheda eva, neti vadāma', bhedo api hyanayordharmadharmitayā kiyānapyastyeva rūpādīnāmiva ।
ka' punaranayo' sambandha', saṃyoga' samavāyo vā, na tāvatsaṃyoga', dravyadharmatvāt tasya । na ca samavāya', bhāvābhāvaprasaṅgāt । abhāvasamavāye hi bhāvo na syādeva । nābhāvasamavāyādasattvam, na hi ghaṭo abhāvasamavāyādasan bhavati ।
asati samavāyānupapatte' । kintu prahārādeva ghaṭasyābhāva' । yattvanāhatamanapasāraṃ ca bhāvāntaramabhāvarūpeṇāvagamyate tat kathamasad bhaviṣyati । ata' svahetoreva jāyamāno nityo vā sarvo asaṅkīrṇasvabhāva eva jāyata iti siddhamasya jātyādivad bhāvadharmatvam ।
tataśca vastutvamiti ।। itaśca vastu abhāva ityāhayadvetivastvantena । abhāva iti sāmānyātmanā prāgabhāvādibedena ca vyāvṛttyātmanā gṛhyamāṇo abhāva' sāmānyaviśeṣātmaka', tataśca vastuviṣayaprayogārtha' abhāvo vsatu, sāmānyaviśeṣātmakatvāt gavādivaditi । tasminneva sādhye hetvantaramāha prameyatvāditi ।।
nanvayamasiddho hetu',aupacāriko hi sāmānyaviśeṣabhāvo abhāve । ekaśabdavācyaṃ sāmānyarūpaṃ dṛṣṭaṃ gavādi, nānāśabdavācyaṃ ca viśeṣarūpaṃ śābaleyādi । ato atrāpyaupacārika' sāmānyaviśeṣabhāvo vivekajñasya । asati tu viveke ekaśabdanibandhanabhrama evāyam abhāva' sāmānyaviśevātmeti ।
ata āha na ceti । sati hi bādhake bhrāntirupacāro vā kalpyate, na ceha tatheti bhāva iti ।। pratyakṣāderanutpatti' pramāṇābhāva ucyate । sātmano apariṇamo vā vijñānaṃ vānyavastuni ।।
svarūpapararūpābhyāṃ nityaṃ sadasadātmake । vastuni jñāyate kaiścidrūpaṃ kiñcit kadācana ।। yasya yatra yadodabhūtirjidhṛkṣā vopājāyate । cetyate anubhavastasya tena ca vyapadiśyate ।।
evaṃ tāvat avāstītyasyārthasyāsannikṛṣṭasya' iti yadutaktaṃ bhāṣye tad vivṛtam । idānīṃ pramāṇābāvaśabdaṃ vyācaṣṭepratyakṣāderanutpattiriti । anutpattireva keti cedata āha sātmana iti । ātmano hi jñānātmaka' pariṇāma' ।
tad yadā ātmā bhūtalādau na ghaṭādijñānātmanā piraṇamati sā tasya pratyakṣādyanutpatti' svarūpāvasthānaṃ pramāṇābhāva ityākhyāyate, tatprāmāṇye ca nāstīti jñānaṃ phalam । nāstītyeva vā bhāvajñānaṃ pratyakṣādyanutpattirityucyate, atastadeva pramāṇam, nādibuddhi' phalamiti viveka' ।। nanu yadi dvyātmakaṃ vastu, tarhi sakṛdeva tathā pratibhātagiti kiṃ pramāṇāntareṇāta āha svarūpeti । svarūpeṇa tadvastu gavādi sadrūpamaśvādirūpeṇa cāsadrūpam ।
tadasminneva dvirūpe kiñcideva kadācit pratīyate na tu sarvātmakameva gṛhītavyamiti niyama iti ।। kiṃ puna' kāraṇaṃ dvyātmakasyaikameva rūpaṃ gṛhyate nāparaṃ kiñcidata āhayasya yatreti । udbhūtaṃ hi gṛhyate nānudabhūtam, agneriva rātrau rūpaṃ na sparśa', jidhṛkṣitaṃ vā prāyeṇa । ato yadeva sadasatorudbhūtaṃ bhavati tenaiva buddhivyapadeśau bhavata' ।
cetyate anubhava iti kimidam, na hyanubhavaścetyate, sa eva cetanā, viṣayastu cetyate । satyam । viṣayaprāptyanyathānupapattyānubhavo api cetyata eva । tadanena prakāreṇa viṣayaprakāśameva darśayatītyadoṣa iti ।।
tasyopakārakatvena vartateṃ'śastadetara' । ubhayorapi saṃvittāvubhayānugamo asti hi ।। ayameveti yo hyeṣa bhāve bhavati nirṇaya' । naiṣa vastvantaraṃrābhāvasaṃvittyanugamādṛte ।।
nāstītyapi ca saṃvittirna vastvanugamādṛte । jñānaṃ na jāyate kiñcidupaṣṭambhanavarjitam ।। pratyakṣādyavatārastu bhāvāṃśo gṛhyate yadā । vyāpārastadanutpattirabhāvāṃśe jighṛkṣite ।।
na tāvadindriyaireṣā nāstītyutpadyate mati' । bhāvāṃśenaiva saṃyogo yogyatvādindriyasya hi ।। udbhūtajighṛkṣitaikagrahaṇe cetarastanuguṇatayaiva līno bhūtvāvatiṣṭhate । sāmānyaviśeṣayorivaikagrahaṇe anyatara ityāhatasyeti ।
idaṃ cānvāruhyavacanenāsmābhiruktam । astyeva tu bhāvābhāvapratītāvanyatarānugama ityāhaubhayoriti ।। ubhāyanugamameva darśayatiayameveti dvayena । ayameveti ।
bhāvāntareṇāsaṅkīrṇa ityartha' । na hyapratisaṃhite bhāvāntarābāve saṅkīrṇasvabhāvo na niścetuṃ śakyate । nāstītyapi pratiṣedhyapratiṣedhārabhāvopaṣṭhambhanavarjitaṃ na kiñcit jñānaṃ jāyate । kiñcicchabdena bhāvasyābhāvānugamaśūnyamapi jñānamastyeva, na tvevabhāvasyeti darśayati ।।
darśitaṃ tāvat sadasadātmakaṃ vastviti । kadācit kiñcidanubhūyata iti ca । ubhayoraṃśayoridānīṃ pramāṇavibhāgaṃ darśayatipratyakṣādīti ।। kathaṃ punaridamavagamyate, visphāritākṣasya hi sahasā neha ghaṭo asti, aghaṭaṃ vā bhūtalamityabhāvaviśiṣṭaṃ bhūtalajñānaṃ jāyamānamupalabhyate?daṇḍipratyakṣavat, tadabhāvasyāpratyakṣatve nāvakalpate ।
na hyapratyakṣa eva viśeṣaṇe viśiṣṭa' pratyakṣo bhavati, daṇḍa iva daṇḍī । na ca nāstyeva viśiṣṭā dhīriti vaktavyam, anāśrayābhāvasaṃvittyabhāvāt । api cātmā bhāvasyābhāva', sa kathaṃ svatantro anubhūyate । na hi rūpādayo bhāvadharmā' svatantrā evāvasīyante ।
svatantrābhāvavādastu svātantryameva, sadasadātmake vastunīti hi darśayati । bhāvāṃśo abhāvāṃśa iti ca vispaṣṭaṃ tadabhāvaviśiṣṭaṃ grahaṇamityāha । kiñcāsya svātantrye pramāṇam, na hyaṃ kadācidapi tathāvasīyate । kimidānīmabhāvo nāvasīyata eva, svatantro vāvasīyate ।
na tāvat pūrva' kalpa',tadavagame pramāṇāntarābhāvāt nityāsaṃvittisaṅgāt । na ca saṃyogapratiṣedhe svatantrābhāvāvasāyo asti, pratiyogisaṃyogparatiṣedhātmai va hyabhāva', sa cādhāratantra eveti saṃyuktaviśeṣaṇatvalakṣaṇayā pratyāsattyā satīndriyasannikarṣe aindriyajñānagocara eva । ekaṃ hīdaṃ viśiṣṭaṃ jñānam । tadasyābhāva' pramāṇamindriyaṃ vā, yadyabhāva' sa tarhi bhāvamapi gocarayet ।
na caitadiṣṭam । ata' satyupalabhyamāne tadaiva yannopalabhyate tannāstīti sata eva prakāśakamasato apīti na pramāṇavibhāgaṃ paśyāma' । ata āha na tāvaditi । tāvacchadoliṅgāpekṣayā ।
taccopariṣṭhānnirākariṣyata iti । atra kāraṇamāha bhāvāṃśeti । yogyatā hi kāryadarśanasamadhigamyā, sā cendriyāṇāṃ bhāvātmakagrahaṇa evopalabhyate nābhāve api । vināpi tu tena tadgrahaṇāditi vakṣyāma' ।
atra tu yogyatāsahitā prāptirindriyārthayo' sambandha ityabhiprāya' । yattvekajñānasaṃsargiṇorekapramāṇatvamiti । tanna । ekasyā api buddhernānākāraṇatvadarśanāt ।
ekaṃ hīdaṃ bhāvanendriyasamāhārajaṃ pratyabhijñānamiti vakṣyāma' । ekajñānapratibhāsinorapi ca gṛhyamāṇasmaryamāṇayorviveka ukta' । viviktā eva te hyarthā iti । na hi smṛtyupasthāpitanāmaviśiṣṭo ḍittho na pratyakṣo bhavati ।
nāma cāpratyakṣaṃ smaryamāṇatvāt, tasyāgṛhīte hi viśeṣaṇe viśiṣṭo nāvagamyate nāpratyakṣe । evamihāpi pramāṇābhāvopanītābhāvaviśiṣṭe satyupalabhyamāne na kiñcidanupapannam । daṇḍinyapi śābde tāvad daṇḍapadopanītaviśeṣaṇaviśiṣṭa eva pratyayārtho na daṇḍo api । pratyakṣaṃ tu yogyatayobhayatra pravartatāṃ nāma, na caivamubhayatrākṣāṇāṃ yogyatā ।
nanu bhāvādabhinnatvātsamprayogo asti tena ca । na hyatyantamabhedo asti rūpādivadihāpi na' ।। dharmayorbheda iṣṭo hi dharmyabhede api na' sthite । udbhavābhibhavātmatvād grahaṇaṃ cāvatiṣṭhate ।।
vakṣyamāṇatvāt । kimidānīmanumāne api pratyakṣānumānasamāhārajo viśiṣṭabodha' । na । anumānasyānvayādhīnajaṃmatvāt ।
viśiṣṭenaiva cānvayānugamāt । dhūmavānagnimāniti hi vyāptiravagatā । "naivaṃ na hyatra liṅgasya śaktyanantatvakalpanā" iti । atrāpi cāyamagnimāniti viśeṣabodhe astyeva pratyakṣāpekṣā ।
ayamevābhāvasya pratītiprakāra', yatpramāṇāntaraprāpitāśrayaṃ viśinaṣṭīti na kiñcidanupapamannam । yacca saṃyuktaviśeṣaṇatayā indriyasannikarṣo abhāvasyetyuktam, tadayuktam । asambaddhasya viśeṣaṇatvānupapatteratiprasakte' । saṃyuktaviśeṣaṇārthatvāśrayaṇamityalameneneti ।।
abhiprāyamajānānaścodayatinanviti । prāptimātraṃ hyarthendriyayo' sannikarṣa' । asti ca bhāvādabhinnasyābhāvasya bhāvavadevendriyaprāptiriti । atra ca yogyatāyā uddhāṭanenaivottaraṃ deyam, tadupekṣyaiva tāvadatyantābhedamevāyamāha, tadetameva tāvannirākaro tyabhiprāyeṇāha nahīti ।
yadi bhāvābhāvayorekāntaramabheda eva syāt tato bhāvendriyasannikarṣe tadabhinnasyābhāvasyāpi syāt, na tvevamasti । abhāvasyāpi rūpādivadatyantābhedābhāvāditi ।। rūpāditulyatāmevābhāvasya darśayatidharmayoriti । bhāvābhāvātmanordharmayordharmyabhede api sthite bhedo apīṣṭa ityartha' ।
bhede kāraṇamāha udbhaveti । bhāvābhāvayorapyu bhibhūtayorgahaṇāgrahaṇavyavasthā dṛśyate । na caitadekatve kalpite । na hyekameva tattvamudbhūtamabhibhūtaṃ ceti pratīyata iti ।।
idameva nimittaṃ ca vivekasya pratīyate । bhāvābhāvadhiyorakṣai' sambandho akṣānapekṣaṇam ।। rūpāderapi bhedaṃ ca kecid grāhakabhedata' । varṇayanti yathaikasya puṃsa' putrādirūpatām ।।
buddhimātrakṛto bhedo rūpādau nityameva hi । na ca deśādyabhinnānāṃ samudāyāvakalpanā ।। idaṃ cānayorvivekakāraṇamityāhaidameveti । akṣānapekṣatā cābhāvadhiyo vakṣyata iti ।।
ayaṃ ca grāhakabhedanibandhano bhedo rūpādīnāmiti kaiścidiṣyate । so anayorapi śakyate avagantumityāharūpāderiti । evaṃ hi kecid vadanti yathā hyekameva mukhaṃ maratakapadmarāgādyupādhibhedād bhinnamiva pratibhāti, yathā caika eva puruṣo apekṣābhedāt bhinnamiva pratibhāti, evamihāpi bhāvābhāvayoraupādhiko bhedo bhaviṣyatīti । nanvevamaupādhike bhede tāttvikamekatvaṃ prāpnāti ।
bhavatvasminmate,tathāpi rūpādivyavasthā sidhyatyeveti ।। idaṃ cānvārudyavacanenāsmābhiruktam, na hi rūpādīnāṃ grāhakabhedanibandhano bheda', kintu buddhibhedanibandhana eva, mukhaṃ hi pramāṇāntarādekarūpamavagataṃ tadupādhibhedād bhidyata iti yuktam । na tvekatve rūpādīnāṃ bhedaheturbhāvābhāvayorapi samāna evetyabhiprāyeṇāhabuddhimātreti । ka' punarayaṃ bhāvābhāvātmako dharmī, yaddharmau bhāvābhāvau, naikaṃ rūpādisamudāyād bhinnamupalabhyate, vṛttyādivikalpākṣamatvāt ।
ato deśādyabhinnānāṃ rūpādīnāṃ samudāyo dharmī, na tattvāntaramata āha na ceti । nātra vana iva bādhikā buddhirastīti bhāva' । idaṃ ca savikalpakasiddhāvuktamapyabhāvāśrayasamarthanārthamatroktamityapunaruktateti ।। sadguṇadravyarūpeṇa rūpāderekateṣyate ।
svarūpāpekṣayā caiṣāṃ parasparavibhinnatā ।। yadi tadvadapekṣātra na syād bhedo atra naiva hi । sadasadrūpatā buddherbhavedanyataratra na' ।। satsambandhe sadityevaṃ sadrūpatvaṃ pratīyate ।
nāstyatredamitīdaṃ tu tadasaṃyogahetukam ।। gṛhītvā vastusadbhāvaṃ smṛtvā ca pratīyoginam । mānasaṃ nāstitājñānaṃ jāyate akṣānapekṣayā ।। evaṃ tāvadabhāvasya bhāvād bhedābhedau darśitau ।
tāveva rūpādidṛṣṭāntena draḍhayatisadguṇadravyeti । na hi rūpādaya' sadādirūpeṇa na bhidyanta iti svarūpāpekṣayāpi teṣāṃ bheda' śakyate vārayitum, tayā vā bheda iti na sadādyātmanābheda' pratikṣipyate । evamabhāvo api bhāvadharmatayā tato bhinno api svarūpāpekṣayābhinna iṣyate । dravyarūpeṇeti ।
rūpādayo dravyādabhinnā', taccābhinnamiti tadrūpeṇaiṣāmabheda ityartha' ।। svarūpāpekṣayā rūpādivad bhedānāśrayaṇe bhāvābhāvayoranyataratra na buddhe' sadasadrūpatā bhavedityāhayaditi ।। asti tvasāvindriyasambandhāsambandhahetuko buddhibheda ityāhatatsambandhaiti । etena, yadāhu' na bhāvād bhedakamabhāvasya rūpamupalabhāmaha iti, tannirākṛtam ।
sadasadrūpavivekāditi । yanna sambadhyate ghaṭādi tannāstīti pratīyata iti ।। nanvindriyavyāpāranantarameveha ghaṭo nāstīti jñānamutpadyate, tat kuto ayaṃ viveko nendriyeṇābhāvabudghirjanyata iti । na hyasati tadvyāpāre bhāvabuddhivadabhāvabuddhirapi jāyamānā dṛśyate ।
svarūpamātraṃ dṛṣṭvāpi paścāt kiñcit smarannapi । tatrānyanāstitāṃ pṛṣṭastadaiva pratipadyate ।। sannikarṣo astyeva । atastajjñānamaindriyakaṃ bhavedata āhagṛhītatveti ।
ayamabhiprāya' nānāśrayo abhāva' śakyate grahītumityāśrayagrahaṇārthamevātrendriyāpekṣā nābhāvagrahaṇāya, yathā nāsmṛte pratiyoginyabhāvo gṛhyata iti tatsmaraṇārthaṃ prācīnajñānajanmana' saṃskārasyodabodhāpyapekṣita', evamāśrayagrahaṇārthamindriyam । na ca prāptimātramaindriyakajñānajanmani kāraṇam । api tu yogyatāsahitā prāptiriti pratyakṣe varṇitam । na cendriyāṇāmabhāvajñānajananayogyatā, teṣvasatsvapi tadbhāvāditi vakṣyate ।
mānasamiti kor'tha' । kiṃ sukhādijñānavanmanasā janyata iti । yadyevaṃ tathāpi pratyakṣataiva । na cānantariva bahirmanasa' svātantryamasti ।
satyam । sarvapramāṇasādhāraṇastu manaso vyāpāro atra kathita' । kevalātmamana' sannikarṣādeva bāhyendriyānapekṣaṃ pramāṇābhāvenābhāvajñānaṃ janyata ityuktaṃ bhavati । gṛhītvā smṛtveti ca dharmadharmiṇorabhedāt samānakartṛkatvābhidhānamiti ।।
kathaṃ punaridamavagamyate bhāvagrahaṇamidandriyāpekṣaṃ nābhāvagrahaṇamiti । samāno hi tadbhāvabhāva' । ata āhasvarūpeti । yo hi gṛhasvarūpemevāvadhārya kvacidgata' pṛcchyate tatra caitro asti na veti, tadāsau pṛṣṭastatra nāstītāṃ tadaiva pratipadyate ।
yadi tvindriyādhīnamabāvajñānaṃ bhavet nā sati tadvyāpāre jāyate । na ca pūrvāvagatābhāvasmaraṇameveti vācyam । na hyasati pratiyogismaraṇe bhāvo dṛśyate । na cāśrayagrahaṇakāle pratiyogismaraṇamasti ।
bahūnāmeva hi pṛṣṭenābhāva' kathyate । na ca tāvātāṃ smaraṇaṃ samprati viśeṣeṇa smaryata iti, tadayuktam । na hyabhāvatvaṃ nāma sāmānyanyato avagato viśeṣeṇa smaryata iti, yuktam । pūrvānubhavāhitabhāvanābījā hi sā smṛti',nālpamavyatirekaṃ gocarayitumutsahate ।
tastadānīmeva pratiyogismaraṇapura' saramindriyānapekṣamabhāvajñānaṃ jāyata iti manoharamidam । tadidamuktaṃ tadaiva pratipadyata iti । idaṃ ca prataykṣaphalasmṛtinivṛttyā phalata' pratyakṣānavṛttirityuktameveti ।। na cāpyatrānumānatvaṃ liṅgābhāvāt pratīyate ।
bhāvāṃśo nanu liṅgaṃ syāt tadānīṃ nājighṛṇāt ।। abhāvāvagaterjanma bhāvāṃśe hyajighṛkṣite । tasmin pratīyamāne tu nābhāve jāyate mati' ।। na caiṣa pakṣadharmatvaṃ padavat pratipadyate ।
saha sarvairabhāvaiśca bhāvo anaikāntiko mata' ।। kvacid bhāve api sadbhāvo jñāto yasya kadācana । tasyābhāvo api tatraiva kadācidavagamyate ।। evaṃ tāvadakṣajatvamabhāvadhiyo nirākṛttam ।
idānīṃ laiṅgikatvaṃ nirākarotina cāpyatreti । atra codayati bhāvāṃśeti । pariharati tadānīmiti matirantena । dvāvatra bhāvau pratiṣedhya' pratiṣedhādhāraśca, tatra na tāvat pratiṣedhyo liṅgam, avagataṃ hi liṅgaṃ bhavati ।
na ca tadā ghaṭo gṛhyate, na hi tasmin gṛhyamāṇe tadabhāvo grahītuṃ śakyate । satyāṃ tu pratijñāyāṃ nāsato adṛṣṭasay liṅgatvam । ato nābhāvo jighṛkṣitejighṛkṣitapratiṣedhyabhāvo liṅgamiti ।। astu tarhi pratiṣedhādhārabhāvo liṅgamata āhana caiṣaiti ।
eṣa iti paropasthitamaparokṣaṃ bhāvaṃ nirdiśati । yathārthe pakṣīkṛte padamataddharmatayā na heturityuktam, evameṣo api bhūtalabhāvo na ghaṭādyabhāvadharma iti । api cānvayādhīnātmalābhamanumānajñānam, na ca bhūtalabhāvasya sarvairabhāvai' sambnadho jñāyate । tat kathaṃ tataste pratyeṣyanta ityāha saheti ।।
tatrābhāvo avagamyata ityāhakvaciditi ।। yatrāpaydṛṣṭapūrvatvaṃ yadabhāvasya tatra ca । tadabhāvamatirdṛṣṭā sambandhe akṣānapekṣayā ।। kasyacid yadi bhāvasya syādabhāvena kenacit ।
sambandhadarśanaṃ tatra sarvamānaṃ prasajyate ।। gṛhīte api ca bhāvāṃśe naivābhāve anayavastu na' । sarvasya matirityevaṃ vyabhicārādaliṅgatā ।। sambandhe gṛhyamāṇe ca sambandhigrahaṇaṃ dhruvam ।
tatrābhāvamati' kena pramāṇenopajāyate ।। tadānīṃ nahi liṅgena sambandhigrahaṇaṃ bhavet । tatrāvaśyamabhāvasya pramāṇāntarato gati' ।। na kevalaṃ yadyatra kadācid dṛṣṭaṃ tanmātrasya tatrābhāvo avagamyate, yasyāpi tu yatrābhāvo na dṛṣṭapūrvastasyāpi tatrābhāvo avagamyata ityāhayatreti ।।
yadi tu yena kenacidekenābhāvenagṛhītasambandhād bhāvādabhāvāntarānumānamiṣyate, tato atiprasaktirityāhakasyaciditi ।। na caivamastīti vyatirekeṇa darśayatigṛhīte api ca bhāvāṃśe naicābhāve anyavastuna' । sarvasyamatirityantena । anaikāntikaścāyaṃ bhāvo abhāvāntarairapi sambandhāt ।
ato anaikāntikatvādasya ghaṭāderabhāvaṃ gamayitumaliṅgatvamityāha evaṃ vyabhicārādaliṅgateti ।। api ca sambandhagrahaṇaṃ sambandhigrahaṇādhīnam । tadihābhāvākhye sambandhini grahītavye kiṃ pramāṇamiti vaktavyamityāha sambandha iti ।। na tāvalliṅgagaviditasambandhaṃ tadavadhāraṇe pramāṇam, itaretarāśrayaṃ hi tathā syādityabhiprāyeṇāhatadānīmiti ।
ato avaśyaṃ tadgrahaṇe pramāṇāntaramarthanīyamityāha tatreti ।। pratyāderanutpattirna tu liṅgaṃ bhaviṣyati । na viśeṣaṇasambandhastasyā' sāmānyato bhavet ।। atredānīmanupalabdhiliṅgavādino bauddhasya pratyavasthānamāha pratyakṣāderiti ।
dvedhā hi hetavo bauddhairvibhajyante kāryaṃ svabhāva iti, anupalabdhiścekajñānasaṃsargiṇorekopalabdhireva, tasyāśca svarūpaṃ jñeyarūpaṃ ca prakāśate iti jñānajñeyasvabhāvā । na hyasau svarūpamiva jñeyasattāmapi vyabhicarati । tasyāśca svasādhyena nāstīti vikalpaśabdātmakavyavahāreṇa tadyogyatayā vā tādātmyameva pratibandha' । na hyasau nāstīti vyavahāraṃ vyabhicarati śiṃśapeva vṛkṣatām ।
tadevaṃ jñātapratibandhānupalabdhi' yo nāma bhrāmyan viviktadeśopalabdhāvapi ghaṭāya ghaṭate taṃ prati nāstīti vyavahāraṃ tadyogyatāṃ vānumāpayati । evaṃ ca ghaṭādyabhāvānupalabdhiprayoga' yad dṛśyaṃ hi sadyatra nopalabhyate tattatra nāsti । nopalabhyate copalabhyamāne deśe dṛśyo ghaṭa iti । etadapi dūṣayati na viśeṣaṇasambandhastasyā iti ।
ya evānupalabdhyānumātumiṣyate ghaṭābhāvo nāstīti vyavahārastadyogyatā vā naikenāpi viśeṣeṇānupalabdhe' sambandho avagata', kathaṃ tato viśeṣānumānam । bhūtalopalabdhirhi sā, tasyāśca nānāvidhānekaghaṭapaṭādiviṣayā nāstīti vyavahārā dṛśyanta iti kathaṃ viśeṣeṇa ghaṭo nāstīti vyavahārayet । ghaṭānupalabdhirasau, ato ghaṭābhāvaṃ tadvyavahāraṃ vā prasādhayatīti cet । kastasyā ghaṭena sambandha' ।
deśopalabdhirhi sā, tāvadeva tasyā ghaṭānupalabdhitvam । tacca sarvān pratyaviśiṣṭamiti kathamekenaiva vyapadiśyate ced ghaṭābhāvo nāma kaścit । kasmācca satyapi ghaṭe ghaṭo nāstīti vyavahāro na pravartate । sadvyavahāravirodhāditi cet ।
kathaṃ ghaṭānupalabdhau sadvyavahāra' । asti hi tadānīmapi deśopalabdhi' । viviktopalabdhirhi ghaṭānupalabdhi', nāsau ghaṭe satīti cet, ko vivekārtha iti । nanvayamabhāva eva ।
tadabhāve anarthakaṃ viviktavacanam, ato anupalabdherayamapi viśeṣo du' sādha eva, yadasati ghaṭe nāstīti vyavahāro na satīti । yaccedaṃ ghaṭābhāvamatilaṅghya nāstīti vyavahārānumānamavasthitaṃ tadapi kena viśeṣeṇeti na vidma' । so api bhāvātirekī na kaścidupalabhyate । yogyatā tadanatirekiṇī tasmin buddhe buddhaiveti na kiñcidanumeyaṃ paśyāma' ।
dūṣaṇāntaramuktamiti ।। na cāpyabhāvasāmānye pramāṇamupajāyate । vyabhicārādā viśeṣāstu pratīyeran kathaṃ tayā ।। na cānavagataṃ liṅgaṃ gṛhyate cedasāvapi ।
abhāvatvādabhāvena gṛhyetānyena hetunā ।। sa cānyena grahītavyo nāgṛhīte hi liṅgatā । tadgṛhītirhi liṅgena syādanyenetyanantatā ।। liṅgābhāve tathaiva syādanavastheyamityata' ।
kvāpyasya syāt pramāṇatvaṃ liṅgatvena vinā dhruvam ।। nāstīti dhī' phalaṃ caiṣā pratyakṣāderajanmana' । tasyaiva ca pramāṇatvamānantaryāt pratīyate ।। abhāvasāmānyena tvanupabdhe' sambandha' sidhyatyeva, na tvabhāvasāmānye pramāṇamupajāyata ityāha sāmānyeti ।
viśeṣāstvanaikāntikatayā nānupalabdhyā bodhayituṃ śakyanta ityāha vyabhicārāditi ।। api ca nānavagatarūpaṃ liṅgamanumāne liṅgaṃ bhavati, tadiyaṃ pratyakṣādyanutpattirabhāvatvādapareṇa liṅgenāvagantavyā । evaṃ hi vadanti,yāvān kaścit pratiṣedha' sa sarvo apalabdhereveti । evaṃ ca tatra tatra sadṛśāparāparaliṅgānusāreṇānavasthāpāta ityāha na ceti dvayena ।
etaccopalabdhyabhāvo anupalabdhirityāpādyoktam, viviktetarapadārtho anupalabdhiriti tu pratyuktamiti ।। evaṃ yo apyasau liṅgirūpābhāva' so api sambandhagrahaṇārthamavaśyaṃ prathamavagantavya' । tadavagame api tadrūpāparaliṅgābhyupagamādanavasthaiva । ata' kvacidavaśyamanumānābhāvāt pramāṇāntaramabhyupagantavyamityāhaliṅgeti ।।
yadi tu nāstīti buddhireva liṅgamityucyate tanna । phalaṃ hi sā, pratyakṣādyanutpādasya kathaṃ talliṅgam, tatsiddhyarthameva hi liṅgamiṣyate । trilakṣaṇena yā buddhirjanyate sānumeṣyate । na cānutpattirūpasya kāraṇāpekṣitā kvacit ।।
mānaṃ kathamabhāvaścet prameyaṃ cāsya kīdṛśam । meyo yadvadabhāvo hi mānamapyevamiṣyatām ।। bhāvātmake tathā meye nābhāvasya pramāṇatā । tathābhāvaprameye api na bhāvasya pramāṇatā ।।
siddhāyāṃ tu buddhau kiṃ liṅgena । tadetadāhaneti । yadi sā phalaṃ kiṃ tarhi pramāṇata āha tasyaiveti । yasyaiva sā phalaṃ tadeva pratyakṣādyanutpatte' phalānantaryātpramāṇamiti ।।
kiñca saugatasamayasiddhānumānalakṣaṇagranthānusāreṇāpi na pratyakṣādyajanmano anumānatvamityāhatrilakṣaṇeti । evaṃ hi te paṭhanti । atrirūpālliṅgator'thadṛganumāna'miti । na cānutpattirutpatte' prāgabhāvo buddhe' kenacijjanyate, prāgeva trilakṣaṇena hetuneti ।
nanu ca hetutayānupalabdhiranumānamiṣyate,na tvanumitiranumānamiti bhāvasādhanatayā । ata' kiṃ tannirāsena । satyam, ahetutayā tāvadanumānatvaṃ nirākṛtameva । anena tu lakṣaṇānanta'pāto varṇyata iti ।।
atra codayati pramāṇatā hi bhāvātmanā vyāptā pratyakṣādiṣvavagatā, tannivṛttyā nivartyata iti bhāva' । itarastu varṇito asmābhi' prāgbhāvanāmasaṅkaraścaturdhā । na ca tabdodhasya bhāvabodhavailakṣaṇyamupalabhyate, bādhavirahasāmānyāt । sa ca prāmāṇye kāraṇaṃ na bhāvasvarūpatā ।
sā tu prāmāṇyaṃ pratyaprayojikaiva kathañcitteṣu saṅgatā, ato nābhāvatvenāprāmāṇyaṃ bhavati । bhāve tu prameye tadapramāṇamevetyabhiprāyeṇāha prameyamiti । anurūpamevedaṃ yadabhāve abhāva' pramāṇamityāhameya iti ।। yathā bhāvātmake meye abhāva' pramāṇaṃ nānurūpaṃ tathā tadabhāve bhāva ityāha bhāvātmaka iti ।।
bhāvātmakasya mānatvaṃ na ca rājājñayā sthitam । paricchedaphalatvāddhi prāmāṇyaṃ syād dvayorapi ।। yadi cāsya pramāṇatvamabhāvatvena neṣyate । vastuna' kāraṇatvaṃ hi dṛṣṭamityabhimānitā ।।
na liṅgatvaprameyatve bhavetāṃ tadvadeva hi । tathā sati ca pūrvokto vyavahāro na sidhyati ।। pramāṇānāmanutpatternābhāvasya ca dharmatā । yatrābhāvo asti tenāsyā' sambandho naiva vidyate ।।
yo na sannihitastatra tasya dharmo bhavediyam । na ca tasya prameyatvaṃ dharmadharmitvavarjanāt ।। na bhāvatmakameva pramāṇamiti rājājñā, yadeva tu paricchedaphalaṃ tadeva tu pramāṇam, tacca pratyakṣādyajanmano api samānamityāhabhāvātmakasyeti।। syādetat vastuna eva prāmāṇyadarśanānnāvastuno anupalabdhe' pramāṇatvamiti ।
tathā ca sati bauddhānāmapi liṅga prameyatve na syātām, te api hi nāvastuno dṛṣṭe ityāha yadīti sārdhena । anujñāne doṣamāha tathā satīti । na ca syād vyavahāro ayamiti kāraṇādivibhāgenokto vyavahāra ityartha' ।। apakṣadharmatvādapi pratyakṣādyanutpattirna liṅgamityāhapramāṇānāmiti ।
nābhāve pakṣīkṛte pratyakṣādyanutpattistaddharmatayāvagamyate । abhāvena sambandhābhāvadityabhiprāya iti । nanvabhāvaviśiṣṭaṃ bhūtalaṃ sādhayiṣyāma', tacca pūrvavagatamiti taddharmo bhaviṣyatītyata āha yatreti । na hi bhūtale pratyakṣānutpatti', jñāyamānatvāt tasyeti ।।
ghaṭasya tarhi dharmo bhaviṣyati tadgocare pratyakṣādīnāmanutpatterata āhayaiti । satyam । yatra pratyakṣādīni notpadyante taddharmatā kathañcid bhavedapi, na tvasāviha pramīyate । dharmadharmitvayorabhāvāt ।
abhāvena tu sambandho bhavettadviṣayatvata' । tajjñānād viṣaytavaṃ ca jñāne meyaṃ na vidyate ।। saṃyogasamavayādisambandho naiva vidyate । nāgṛhīte hi dharmatvaṃ gṛhīte siddhasādhanam ।।
abhāvaśabdavācyatvāpratyakṣādeśca bhidyate । pramāṇānāmabhāvo hi prameyānāmabhāvāvat ।। abhāvo api pramāṇena svānurūpeṇa mīyate । prameyatvād yathā bhāvastasmād bhāvātmakāt pṛthak ।।
karmāṇi sarvāṇi phalai' samastai' sarvairyathāvacca yadaṅgakāraṇḍai' । na saṅgatānīha parasparaṃ hi nāṅgaṃ tadetatprabhavaṃ kratūnām ।। taddharmiṇaṃ kṛtvābhāvaviśiṣṭatā sādhyate tasyāpratīte' । nāpi tadviśiṣṭaṃ bhūtalādi, tadānīṃ tasya tatrābhāvāditi ।।
abhāvasya tu sādharmo bhaviṣyati tadviṣayatvāt tasyā' । abhāve hi prameye sā liṅgaṃ bhavatyeva । kintu nāsrañcetito bhāvo viṣayo bhaviṣyati, jñāte ca prameyābhāva ityāhaabhāveneti ।। anyastu na kaścidabhāvenānutpatte' sambandhaprakāro vidyate, yena taddharmatāmanugamyānumānaṃ bhaviṣyatītyāhasaṃyogaiti ।
itaścāpakṣadharmatvamityāha nāgṛhīta iti । na hyagṛhīte parvate dhūstaddharmatayāvagamyate । atha tadvadabhāvo api prāk pratīyata ityucyate, siddhaṃ tarhi sādhyata iti ।। evaṃ pratyakṣānumānābhyāṃ prasādhitaṃ bhedaṃ prayogeṇa darśayatiabhāvaśabdeti ।।
prayogāntaramāhaabhāvo apītibhāvāntena । ata' siddhaṃ bhāvātmakāt pramāṇādanyatvamabhāvasyetyupasaṃharatitasmāditi ।। vedopayogamabhāvasya darśayatikarmāṇīti । yuktyāgamābhyāmiha tarkito ayaṃ pramāṇaṣaṭakaṃ pravibhajya bhāṣye ।
tato adhikaṃ yad dvayamiṣṭamanyairbhedo na tasyetyapi siddhametat ।। iha bhavati śatādau sambhavādyā sahasrānmatiraviyutabāvāt sānumānādabhinnā । jagati bahu na tathyaṃ nityamaitihyamuktaṃ bhavati tu yadi satyaṃ nāgamād bhidyate tat ।। ṇyādṛte sidhyatīti ।
(yatheti । yāvat tāvad yathāvaditi?) iheti । vedaṃ pratinirdeśa iti ।। nanu ca vyāsamatānusāriṇopamānātiriktaṃ pramāṇadvayamupavarṇitam, ṛṣiṇā ca sambhavaitihyayorapi pramāṇatvamāśritam, tatparityāge kāraṇaṃ vaktavyamata āhayuktīti ।
pramāṇaṣaṭakameva hi yuktyā saṅgacchate । āgamānugataśca । āgamaśca mīmāṃsātantram, ato yuktyāgamābhyāmiha śābare bhāṣye pramāṇaṣaṭkameva pravivicya tarkitam । yattu dvayamadhikamiṣṭaṃ tadatraivāntargatamiti ।।
punastasyāntargatirata āhaiha bhavatīti । yā tāvat sahasrācchate mati' sambhavākhyaṃ pramāṇamiṣyate sānumānānna bhidyate । sahasrācchatamaviyutibhāvādavinābhāvādavagamyate । atastāvadanumānānna bhidyate ।
aitihyapramāṇamuktaṃ tāvadasatyameva । nidhiprāptyasurakanyāvaśīkaraṇādi, draupadīpañcabhartṛketyādi, yadi tat satyaṃ tadāgamād bhidyate । āptāgamo hyasau । uktaṃ ca apuruṣoktirapi śroturāgamatvaṃ prapadyate' iti ।
ato anumānāgamayorantarbhāvānna sambhavaitihyayo' pṛthagupanyāsa' siddha'।। ṭīkāyāmabhāvapariccheda' samāpta' । atha citrākṣepa' । paralokaphalā' pūrvamākṣiptāścodanā' parai' ।
idānīmaihikākṣepa' sūtrakāreṇa vocyate ।। bhāṣyapāṭho vicārya',atra bhāṣyam ananu bhavantvanyāni pramāṇāni, śabdastu na pramāṇam, kuta'? animittaṃ vidyamānopalambhanatvāt' iti । asyārtha' yadyapi sarvapramāṇāvyabhicārānna pramāṇasāmānayabhāvinā dharmeṇa śabdo api na pramāṇam, viśeṣeṇa tvātmabhāvinā dharmeṇāpramāṇam । tathā hi citrayā paśavo bhāvyanta iti citrayā yajetetyasyāratha' ।
kṛtacitrasyāpi yajamānasyānantaramavikalasakalendriyairapi paśavo na dṛśyante । tanna nūnamiṣṭi' paśuphaleti bhavati mati' । tadidamuktam aanimittaṃ vidyamānopalambhanatvāt' iti । kimuktaṃ bhavati upalambhanāni hi cakṣurādīni paśūnāṃ vidyante ।
na ca paśukāmeṣṭyamantaraṃ paśava upalabhyante । tasmāduktavisaṃvādādapramāṇaṃ citrācodaneti । sa punarayamākṣepo gatārtha upalakṣyate । codanāsūtre hi ananvatathābhūtam' ityādinā bhāṣyakāreṇākṣepaparihārāvuktau ।
ata' punaruktamidamityāśaṅkyāha paraloka iti । asyārtha' paralokaphalā hi tatra svargakāmo yajetetyevamādicodanā vedabāhyaboddhādiparamatenākṣiptā' । idānīmaihikaphalāścitrādicodanā ākṣipyante । nanūbhayīmapi codanāmākṣeptuṃ śakyata eva vākyatvādayo hetava' ।
ta eva tatra bhāṣyakāreṇa ayat kiñcana laukikaṃ vanacam' iti darśayatāntarṇītā' । vārtikakṛtāpi'yadi vā puruṣādhīnaprāmāṇyā' sarvacodanā' iti vivṛtā' । tasmādasadetat paralokaphalā eva tatrākṣiptā iti । yadapi cedanīmaihikākṣepa ityuktaṃ tadayuktam, ihāpi ca'evaṃ dṛṣṭāpacārasya vedasya svargādyapi phalaṃ nāstīti manyāmaha' iti sarvākṣepa' kṛta' ।
iti vadatā । tasmādubhayatrāpyubhayākṣepameva nyāyyaṃ manyante । keyaṃ vyavasthā । atrocyate ।
tathāpi hetubhedādapaunaruktyam । citrāpaśuphalatvādiviṣayāścodanā mṛṣā । pratyakṣādyadhikāre apitairarthāsaṅgatiryata' ।। idānīṃ tuśabdaśaktiparāmarśadvāreṇābhyantarā eva hetava upapatsyante ।
ānantaryamanuktaṃ cenna sāmarthyāvabodhanāt । iti । sāmarthyaṃ hi sarvākhyātānāmarthaṃ bruvatāṃ sahakāri । tad yadyapi neṣṭiranantaphaleti śruti', tathāpyarthasāmarthyātadavagamyate, kathamaparathā'yadāsau vidyamānāsīt tadā palaṃ na dattavatī, kālāntare punarasatī kathaṃ dāsyati' iti na ca paśavo anantasamabhavadbhāvanā', svargo hi nānākṣiptaviśiṣṭadehendriyādiparigraho bhavitumutsahate, ato mābhūdanantaram, amī puna' paśava' sambhavanti yajamānasyātraiveti svahetusamanantaramanupalabhyamānā dṛṣṭapratigrahādihetvantarā' śrutacitrādiphalatayā na śakyante avagantum ।
ayameva tu śabdaśaktiparāmarśo vārtikakṛtā tārkikaprakriyāmanuvidadhānena ana vā paśuphale'tyādinā sādhanaprayogairupadarśita' । tadevamaihikaphalāsu citrācodanāsvākṣiptāsu tatsāmānyāditarāsu tathātvamiti punarapyagnihotrādicodanākṣepe avatiṣṭhate । sa cāyamaihikākṣepadvāreṇāpinocyate । ata eva caihikākṣepa ityuktam ।
etaduktaṃ bhavati aihikaphalānāmāmuṣmikaphalānāṃ cāyamaihikākṣepapuraskāreṇaivākṣepa', yadāmuṣmikasvargādi tanmā nāma karmānantaramupalabhyatāmaihikaphalaṃ tu paśvādi kiṃ nopalabhyate, na cedamupalabhyate, tanna nūnaṃ tat phalamiti aihikaphalakarmacodanāvyabhicāreṇānyāsāmapi paralokaphalānāṃ tatsāmānyādākṣepa' । pūrvaṃ tu tā' parata' prāmāṇyamāśritya paroktairaiva vākyatvādibhirhetubhirākṣiptā' । taduktaṃ parairiti । parihārāntaramāha sūtreti ।
ayamabhiprāya' codanāsūtre bhāṣyakṛtā sūtrakāreṇa vakṣyamāṇākṣepaparihārāvanāgatāvekṣaṇena pratijñāsamarthanārthabhupavarṇitau । idānīṃ tu sūtrakāreṇa svayamevocyata iti tenedameva sarvacodanākṣepakṣetramityuktamiti ।। atra parihāre pūrvokta evākṣepaheturiti, tamupanyasyati citreti phalānītyantena । yadīdṛktanmṛṣā dṛṣṭaṃ vipralipsoryathā vaca' ।
nadītīre phalānīti tatrādṛsyāni tāni cet ।। na vā paśuphalā citrā svakāle tadadānata' । snānabhujyādivat te api tatsādhyā na bhavanti vā ।। tadutpattāvasadbhāvāt svargatṛptisukhādivat ।
vaidharmyeṇobhayatrāpi bhavetāṃ sukhamardane ।। ānantaryamanuktaṃ cenna sāmarthyāvabodhanāt । mṛṣeti sādhyo dharma' । adhikṛtai' pravṛttiyogyairapi pratyakṣādibhirarthānavagate' ।
yadīdṛśaṃ tanmṛṣā yathā vipralipsorvaca' । ādiśabdenāgnihotrādiviṣayā api codanā' pakṣīkaroti । nanu vipralipsuvākyamatra dṛṣṭānta' । na ca tanniyamena pratyakṣādyasaṅgatārthamasatyaṃ ca ।
tasmādubhayavikalo dṛṣṭānta' । ata āha tatreti । asatyarthe prayuktameva nadatīrādivākyamiha dṛṣṭānta' । prāyeṇa caitrañjātīyakaṃ vipralipsureva prayuṅkta iti vipralipsorityuktamiti ।।
idānīmaihikākṣepa ityuktaṃ vivṛṇoti na veti vadantena । citreṣṭirdharmiṇī, na paśuphaleti sādhyam, svakāle paśvadānāt, snānādivaditi । prayogāntaramāha te apīti । te paśavo na citrāsādhyā', citrotpattāvasadbhāvāt svargatṛptisukhādivat ।
ādiśabdenātra bhojanajanyā tṛptirabhipretā । etau ca prayogau aneṣṭi' paśuphalā,karmakāle ca karmaphalena bhavitavyam' iti bhāṣyoktau veditavyāviti । atrānantaraṃ ayatkālaṃ hi mardanaṃ tatkālameva mardanasukham' iti bhāṣyakāreṇoktam, tad vaidharmyadṛṣṭāntatayā prayogadvaye yojayati vaidharmyeṇeti । citrā na paśuphalā paśavo na tatsādhyā ityubhayatrāpi prayoge vaidharmyeṇa sukhamardane bhavetām, īdṛśī cātra vaidharmyaracanā, yadyatsādhyaṃ tattatsakāle prasūte, mardanamiva sukham ।
yacca yatsādhyaṃ tat tadutpattau bhavatyeva sukhamiva mardanotpattāviti ।। nanūktivisaṃvādādaprāmāṇyamuktam । śabdaikadeśabhūtena tena tatpratipāditam ।। kālāntarānupādānāt karmasvābhāvyato api ca ।
codyamānasya citrāderānantaryaṃ viśeṣaṇam ।। atra tāvadasaṃvādo virodhaścottaratra tu । svargayānaviruddho hi bhasmībhāvo atra dṛśyate ।। phalamiti ।
etāvati ca paryavasānāt । ata' kālāntare phalaṃ dāsyati । tadetaduktam akālāntare phalaṃ dāsyatīti cet'iti, tadetadāhaānantaryamiti । pariharati nasāmarthyeti ।
sākṣādanuktsayānantaryasyāpyatra sāmarthyenāvabodhanaṃ kṛtam,yaiva hyasyedaṃ phalamityuktaṃ tadaivamarthādevāvagamyate anantaramanena bhavitavyamiti । kathaṃ nāmānyathāsatkālāntare phalaṃ dāsyatīti । nanvevamapi sāmarthyalabhyamānantaryamanantaraphalānupalambhanena bādhyatām, aviśeṣapravṛttā tu codanā kataṃ bādhyate ata āha śabdeti । na hi sāmarthyaṃ nāma pṛthak pramāṇam, api tarhi sarvākhyātānāmarthaṃ bruvatāṃ śakti' sahakāriṇīti śabdaikadeśa eva ।
ata' sruvāvadānamivāpyadravyeṣvarthādanantarameva phalaṃ niścīyata iti tadbodhe api śābdabodho bhavatyeveti ।। itaścānantaryamavagamyata ityāhakālāntareti । yadi hyatra phalaṃ dāsyatīti ḷṅśroṣyat tadā tatsāmarthyena kalpanā kācidapyabhaviṣyat । adya punarasyedaṃ karmaṇa' phalamiti paryavasite vacasi sarvakarmaṇāmanantaraphalopalambhād vaidikasyāpi citrādeścodyamānasyāpi karmaṇastatsvābhāvyādānantaryaṃ viśeṣaṇatayāvatiṣṭhata iti ।।
atrānantaramaparaṃ bhāṣyam adṛṣṭaviruddhamapi kiñcit vaidikaṃ vacanaṃ asa eṣa yajñāyudhī yajamāno añjasā svargaṃ lokaṃ yātī'ti । tad yena viśeṣeṇoktaṃ tamāhaatreti । atra hi citrādivākyeṣūktivisaṃvādādaprāmāṇyuktam । uttaratra yajñāyudhivākye pratyakṣādivirodha iti virodhamabhidyotayati svargayāna iti ।
yajñāyudhivaco mithyā pratyakṣeṇa virodhata' । sādharmyeṇa śilāvākyaṃ vaidharmyeṇāptabhāṣitam ।। śarīdād yadi cānya' syānnāsau yajñāyudhī bhavet । na cāsya yajamānatvaṃ sadbhāvo api ca durlabha' ।।
su tvanantaraphalānupalambhamātraṃ na tu viruddhopalambha' kaścidastīti syādapi kālāntare phalakalpanā, bhasmībhūtaṃ tu śarīraṃ kālāntare api svargaṃ lokaṃ yāsyatīti na sambhavatīti pūrvasmād viśeṣa' ।। aparamapi ca aevañjātīyakaṃ pramāṇaviruddhaṃ vacanamapramāṇam ambuni majjantyalābūni, grāvāṇa' plavanta iti yathā a iti bhāṣyam, tad vyācaṣṭeyajñeti vākyamantena । yajñāyudhavaco dharmī, mṛṣeti sādhyo dharma', pratyakṣavirodhāt, yatpratyakṣaviruddhaṃ tanmithyā, yathā grāvāṇa' plavanta iti śilā vākyaṃ sādharmyeṇa yatheti darśayitavyamiti । vaidharmyadṛṣṭāntamāha vaidharmyeṇeti ।
yadamithyā na tatpratyakṣaviruddhaṃ yathāptabhāṣitamiti । pūrvaṃ tu mardanasukhayorvaidharmye dṛṣṭāntaratayopanyāsācchilāvākyamapi vaidharmyeṇa bhāṣyakṛtoktamiti bhrāntimapanetuṃ sādharmyavaidharmyaviveko vārtikakṛtā darśita' ।। nanu pratyakṣavirodhāditi hetusiddha eva, asti hi paralokaphalabhoktā cetana' karmaṇāṃ kartā, sa svargaṃ lokaṃ yāsyatīti । tamevābhipretya svargaṃ lokaṃ yāsyatītyuktam ।
ata' ko virodho ata āhaśarīrāditi । yadi hi śarīrādanyaścetano bhavet, bhavedapi na tasya yajñāyudhairasti kaścit sambandhaprakāra', śarīrasyaiva tu srukkapālādiyajñāyudhai' sambandha', yadyajñāyudhī yajamāna iti tadabhiprāyeṇa matvarthasaṃyogo ghaṭate । api ca asa eṣa' ityaparokṣapratinirdeśa', so api śarīrasyaiva pratyakṣatvādupapanno nātmana' । tadetadapi bhāṣyakāreṇoktaṃ hi aśarīrakaṃ vyapadiśati'iti ।
kiñca yajamānaśabdo hyātmanyasamañjasa', yāgasya hi kartā yajamāna ityucyate, na ca yathācoditavitatapūrvāparībhūtānekakarbhakṣaṇātmakakratukriyākartṛtvamātmana' sambhavati, vibho' pūrvāparadeśavibhāgasaṃyogayogaphalakarmaṇāmasamavāyāt । yadi syād vidhiśabdo atra naivādarśanato bhavet । viśeṣo asyeti bhedena nopāttaṃ syādidaṃ tata' ।। vidhiśabde bhaviṣyattvaṃ phalasya parikalpya hi ।
virodhaparihāra' syād vartamāne api nāstyasau ।। phalaṃ ca na bhavedevaṃ bhasmībhāvād vidhāvapi । tatsāmarthyena yānyapi kalpanā tāṃ niṣedhati ।। ceti ।
abhyupagamya cātmana' sadbhāvamidamasmābhiruktam, paramārthena tu dehendriyavyatiriktātmasadbhāvo api pramāṇābhāvād durlabha ityāha sadbhāva iti । prapañcayiṣyate caitadātmavāda itīha na pratanyata iti ।। aparaṃ ca ana caiṣa yātīti vidhiśabda''iti bhāṣyam । tasyābhiprāyamāha yadīti ।
yajñāyudhivākye vidhiśabdo bhavet, tadā citrādīnāmanantaraphalādarśanād bhedena virodhopanyāsārthaṃ yajñāyudhivākyopādānaṃ nopapadyate । ata' svakṛtabhedopādānasamarthanārthaṃ vidhiśabdanirākaraṇamiti ।। vidhiśabde ko viśeṣa', ata āha vidhīti । vidhiśabde hi kālaviśeṣānupādānād vidhisāmarthyādeva kālāntarabhāvitāṃ phalasya parikalpya syādapi citrādicodanāsvivābhāvavirodhaparihāra' ।
iha tu yātīti vartamānāpadeśānna pratyakṣavirodha' śakyate parihartumityadarśanād viśeṣa iti ।। citrādivākyābhiprāyeṇa cedamasmābhiruktam vidhiśabde bhaviṣyattvaṃ phalasya parikalpya virodha' śakyate parihartumiti । iha tu pratyakṣeṇa bhasmībhāvopalambhānna kālālantaraphalabhāvitayā svargagamanaṃ phalamiti śakyate kalpayitum । na hi vidhisahasreṇāpyāśaṅkanīyor'tha' śakya' pratyāyayitum ।
tadetadāha phalaṃ ceti । takiṃ tarhi vidhiśabdatānirākaraṇasya phalamata āha tatsāmarthyeneti । prāyaścaivaṃprakāratvamarthavādeṣu dṛśyate । mantreṣu ceti te sarve pakṣīkāryā' prayatnata' ।।
evaṃ satyagnihotrādivākyeṣvapi mṛṣārthatā । vedavākyaikadeśatvāccitrādidavacaneṣviva ।। iti citrākṣepavāda' । manupapadyamāna' kalpayedapi kāyakaraṇasaṅghātātiriktamātmānam, tasya ca svargalokagamanamupacaryetāpi śarīre, tasya vā pratyakṣatvamātmani bhāktamityevamādikalpanāniṣedhārthaṃ vidhiśabdanirākaraṇamiti ।।
bhūyāṃścāyaṃ pramāṇāntaraviruddho mantrārthavādātmako vedabhāga' । yathā aaditirdyeraditirantarīkṣaṃ' ayajamāna ekakapāla'' ityevamādi' । sa ca sarva evātra prayatnato mukhyatayā mithyātvena aihikākṣepe pakṣīkārya', tanmithyātvena cānuṣaṅgikaṃ peraṣāṃ mithyātvaṃ bhaviṣyatītyabhiprāyeṇāhaprāyaiti । atatsāmānyādagnihotrādicodanāsvapyanāśvāsa' iti bhāṣyam, tasyābhiprāyamāha evaṃ satīti ।
yadā hi citrādivākyādiṣvaprāmāṇyaṃ samarthitaṃ bhavati, tadā vedavākyaikadeśatayāgnihotrādivākyeṣvapi mṛṣārthatā śakyate anumātum, ata' kṛtsnasyaiva vedasyāprāmāṇyānna cojanālakṣaṇārtho dharma ityākṣepa'।। citrākṣepavāda' samāpta' । atha sambandhākṣepavāda' । svapakṣasādhanaṃ tāvadamṛṣā vaidikaṃ vaca' ।
svārthe vaktranapekṣatvāt padārthe padabuddhivat ।। sambandhanityatādvāreṇākṣepaparihāro avatārita', so ayukta', paroktākṣepahetvanantaraṃ hi tasyaiva viruddhāsiddhyādidoṣodbhāvanamucitam । yattu tamadūṣayitvaivānyaducyate tadasaṅgatamevāta āha svapakṣa iti । ayamabhiprāya' yāvaddhi sambandhautpattikatvenānapekṣālakṣaṇaṃ codanāyā' svata' prāmāṇyaṃ na pratipādyate tāvad dūṣite api sādhane na acanodanālakṣaṇo dharma' iti pratijñā sidhyati ।
bhūyāṃścānena krameṇārtho vaktumabhipreta' śabdārthasambandhanirūpaṇādi' । anyathā kriyamāmaṃ tadākāśapatitamivāpadyeta । taccaitat śabdasvarūpanirūpaṇāvasare vakṣyate । na cedamākṣepeṇa na saṅgacchate, dvedhāpi pratyavasthānadarśanāt ।
advedhāpi pratyavasthānaṃ parahetvavabādhanāt । ātmīyasādhanoktyā vā tatrātmīyamihotacyate' iti । na cātra parasādhanadūṣaṇaṃ na kariṣyate atatra hetorasiddhatvam' iti citrāparihāre vakṣyate । anena tu krameṇa tat kartavyamiti tāvadityuktamiti ।
tacca svapakṣasādhanaṃ tārkikāṇāṃ cittamanurañja yituṃ prayogadvāreṇāhaamṛṣeti । vaidikavaco dharmī, svārthe satyamiti sādhyo dharma', svārthe vaktranapekṣatvāt, yat svārthe vaktāraṃ nāpekṣate tat satyam, yathā padāt padārthagatā buddhi' । padaṃ hi svabhāvādeva svārthena sambaddhaṃ tatpratipādanāya vaktāraṃ nāpekṣata iti sambandhaparihāre vakṣyate । svārtha iti tantremobhayaviśeṣaṇatayā yojanīyam ।
yadi hyamṛṣa vaidikaṃ vacanamityetāvaducyate pūrvapakṣārthasamyaktvāpātādanikaṣṭārthatāprasādhanaprasaṅga' । na hi svargakāmo yāgaṃ kuryādityādyarthe svargakāmo yajeteti vākyaṃ samyagiṣyate, ṣaṣṭhādyasiddhāntavirodhāt । yāgena svargaṃ kuryāditi hi tatra sthāsyati । vaktranapekṣatvāditi cāviśiṣṭo heturupātto asiddha eva syāt ।
tatkṛta' pratyaya' samyaṅnityavākyodbhavatvata' । vākyabuddhivedavātra pūrvoktāśvāpi hetava' ।। nityān śabdārthasambandhānāśrityoktena hetunā । asambandhodbhavatvena paro mithyātvamabravīt ।
sambandho astī ca nityaścetyuktamamautpattikādinā ।। vyaktaye vaktrapekṣā, svārthe tu pratyāyayitavye na vaktāramapekṣante, apauruṣeyatvāt । śabdārthasambandhanityatvācca । pauruṣeyaṃ pramāṇāntarapramitagocaramāptavacanamapi vaktu' pramāṇamapekṣate ।
yathoktam, aāptoktiṣu narāpekṣe'ti ।। prayogāntaramāha tatkṛta ityevāntena । vaidikavākyakṛta' pratyaya' samyagiti sādhyam, nityavākyodbhavatvāt, yathā tadvākyasvarūpaviṣayā buddhi' । sāpi hi vākyādudbhavati, nirviṣayabudhyanutpatte' ।
vedavākyanityatā ca vedādhikaraṇe sthāpayiṣyata iti । atraiva sādhye pūrvoktā' anānyatvāt' iti bhāṣyavyākhyānāvasara uktā' doṣavarjitai' kāraṇai' janyamānatvāt, anāptāpraṇītoktijanyatvāt, deśādibhede api deśādibhede api bādhavarjanāt iti hetavo darśayitavyā ityāha atreti ।। atra bhāṣyam asyādetat, naiva śabdasyārthena sambandha', kuto asya pauruṣeyatā apauruṣetā vā'iti । tasyābhiprāyamāha nityānityabravīdantena ।
asyārtha' śabdārthasambandhānāṃ nityatvamāśrityānapekṣatvāditi sūtrakāreṇa yo hetu' svata' prāmāṇyasidhyarthamukta', tena codanānāmaprāmāṇye nirākṛte adhunā sambandhodbhavatvābhāvena paro bauddhādirmithyātvamuktavān । evaṃ ca tadā vārtikakāreṇa vṛttikāramatenātraiva svata' prāmāṇyaṃ vyutpādyamiti darśitam । tathā ca asūtrakāreṇa cocyata' iti punaruktiparihāre parata' paprāmāṇyoktairevākṣepahetubhi' pūrvapakṣo abhihita' । ihāpi ca bhāṣyakāreṇa abrūta' ityucyate avabodhayati budhyamānasya nimittaṃ bhavati, ityādi codanāsūtroktameva svata' prāmāṇyakāraṇamuktamiti ।।
mithyātvasya nirāsārthaṃ tatparairneṣyate dvayam । naiva vāstyatra sambandha' kṛtako veti vakṣyate ।। asambhavena śeṣāṇāṃ saṃśleṣa' pariśipyate । tasminneva ca sambandhe pratītirlaulikī dhruvam ।।
etadeva vivṛṇoti sambandha iti vakṣyate antena । codanāmithyārthanirāsārthaṃ hi sambamandhasadbhāvo nityatā ca heturukta' । tacca dvayamapi parairneṣyate । tatra sambandhābhāvastāvadanenaiva bhāṣyeṇokta' ।
kṛtakatvaṃ tu ayadi prathamamaśruto na pratyāyayati, kṛtakastarhi' ityanena vakṣyate । tadatra sambandhābhāvenānapekṣatvāditi hetorasiddhiruktā । paroktārthapratītirutpadyata iti darśitam । pratibandhabale hyarthāntaradarśino apyarthāntare jñānamutpadyate ।
anādṛtapratibandhastu yatkiñcid vidvān sa sarvaṃ jānīyādityatiprasajyata iti ।। atra bhāṣyakāreṇa kāryakāraṇabhāvādaya' sambandhā' śabdasyānupapannā ityuktvā saṃśleṣasambandhabhāva eva darśita', tadetadvārtikakāro darśayati asambhaveneti । nimittanaimittikāśrayāśrayibhāvādaya' sambandhā' śabdārthayoratyantāsambhāv itā eva, kāryakāraṇabhāvastu boddhagandhivaiyākaraṇairabhyupagata eva । aarthā' śabdāśca dṛśyante pratyakṣā yadyapi sphuṭam ।
abhidhānābhidheyau tu jñānākārau tathāpi na''।। iti । evaṃ hi manyante na tāvad varṇā' śabda', pratyekamavacākatvāt । ayugapadvartināṃ cāvayavisamudāyāsarambhānupapatte' ।
ata eva gośabdatvādijātyasambhavāt bhūtādiviśeṣāṇāṃ ca pratiprayogamanyatvenāvācakatvād varṇabuddhismṛtisaṃskārāṇāṃ cākṣaravat pratyākhyānāt pūrvavarṇajanitasaṃskārasahitāntyavarṇasyāpi varṇatvenāpūrvavarṇavadavācakatvāt pūrvapūrvanikhilavarṇapadopasahārakrameṇa caramasya kasyacit sphoṭātmano anavagrahād yugapadavasthitānekavarṇākārajñānātmaiva śabda' । artho api jātivyaktyavayavāvayaviguṇaguṇivyatirekāvyatirekādivikalpadūrīkṛtani rūpaṇo na bāhya' sambhavatīti jñānātmakaśabdavedanānantarotpadyamānabāhyajātyādinirbhāsparatyayamātrātmaiva । tanniṣedhamata' prāha na śabdor'thena saṅgata' । taddeśānantarādṛṣṭervindhyo himavatā yathā ।।
evamartho dvayaṃ vāpi sādhanīyamasaṅgatam । kṣuretyādi ca siddhyarthaṃ hetoruktamathāpara' ।। śaktirūpaṃ gṛhītvāha saṃśleṣo yadi vāryate । samba siddhasādhyatvamatha sambandhamātrakam ।।
sa cāyamevambhūtor'tha' śabdena janyata eveti kāryakāraṇabhāvameva śabdārthayo' sambandhamātiṣṭhante । taccedamatidūramapabhraṣṭam, evaṃ ca satyaviditasvarūpaśaktīnāmapyarthasaṃvidupajāyeta । dṛṣṭā hi khalu mṛtsalilapracchannā api vrīhayo aṅkurādikāryamārabhamāṇā aviditasvarūpaśaktayo apīti sūktam asambhavena śeṣāṇāmiti । kathaṃ tu saṃśleṣa' pariśiṣyata iti, pratīterabhyupagamācca ।
gaurayamiti hi sāmānādhikaraṇyena śabdopaśliṣṭamarthamavayanto laukikā dṛśyante । abhyupagataśca kaiścicchabdārthayo' saṃśleṣa eva sambandha' । prapañcitaścāsāvadhyāsavāda iti । laukikāśca prāyeṇa saṃśleṣameva saṃbandhaṃ manyante iti sa eva sambandha' prasakko nirākārya ityāha tasminniti prāhāyena bhavati sa taddeśa eva dṛśyate rañjuriva ghaṭe, tadanantaradeśe vā pradeśinīvamadhyamāyā' ।
naca ca śabdārthayoranyataradeśe vānyataro dṛśyate । atohimavadvindhyayoriva nānayo' sambandha iti ।। artho vā pakṣīkārya ityāhaevamiti । dvayaṃ vā parasparamasambaddhamitaretaradeśe tadanantaradeśe vādṛṣṭe' sādhyamityāha dvayamiti ।
atra bhāṣyakāreṇa asyāccedarthena sambandha' kṣuramodakaśabdoccāraṇe mukhyasya pāṭanapūraṇe syātām', ityuktam । tasyābhiprāyamāha kṣuretyuktamantena । pitāputrādisambandhairanaikānta' prasajyate । ekabhūmyādisambandhād dṛṣṭānte sādhyahīnatā ।।
vācyavācakasambandhaniṣedhe lokabādhanam । virodhaśca svavākyena na hi sambandhavarjitai' ।। lakṣaṇa' sambandho bhavet, artho api śabdadeśa eva syāt, mukhaṃ ca tasya deśa iti kṣuramodakaśabdoccāraṇe mukhasya pāṭanapūraṇe syātām, na ca te sta'ṣa tasmānmodakādyarthakriyānupalambhācchabdadeśe taddeśānantarādṛṣṭeriti siddho hetu' । sāmānādhikaraṇyabuddhistu śabdārthayornāstyeva ।
na hi nīlimnevānuraktamutpalaṃ śabdānuraktamarthamupalabhāmahe । gādisāsnādimadrūpā hi tayorbuddharudeti । atra siddhāntabhāṣyaṃ ayo atra vyapadeśya' sambandha' tadeta nna vyapadiśati bhavān' ityādi । tasyābhiprāyamāha atheti hīnatāntena ।
saṃśleṣalakṣaṇasambandhābhāva' sādhyate, tadā siddhasādhyatādoṣa' । sambandhābhāvamātre tu yaunādisambandhairanaikāntikatvam । himavadvindhyorapi caikabhūmyādisambandhāt sādhyahīno dṛṣṭānta iti ।। yadi tu vācyavācakasambandhamevābhipretya na śabdār'thena saṅgata iti sādhyate tato laukikavirodha ityāhavācyeti ।
dūṣaṇāntaramāha virodha iti । atra kāraṇamāha na hīti parāntena । ayamabhiprāya' caturvidho hi puruṣa', pratipanno apratipanna' sandigdho viparyastaśceti । tatra pratipanna' pratipādayitā, itare sāpekṣā' pratipādyā', tatpratipādanārthā ca pratijñā, tadya eva teṣāmanyatama' para' pratipādayitumabhipreto bhavati sa eva vācyavācakasambandhavarjitai' pratijñārthagaucarai' padai' pratipādayitumaśakya', ata' pratijñāṃ prayuñjānairāśrita' śabādarthayorvācyavācakalakṣaṇasambandha iti tanninirākaraṇe svavāgvirodha iti ।
sa cāyamabhidhayā svavāgvirodha' । pañcadhā hi tadvirodha' । uccāraṇābhidhādharmadharmyubhayoktibhiriti ।। pratijñārthaṃ padai' śakya' pratipādayituṃ para' ।
abhidhānakriyāyāṃ hi karmatvaṃ vācyasaṃśritam ।। śabdānāṃ karaṇatvaṃ vā kartṛtvaṃ vā nirūpita' । pratipattāvupādānāt sāhitye ca vivakṣite ।। vācyavācakasambandhasvarūpamidānīmabhidyotayatiabhidhāneti ।
asyārtha' ekasyāmabhidhānakriyāyāṃ śabda' karaṇaṃ kartā vā, vivakṣāta' kārakapravṛtte' । arthastu karmaiva । ato nayo' karmakaraṇatvaṃ kartṛtvaṃ vā । nirūpita' sambandha iti vakṣyamāṇena sambandha iti ।
yadvā ekasyāṃ gavādyarthapratipattau sādhyamānāyāmekena vaktropādīyamānāvaruṇaikahānīvadvivakṣitasāhityau śabdārtho yanniyamyete so anayo' sambandha ityāha pratipattāviti । upādānādityupādīyamānatayā viśeṣaṇavivakṣāṃ darśayati । upādeyasya hi viśeṣaṇaṃ vivakṣitaṃ bhavati śorivaikatvaṃ paśunā yajeteti । uddeśyaviśeṣaṇaṃ tvavivakṣitaṃ bhavati, yathā grahaviśeṣaṇamekatvam, uddeśyā hi grahā', teṣu saṃmārjanavidhānāt ।
iha cārthapratipattāvekasyāmupādeyau śabdārthau, paśuriva yoge । ato vivakṣitatamanayo' sāhityaṃ viśeṣaṇamityaruṇaikahāyanyorivānayorniyama' sambandha iti । vamaruṇaikahāyanyo' śrūyamāṇayo' sāhityavivakṣā yuktā । samudāye hi tatra vākyaṃ samāpyate ।
naiva pratītikriyā ṇatayāśrutau, kathamanayo' sāhityavivakṣā । na śrūyamāṇatā viśeṣaṇavivakṣāhetu' । api tu arthasaṃvyavahāro api hi । pākādau yadaudanādisthālyādi vyavahāradarśanāt anabhihitamapyarthaṃ jānāti tadā sthālyādīnāṃ vivakṣitaṃ sāhityaṃ manyate, katathā manvāna' svayamapi paktukāmastatsarvamāharati ।
evamihāpi bāla' prayojyavṛddhasya viviṣṭārthavyavahāradarśanena tadviṣayāṃ buddhimanumāya śabdānantarabhāvitayā śabdakāraṇatāṃ tādavavadhārayati । vaktuścāsyāṃ prayojyavṛddhapratipattau darśanapārārthyāt pradhānabhūtāyā dīyamānayo' śabdārtayo' sāhityaṃ vivakṣitamiti । evaṃ ca viditvā svayamapi parārthaprayoge sahitau śabdārthau hṛdayamāveśitāvupādāya śabdaṃ coccārya parapratipattiṃ bhāvayatīti sūktaṃ sāhityavivakṣā varṇasāhityavivakṣāvaditi ।। niyamyete tadekasyāṃ sambandha' sor'thaśabdayo' ।
tatra yadyapyasambandha' kārakāṇāṃ parasparam ।। tathāpi yatkriyā tasyāmupakāryopakāritā । tatkriyāsaṅgate' paścāt sambandha' kīrtyate tayo' ।। nanvevaṃ vadatā śabdārthayo' kriyāsambandha eva darśita', na parasparam, guṇapradhānabhāvamantareṇa sambandhāyogāt ।
vakṣyati hi aguṇānāṃ ca parārthatvādasambandha' samatvāt' iti । syādetat । kriyākārakasambandhapūrvakatvāt sarvasambandhānāṃ kriyākārakasambandha eva darśita iti । astu tāvat, taduttarakālabhāvī tu ko anayo' sambandha iti vācyameva ।
tadetat sarvamanubhāṣya pariharatitatreti tayārentane । asyārtha' yadyapi kārakāṇāṃ pradhānārthatvānna parasparasambandha' । tathāpi pratipattyabhidhānayoryā kācit kriyā gṛhyate, tasyāṃ ca kriyākārakasambandhottarakālabhāvī parasparopakāryopakārakalakṣaṇa' śabdārthayorasti sambandha'।। tatpunaridaṃ pūrvāparaviruddhaṃ pradeśāntaraviruddhaṃ ca ।
tathāhi atra tāvadekasyāṃ kriyāyāmupakāryopakārakatvaṃ śabdārthayo' sambandha ityuktam, apratipattāvupādānāt' iti kriyānumānāṅgatvameva parasparaniyamātmako sambandha ityuktam । pradeśāntare śaktireva sambandha iti vakṣyati । avācyavācakaśaktyośca niyama' phalalakṣaṇa'' iti bruvāṇa' । aekābhidhānimittvaṃ karmakartṛtvayośca yat ।
yo vā karaṇakramatvaniyamo abhidhayaikayā।। iti । ato vivecanīyamidam ko atra sambandha' śabdārthayorvārttikakārasyābhimata iti । sambandha' na hyanāśrita' krayakriyāmabhinirvartayati ।
na dravyaṃ guṇaviśeṣānavacchinnamutsahate krayakriyāṃ nirvartayitum । na ca guṇena svamahimnā āśrayabhūtadravyamātramupādīyamānamapi kraye gṛhyate, dravyāvarodhāt । dravye vacchedāt tad guṇamātramupādīyamānamapi krayakriyā na pratīcchati svakīyāruṇimaguṇāvarodhāt । so ayamartho niyama' sampadyate ।
tadevamihāpyekārthapratipattyabhidhānakriyāsiddhyarthamupādīyamānayorvivakṣitasāhityayo' śabdārthayo' kriyākārakasambandhottarakālabhāvī yo ayamupākāryopakārakabhāva', sa eva sambandha' । ka' punaranayo' parasparopakāra' । śrūyatām artho hi na pratipādakamantareṇa pratipādyo bhavati, śabdo na pratipādyamanteraṇa pratipādaka' । ata' pratipādyapratipādakatayāvatiṣṭhamānāvanyonyasyopakāryopakārakau bhavata' ।
taccedaṃ rūpamanayorniyatamityatyantasannikarṣamātreṇa niyame sambandhābhidhānam, na tu niyama eva sambandha' । śaktisambandhavādo api cāta eva । vācyavācakaśaktyoreva hi satyorupakāryopakārakabhāvo bhavati । na tu śaktireva sambandha', tadatra pratyāsatterabhedopacāreṇa śakti' sambandha', niyama' sambandha', kartṛtvaṃ karaṇatvaṃ vā sambandha ityevamādaya' samullāpā' ।
vastutastūpakāryopakārakatvameva sambandha' । kathaṃ punastadrūpamanayorniyatamityucyate । na hyanuccarite śabeda parasparopakāryopakārakabhāva' śabdārthayorasti । na ca sadānīṃ tau na sta', nityatvāt ।
tasmādasadetat । tanna । na cāpyatrāvinābhāva upayogīti sādhitam । saṃjñeti gamakatvaṃ cenna tadaṅgamiyaṃ bhavet ।।
gamayantī śrutiṃ dṛṣṭvā kalpyate vyavahārata' । na caiṣā gamayatyarthaṃ sambandhe anavadhārite ।। anuccarite api hi śabde asti pratipādakaśakti',arthe ca pratipādyaśakti' ata eva sambandho nitya ityucyate । nanvemapi karahastādibhiranekai' śabdairekatrārthe pratipādye anekārthavacane caikasmin gavādiśabde kathamavyabhicāra' śakyate avagantum ।
ata' prakaraṇādīnāmapi padārthāvadhāraṇāpoyatvād vṛddhavyavahāre hi bālena kevalapadāprayogādāvāpoddhārabhedenaitadavadhāritam yadā yadarthavivakṣayā śabda' prayujyate sa tasyārtha iti । vivakṣā cārthaprakaraṇādivaśonneyā । gāmānayadogdhumityukte arthādetadavagamyate sāsnādimatyasya vivakṣeti । yotsyāmītyukte arthādi ṣau pratītirudeti ।
tadevamarthaprakaraṇādibhedabhinnamanyayānyayā ca śaktyopahitamanyadanyacca padamanyasyānyasya vācakamiti na padavyabhicāra' । artho api codbhūtatatpadābhidhānayogyāvasthābhedabhinno hastādiranyo anyaśac karādipadānāṃ vācya iti na padaṃ vyabhicarati । api caikasyāṃ kriyāyāmayaṃ niyama ityukta' । na caikasyāṃ pratipattāvabhidhāne vopādīyamānayo' śabdārthayoranyonyavyabhicāro asti ।
tadidamuktaṃ hi aniyamyete yadekasyām' iti ।। nanvevamekriyānimittako niyama' śabdārthayo' sambandha ityucyamāne anumānāṅgamavinābhāva evāśrito bhavet, atastadabalena dhūmādivāgnijñānaṃ śabdādarthajñānamupajāyamānamanumānaṃ syādata āhana cāpīti । idaṃ ca śābde prasādhitamityāha sādhitamiti । nanu yadyavinābhāvo nopayujyate, kastarhyupayujyate ।
uktaṃ bhāṣyakāreṇa asaṃjñāsaṃjñisambandha''iti । nanu cāyamapi sambandho anupayogyeva । tadetadāśaṅkate saṃjñeti । tadaṅgaṃ gamakatvāṅgamityartha' ।।
kathamanaṅgamata āhagamayantīti । tasmād gamakatā paścād dhūmāderiva jāyate । sānaṅgaṃ tadvadeva syānneyaṃ dhūmādibhi' samā ।। nirūpite avinābhāve tatra tatkāritā hyasau ।
gamakatvena pūrvaṃ ca tatra notpadyate mati' ।। iha vācakatāyā' prāṅ nāvinābhāvitāmati' । yadaiva ceha sambandhaṃ vṛddhebhya' pratipādyate ।। tadaiva gamako asyāyamiti nānyasvarūpata' ।
kathayanti kvacittāvad boddhavyo asmādayaṃ tviti ।। kvacid vācaka ityevaṃ vācyo ayamiti cocyate । kvaciduccāritācchabdād dṛṣṭvārthaviṣayāṃ kriyām ।। yantī eṣā saṃjñā kalpyata iti ।
kimato yadyevamata āha na caiṣeti । etaduktaṃ bhavati । gamakatvameva saṃjñātvaṃ na tatsambandhāntaramantereṇeti ।। yataścaivamato dhūmāderiva gamakatvaṃ sambandhāntarapūrvakameva paścādāpatitamityāhatasmāditi ।
tattulyatve doṣamāha sānaṅgamiti । yathaivāvinanābhāva eva dhūmādau pratītyaṅgaṃ na taduttarakālabhāvi gamakatvam, evaṃ tatrāpi syāditi । dhūmādivaiṣamyeṇedānīṃ parihāramāha neyamiti ।। veṣamyemeva darśayati nirūpita iti ।
tatra hi dhūmādau mahānasādideśe agnyavinābhāvanirūpaṇottarakālaṃ tatkṛtaivāsau gamakateti । api ca dhūme prathamaṃ gamakatvaṃ nāvagamyata ityāha gamakatveneti ।। śabde tu viparītamityāha iheti sārdhena ।। gamakatvenaiva śabde prathamaṃ vyutpattirityuktaṃ tad vivṛṇotikathayantītitrayeṇa ।
ayamartha' tredhā hi śabde vyutpatti', vṛddhopadeśāt tadavyavahārāt padāntarasamabhivyāhārādvā । sarvatra cātra gamakataivādāvavagamyate । keṣāñcit tatra boddhṛtvamanumānāt pratīyate । etenāsmād yata' śabdādartho ayamavadhārita' ।।
tena nūnamimau loke siddhau vācakaśaktikau । itthaṃ vācakatā siddhā saṅkīrṇāpi tata' param ।। anvayavyatirekābhyāṃ niṣkṛṣṭerthe avadhārite । bahujātiguṇdravyakarmabhedāvalambina' ।।
pratyayān sahasā jātān śrautalākṣaṇikātmakān । na loka' kāraṇābhāvānnirdhārayitumicchati ।। iti gamyagamakabhāva evāvagamyate । yatrāpi kvaciduccaritād vākyāt prayojyavṛddhasyārthāviṣayāṃ kriyāṃ dṛṣṭvā ceṣṭānumānena gavādyarthaboddhṛtvamupakalpyate tatrāpi yasmādata' śabdādanenāyamartho avagata', tasmādayamasyārtha iti gamakataiva śabdasyādāvavagamyate ।
prasiddhapadāntarasamabhivyāhāre api iha sahakāratarau madhuraṃ piko rautītyevamādau viditasahākarādādyartho aviditapikādyarthaśca yo ayaṃ sahakāratarau rauti tasya pikaśabdo gamaka iti gamakatvamevāvagacchatīti siddhaṃ sarvatra gamakatvaṃ na vyutpattiriti ।। nanvākṛti' śabdārtha iti va' siddhānta' । na ca tadvācyatvamanvayavyatirekāvantareṇa śakyate avagantum । atastatpradhānaiva śabdapratītirāpadyeta ।
ata āhaitthamiti । ayamartha' anvayavyatirekayoratra niṣkṛṣṭārthaniyamamātre vyāpāra', vācakatā tu nānājātyādisaṅkīrṇārthaviṣayā siddhaiveti ।। nanvāgopālaṃ śabdārthavyavahāro dṛśyate । na ca te anvayavyatirekābhyāmarthaniṣkarṣaṃ kurvanti ।
na ca tān pratyavacākā' śabdā iti yuktaṃ vaktum । tulyavat pratīte' । balābalādisiddhyarthaṃ vākyajñāstu viviñcate । kakṣyāntaritasāmānyaviśeṣeṣu hi durbala' ।।
sāmānyavacana' śabdo jāyate lakṣaṇābalāt । tenāvaśyaṃ vivektavya śabdena kiyaducyate ।। vakṣyamāṇatvādata āhabahujātītisārdhena । ayamabhiprāya' laukikā hi hānopādānādivyavahāramātrārthina', na ca teṣāṃ vyavahāra' śabdauccāraṇakṣaṇopajātasaṅkīrṇārthabodhasādhya eveti, śrautalākṣaṇikādivivekaṃ pratyanādṛtā iti ।।
tena tarhi kimarthaṃ vivañcate ata āhabalābalādīti । śāstrasthā hyanirūpitaśaktayo na śāstrārthamanuṣṭhātuṃ śaknuvantīti teṣāṃ hānopādānopayogī śabdaśaktiviveka iti te viviñcata iti ।। etadeva prapañcayatikakṣyāntaritetidvayena । asyārtha' dvividhaṃ sāmānyaṃ paramaparaṃ ca ।
dravyatvādīni । tāni sāmānyānyapi santi । vyāvṛttibuddherapi hetutvāt viśeṣasaṃjñāmapi labhanta iti, tāni sāmānyaviśeṣaśabdenāpadiśanti, tatra ca sāmānyaviśeṣā' sāmānyaśabdasya svārthena kakṣyayāntaritā bhavanti । yathā sacchabdasya sattāmācakṣāṇasya tadantaritā dravyatvādaya' sāmānyaviśeṣā', teṣu cāsau lakṣaṇābalena pravartamāno durbalo jāyate ।
svarthe tu śrutyā vartate iti sa tatra balavān । kā punariyaṃ lakṣaṇā nāma abhidheyavinābhāvena pratīti' । "abhidheyāvinābhāvapratītirlakṣaṇeṣyate" iti । kriyā kiyadvābhidheyāvinābhāvena lakṣyate kiyat svamahimnā śabdenocyata iti śāstrasthānāmanuṣṭhānaviśeṣārthaṃ viveko yukta' ।
sā ca lakṣaṇā prāyeṇa nityasambandhād bhavatīti nityasambandhādityuktam । sambandhamātrameva tu lakṣaṇāyā bījam । āha ka' punaranuṣṭhāne śrautalākṣaṇikavivekasyopayoga' । kiyadvā nityasambandhādabhidheyena lakṣyate ।
tatra prayogabāhulyāt tadviśeṣeṣvasatsvapi ।। ṇebhyo dadhi dīyatāṃ takraṃ kauṇḍinyāyeti brāhmaṇasāmānyasthā brāhmaṇaśrutirlakṣamayā tadviśeṣaṃ kauṇḍinyamavatarantī durbalā bhavati ityavyavahitaviśeṣasthayā kauṇḍinyaśrutyā bādhyate । vede apyemeva । yaju' sāmānyasthā aupāṃśuyajuṣā'iti śrutistadviśeṣasthayā auccairnigadena' iti śrutyā bādhyata ityevamādi darśayitavyamiti ।
sāmānyaśabdenātra viśeṣān viśiṃṣanna sāmānyatiriktā' kecana viśeṣā vidyanta iti darśayati । asati hi keṣāñcid darśanaṃ nityadravyavṛttayo antyā viśeṣā' । te ca vyāvṛttibuddhereva hetutvād viśeṣā eveti । paramāṇukārayamakaṃ hi kāṇādā dvyaṇukādikrameṇa jagato nirmāṇamātiṣṭhante ।
na cāṇutvena parasparamanatiśayānairaṇubhirasaṅkīrṇākārajagadutpādayituṃ śakyate । ata' santi kecanāṇusamavāyino viśeṣā nāma ye tānitaretarato vyāvartayantīti saṅgirante । te ca nirdhūtanikhilakāluṣyairaparokṣamīkṣanta eveti । tān pratyucyate ।
na tāvadakṣādhīneṣu bhāveṣvavāntarasāmānyātiriktān viśeṣānīkṣāmahe । dravyatvena hi pṛthivyādayo guṇakarmabhyo viśiṣyante tvena pṛthivī abādibhyo dravyāntarebhya', vṛkṣatvena vṛkṣā' pārthivāntarebhya', śiṃśapātvena śiṃśapā vṛkṣāntarebhya ityevamaṇūn yāvadiya viśeṣakathā vartayitavyā । kimatra viśeṣāntareṇa । aṇuṣu tvekajātīyeṣvapi kāryavibhāgād rūpameva vibhaktamanumāsyāmahe ।
no khalvavibhaktākāraṃ pūrvavsatu vibhaktākārakāryaghaṭanāyotsahata iti । pṛthaktvākhyo vā guṇasteṣāmanyonyasya viśeṣakatvād viśeṣo bhaviṣyati । sa evānapekṣitaviśeṣāntaro na sidhyatīti cet । viśeṣā vā kathamanapekṣitaviśeṣāntarā' setsyanti ।
akṣaṇe vā tadānantyam, ato manda evāyaṃ viśeṣāntarābhyupagama' । yoginastu tān paśyantīti śraddhadhānā budhyante vayamaśraddhadhānā' sma',ye yuktiṃ prārthayāmaha iti sūktaṃ sāmānyaviśeṣeṣviti ।। prayogāt parasāmānye sati cāpyaprayogata' । sāsnādyekārthasambandhigotvamātrasya vācaka' ।।
gośabda iti vijñānamanvayavyatirekajam । tasmād gamakataivādāvabhidhāyakatā puna' ।। tannimitteti sambandha' saṃjñāsaṃjñitvalakṣaṇa' । sambandhaniyamo ayaṃ tu yāvinābhāvitocyate ।।
sambandhagrahaṇātpūrvaṃ yasmānna gamayatyata' । gavādernābhidhāśaktirdevadattapade yathā ।। aanvayavyatirekābhāyaṃ vākyajñāstu viviñcate' ityuktam । tāvanvayavyatirekau darśayati tatreti dvayena ।
gośabdasya bahulaṃ prayogāt tadviśeṣeṣu ca śābaleyādiṣu asatsvapi bāhuleyādiṣu proya darśanāt parasāmānye ca sattādau satyapi bhāvāntare aprayogāt sāsnādibhi' sahaikāvayavirūpārthasamnabdhigotvamātrasya gośabdo vācaka ityanvayavyatirekābhyāṃ jñānaṃ janyate sāsnādyekārthasambandhīti cāvinābhāvinā cihnena gotvamupalakṣayatīti । ata' siddhaṃ gamyagamakabhāva eva śabdārthayo' sambandha' prathamamavagamyate na punaravinābhāva iti ।। upasaṃharatitasmāditi । nanu saṃjñāsaṃjñisambandho bhāṣyakāreṇokta', na ca gamakaṃ saṃjñeti laukikā manyante, na hyagnerdhūma' saṃjñetyucyate, ata āha abhidhāyakateti ।
nāvyāpriyamāṇasyāvagatau kāraṇatvamupapadyata iti tadvyāpāro avasīyate, śabdavyāpāraścābhidhetyucyate । ato atrābhidhānakriyāsambandhād gamakatvasyaiva viśeṣo abhidhāyakatā śabde jñāyate । abhidhāyakataiva saṃjñātvamityupapanna' saṃjñāsaṃjñisambandha iti । avinābhāvitā tu sambandhaniyama', na sambandha ityāha sambandheti ।
idaṃ ca aniṣkṛṣṭer'the niyamyate' ityatroktamasmābhi' । yathaiva gamaka' śabdo vyavahārāt pratīyate । tathaiva śaktivijñānaṃ tasyopāyo avagamyate ।। svarūpagrahaṇaṃ cāsya yathā vyāpriyate phale ।
tathā sambandhavijñānaṃ nāśaktitkṛtā bhavet ।। tavyam । anvayavyatirekābhāvaśabdau paryāyaviti nārthabheda' śaṅkitavya iti ।। ayadi pratyāyaka'' iti bhāṣyakāreṇa prayogo antarṇīta', tamāhasambandheti ।
devadattādayo hi yadṛcchāśabdā yatraiva saṅketyate tameva pratīpādayanti । na caiṣāṃ kvacidapi svābhāvikī śakti' । tadayaṃ prayogārtha' gavādiśabdo dharmī, nābhidhāśakta iti sādhyam, upāyāntarāpekṣatvāditi hetu' । yadupāyāntarāpekṣaṃ tanna svarūpata' śaktam, devadattādipadamiva saṅketagrahaṇāpekṣamiti ।।
atra bhāṣyakāreṇa ayadi pratyāyaka' śabda' prathamaśruta' kiṃ na pratyāyayati' iti paricodya asarvatra no darśanaṃ pramāṇam' ityādinā darśanabalena gṛhītaśaktika' pratyāyayatīti parihāra ukta', taddarśayatiyathaiveti । asārtha' gamakatvameva tāvat śabdasya kimabhyupagamyate, vyavahāradarśanabaleneti cet, samānamidaṃ śkatisaṃvedane api । na hyaviditaśaktaya' śabdādarthamavayanto dṛśyanta iti ।। syādetat prakāśakā' pradīpādayo aviditasambandhā api svārthaṃ prakāśayanto dṛśyante, tadvidharmā ca śabda', ato na prakāśaka iti ।
tacca naivam, śaktivailakṣaṇyāt । vicitraśaktayo api hi bhāvā' । tatpradīpa' pratyakṣapirakaratayāgṛhītasambandho api prakāśayatu nāma । naitāvatā śabdenāpi taddharmeṇa bhavitavyam ।
ato ayamaparyanuyoga' । api ca vrīhyādayo agṛgītasvarūpā api kāryamārabhanta eveti śabde taddharma' kiṃ nāropyate । kārakahetavo hi vrīhyādaya', śabdastu jñāpakahetu' । ato apekṣate svarūpagrahaṇamiti cet ।
yatsādhakatamatvena kasyacit kiñciducyate । tasyānugrāhakāpekṣā na svaśaktivighātinī ।। na hi tatkāṇaṃ loke vede vā kiñcidīdṛśam । itikartavyatāsādhye yasya nānugrahe arthitā ।।
pratyātmaniyatatvācca yathaiva karaṇaṃ bhavet । bāhyāntaravibhāgena kvacit syād vā vivakṣayā ।। udvigno hyandhakāreṇa kaścidevaṃ bravītyapi । kiṃ cakṣuṣā mamaitena dṛṣṭaṃ dīpena yanmayā ।।
kṣāyāmapi, darśanabalādeva hi liṅgaśabdādayo jñāpakaviśeṣā' sambandhagrahaṇamapekṣante । na cakṣurādaya' । sarvatra hi no darśanaṃ pramāṇam । kārakāścakṣurādaya iti nānumanyāmahe, jñānakāraṇasyaiva jñāpakatvāt, tadetadāhasvarūpeti ।।
nanu ca sambandhagrahaṇāt prāgapyabhidhāne śabda' śakto na vā । yadi śakta' kiṃ sambandhagrahaṇāpekṣayā । sambandhagrahaṇameva hi sadāgamanyāyena kāraṇamāpadyeta,ata āhayatsādhakatameti । na tāvat sambandhagrahaṇātpūrvamaśaktameva śabdamavagacchāma' ।
na ca śaktasyānugrāhakāpekṣā svaśaktiṃ viha ti ।। kiṃ punarna vihantyata āhana hīti । yadi hyanugrāhakāpekṣā svaśaktiṃ vihanyāt sarvameva laukikaṃ vaidikaṃ karaṇaṃ karaṇatāṃ jahyāt । apekṣate hi sarvameva karaṇamitikartavyatājanitamanugrahamiti ।।
kiñca astu tāvaditikartavyatāpekṣā karaṇabhāvaṃ na vihantīti, pratyuta tayāpi naiva karaṇatvaṃ nāsti, pratikaraṇasvarūpaṃ tadapekṣāniyamādityāhapratyātmeti । nanvevamubhayasamavadhānamevāntareṇa kāryāniṣpatte' kathaṃ karaṇetikartavyatāvibhāgo darśayitavya', ata āha bāhyāntareti bāhyamapi kvacid vivakṣāta' kārakapravṛtte' karaṇatayā vivakṣyata ityāha kvacitsyādveti ।। nityavṛttau tu nāndhānāṃ dṛṣṭirdīpaśatairapi । rūpādidarśane yasmāt tasmāccakṣu' prakāśakam ।।
śarīrātmamanoyogādasādharaṇatābalāt । vijñānāsattibhāvācca cakṣu' karaṇamiṣyate ।। tathaivehāpi sambandhajñānamaṅgaṃ prasiddhita' । gauravāt karaṇatvena mataṃ cet kena vāryate ।।
yathā cakṣuritīdaṃ tu vyabhicāritvamucyate । devadatte api cāvyaktāṃ śaktimicchanti yuktita' ।। etadeva darśayati udvigna iti । jñānotpattāvantaraṅgamapi cakṣurna karaṇatayā manyate, kintu kitaścittāratamyaviśeṣād bāhyameva pradīpaṃ karaṇatayā vivakṣatīti ।।
sa cāyaṃ vivakṣānibandha' karaṇabhāva' kādācitka' । nityavṛttau nityaṃ tu kāryasiddhau āntarasya takṣuṣa' karaṇatvamavagamyata ityāhanityavṛttāviti । andhānāṃ dṛṣṭirdarśanaṃ nāstītyartha' ।। nanvastu vijñānakāryāsattiviśeṣaṇāt pradīpādyapekṣayā cakṣuṣa' karaṇabhāva', ātmamana' saṃyogastu jñānotpattāvatyantamāsanna', ata' kathaṃ tadapekṣayā cakṣuṣa' karaṇatvaṃ bhaviṣyatītyata āhaśarīreti ।
ayamabhiprāya' nāsattiviśeṣa eva karaṇatve kāraṇam, api tarhi bāhyapradīpādyapekṣayāsatti', ābhyantarātmamana' saṃyogāpekṣayā tvasādhāraṇyam, ātmamana' saṃyogo hi rasādijñānasādhāraṇo nāvyabhicāritayā rūpadarśanakāraṇamiti śakyate avagantumṣa cakṣuṣa' punarasādharaṇatayaiva rūpajñāne kāraṇatvamiti acakṣūrūpādibhedastu' ityatroktamiti ।। tadevaṃ dṛṣṭānte vivakṣāsananikarṣaviśeṣakṛtakaraṇetikartavyatāvibhāgaṃ darśayitvā prakṛte yojayatitathaiveti । anena yattadāgamanyāyena sambandhagrahaṇameva kāraṇamāpadyetetyuktaṃ tadapi vivakṣāviśeṣavaśenāstviti darśitamiti ।। aparamapi ayathā cakṣurdraṣṭṭana bāhyena prakāśena vinā' ityādi parihārabhāṣyaṃ, tasyābhiprāyamāhayatheti ।
prakāśe asthite bāhye nāndhai rūpaṃ pratīyate । phalānantaryataścāpi cakṣu' karaṇamiṣyate ।। puruṣādhīnavijñānastebhya' prāganirūpita' । ya' saṃjñāsaṃjñisambandha' sa ceṣṭaśced dhruvaṃ kṛta' ।।
bhinnadeśādyadhiṣṭhānād yathā rajjughaṭādiṣu । samaṃ nāstyanayo' kiñcit tenāsaṅgatatā svata' ।। pekṣamapi rūpaprakāśane svabhāvata' śaktamityanaikāntiko hetu' । dṛṣṭānto api sādhyavikala ityāha devadatteti ।।
yadṛcchāśabdānāmapi jñānasāmarthyaṃ vidyamānameva niyogenābhivyajyata ityadhyāsavāde varṇitam । atra ca yathā cakṣuriti bhāṣye cakṣuṣa' karaṇatvamityatropapattimāhaprakāśaiti । idaṃ ca anityavṛttau' ityatroktamapyadhunā bhāṣyasamarthanārthamuktamityapaunaruktyamiti ।। tadetadvārtikakāro darśayatipuruṣeti ।
evaṃ cātra prayoga' ya' saṃjñāsaṃjñisambandha' sa kṛtaka', puruṣāpekṣatvāt, rajjughaṭasaṃyogavaditi ।। aparamapi asvabhāvato hyasbandhāvetau śabdārthau' ityādi bhāṣyaṃ, tasyābhiprāyamāhabhinneti । ayamartha' yathā rajjusarpādiṣu bhinnadeśakālādhiṣṭhāneṣu kiñcid deśādi samaṃ nāsti, evaṃ tayo' śabdārthayo' । atastadvadeva tāvapi svabhāvato asambandhāviti ।
īdṛśī cātra prayogaracanāśabdārthau svabhāvato asaṅgatau, asamadeśakālatvāt, rajjvādivat । tāveva na samadeśakālau, bhinnadeśādyadhiṣṭhānopalambhāt, tadvadeveti ।। ityupādhyāyasucaritamiśrakṛtau saṃbandhākṣepa' samāpta' ।