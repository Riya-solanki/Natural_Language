aum namo buddhāya । sugatātmajasaṃvarāvatāraṃ kathayiṣyāmi yathāgamaṃ samāsāt ।। ataeva na me parārthacintā svamano vāsayituṃ kṛtaṃ mamedaṃ ।। atha matsamadhātureva paśyed aparo apyenamato api sārthako ayaṃ ।।
yadi nātra vicintyate hitaṃ punarapyeṣa samāgamaḥ kutaḥ ।। buddhānubhāvena tathā kadācillokasya puṇyeṣu matiḥ kṣaṇaṃ syāt ।। tajjīyate anyena śubhena kena saṃbodhicittaṃ yadi nāma na syāt ।। yataḥ sukhenaiva sukhaṃ pravṛddham utplāvayatyapramitāñjanaughān ।।
bahusaukhyaśatāni bhoktukāmair na vimocyaṃ hi sadaiva bodhicittaṃ ।। na narāmaralokavandanīyo bhavati smodita eva bodhicitte ।। rasajātamatīva vedhanīyaṃ sudṛḍhaṃ gṛhṇata bodhicittasaṃjñaṃ ।। gatipattanavipravāsaśīlāḥ sudṛḍhaṃ gṛhṇata bodhicittaratnaṃ ।।
satataṃ phalati kṣayaṃ na yāti prasavatyeva tu bodhicittavṛkṣaḥ ।। śūrāśrayeṇeva mahābhayāni nāśrīyate tatkathamajñasattvaiḥ ।। yasyānuśaṃsānamitānuvāca maitreyanāthaḥ sudhanāya dhīmān ।। bodhipraṇidhicittaṃ ca bodhiprasthānameva ca ।।
tathā bhedo anayorjñeyo yathāsaṃkhyena paṇḍitaiḥ ।। na tvavicchinnapuṇyatvaṃ yathā prasthānacetasaḥ ।। samādadāti taccittam anivartyena cetasā ।। avicchinnāḥ puṇyadhārāḥ pravartante nabhaḥsamāḥ ।।
hīnādhimuktisattvārthaṃ svayameva tathāgataḥ ।। aprameyeṇa puṇyena gṛhyate sma hitāśayaḥ ।। aprameyaguṇaṃ sattvam ekaikaṃ ca cikīrṣataḥ ।। devatānāmṛṣīṇāṃ vā brahmaṇāṃ vā bhaviṣyati ।।
notpannapūrvaḥ svapne api parārthe saṃbhavaḥ kutaḥ ।। yatparārthāśayo anyeṣāṃ na svārthe apyupajāyate ।। cittaratnasya yatpuṇyaṃ tatkathaṃ hi pramīyatāṃ ।। kiṃ punaḥ sarvasattvānāṃ sarvasaukhyārthamudyamāt ।।
sukhecchayaiva saṃmohāt svasukhaṃ ghnanti śatruvat ।। tṛptiṃ pūrvasukhaiḥ kuryāt sarvāḥ pīḍāśchinatti ca ।। kuto vā tādṛśaṃ mitraṃ puṇyaṃ vā tādṛśaṃ kutaḥ ।। avyāpāritasādhustu bodhisattvaḥ kimucyatāṃ ।।
kṣaṇamaśanakamātradānataḥ saparibhavaṃ divasārdhayāpanāt ।। gaganajanaparikṣayākṣayaṃ sakalamanorathasaṃprapūraṇaṃ ।। kaluṣodayasaṃkhyayā sa kalpān narakeṣvāvasatīti nātha āha ।। mahatā hi balena pāpakarma jinaputtreṣu śubhaṃ tvayatnataḥ ।।
yatrāpakāro api sukhānubandhī sukhākarāṃstān śaraṇaṃ prayāmi ।। bodhicaryāvatāre bodhicittānuśaṃsā nāma prathamaḥ paricchedaḥ ।। saddharmaratnasya ca nirmalasya buddhātmajānāṃ ca guṇodadhīnāṃ ।। ratnāni yāvanti ca santi loke jalāni ca svacchamanoramāṇi ।।
latāḥ sapuṣpābharaṇojjvalāśca drumāśca ye satphalanamraśākhāḥ ।। sarāṃsi cāmbhoruhabhūṣaṇāni haṃsasvanātyantamanoharāṇi ।। ākāśadhātuprasarāvidhīni sarvāṇyapīmānyaparigrahāṇi ।। gṛhṇantu tanme varadakṣiṇīyā mahākṛpā māmanukampamānāḥ ।।
ato mamārthāya parārthacintā gṛhṇantu nāthā idamātmaśaktyā ।। parigrahaṃ me kurutāgrasattvāḥ yuṣmāsu dāsatvamupaimi bhaktyā ।। pūrvaṃ ca pāpaṃ samatikramāmi nānyacca pāpaṃ prakaromi bhūyaḥ ।। svacchojjvalasphāṭikakuṭṭimeṣu sugandhiṣu snānagṛheṣu teṣu ।।
snānaṃ karomyeṣa tathāgatānāṃ tadātmajānāṃ ca sagītavādyaṃ ।। tataḥ suraktāni sudhūpitāni dadāmi tebhyo varacīvarāṇi ।। samantabhadrājitamañjughoṣalokeśvarādīnapi maṇḍayāmi ।। sūttaptasūnmṛṣṭasudhautahemaprabhojjvalānsarvamunīndrakāyān ।।
abhyarcayāmyarcyatamānmunīndrān sragbhiśca saṃsthānamanoramābhiḥ ।। bhaujyaiśca svādyairvividhaiśca peyais tebhyo nividyaṃ ca nivedayāmi ।। gandhopalipteṣu ca kuṭṭimeṣu kirāmi puṣpaprakarānmanojñān ।। vimānameghān stutigītaramyān maitrīmayebhyo api nivedayāmi ।।
pradhārayāmyeṣa mahāmunīnāṃ ratnātapatrāṇyatiśobhanāni ।। tūryasaṅgītimeghāśca sarvasattvapraharṣaṇāḥ ।। puṣparatnādivarṣāśca pravarttantāṃ nirantaram ।। tathā tathāgatānnāthān saputrānpūjayāmyaham ।।
stutisaṅgītimeghāśca saṃbhavantveṣvananyathā ।। sarvatrādhvagatānbuddhān sahadharmagaṇottamān ।। namaḥ karomyupādhyāyān abhivandyānyatīṃstathā ।। dharmaṃ gacchāmi śaraṇaṃ bodhisattvagaṇaṃ tathā ।।
mahākāruṇikāṃścāpi bodhisattvānkṛtāñjaliḥ ।। yanmayā paśunā pāpaṃ kṛtaṃ kāritameva vā ।। tadatyayaṃ deśayāmi paścāttāpena tāpitaḥ ।। guruṣvanyeṣu vā kṣepāt kāyavāgbuddhibhiḥ kṛtaḥ ।।
yatkṛtaṃ dāruṇaṃ pāpaṃ tatsarvaṃ deśayāmyaham ।। mā bhūnme mṛtyuracirād akṣīṇe pāpasaṃcaye ।। mā mamākṣīṇapāpasya maraṇaṃ śīghrameṣyati ।। svasthāsvasthairaviśvāsya ākasmikamahāśaniḥ ।।
sarvamutsṛjya gantavyam iti na jñātamīdṛśam ।। svapnānubhūtavatsarvaṃ gataṃ na punarīkṣyate ।। ahaṃ ca na bhaviṣyāmi sarvaṃ ca na bhaviṣyati ।। tannimittaṃ tu yatpāpaṃ tatsthitaṃ ghoramagrataḥ ।।
mohānunayavidvaiṣaiḥ kṛtaṃ pāpamanekadhā ।। āyasya cāgamo nāsti na mariṣyāmi kiṃ nvaham ।। mayaivaikena soḍhavyā marmacchedādivedanā ।। puṇyamekaṃ tadā trāṇaṃ mayā tacca na sevitam ।।
pramattena mayā nāthā bahu pāpamupārjitam ।। pipāsito dīnadṛṣṭir anyadevekṣate jagat ।। mahātrāsajvaragrastaḥ purīṣotsargaveṣṭitaḥ ।। ko me mahābhayādasmāt sādhustrāṇaṃ bhaviṣyati ।।
tadāhaṃ kiṃ kariṣyāmi tasminsthāne mahābhaye ।। jagadrakṣārthamudyuktān sarvatrāsaharāṃjinān ।। śaraṇaṃ yāmi bhāvena bodhisattvagaṇaṃ tathā ।। punaśca mañjughoṣāya dadāmyātmānamātmanā ।।
viraumyārtaravaṃ bhītaḥ sa māṃ rakṣatu pāpinam ।। sarvānmahākṛpāṃścāpi trāṇānveṣī viraumyaham ।। yamadūtādayo duṣṭās taṃ namasyāmi vajriṇam ।। śaraṇaṃ yāmi vo bhīto bhayaṃ nāśayata drutam ।।
kimu vyādhiśatairgrastaś caturbhiścaturuttaraiḥ ।। naśyanti yeṣāṃ bhaiṣajyaṃ sarvadikṣu na labhyate ।। vākyamullaṅghayāmīti dhiṅmāmatyantamohitam ।। kimu yojanasāhastre prapāte dīrghakālike ।।
avaśyameti sā velā na bhaviṣyāmyahaṃ yadā ।। avaśyaṃ na bhaviṣyāmi kasmānme susthitaṃ manaḥ ।। yeṣu me abhiniviṣṭena gurūṇāṃ laṅghitaṃ vacaḥ ।। ekākī kvāpi yāsyāmi kiṃ me sarvaiḥ priyāpriyaiḥ ।।
aśubhānniyataṃ duḥkhaṃ niḥsareyaṃ tataḥ katham ।। prakṛtyā yacca sāvadyaṃ prajñaptyāvadyameva ca ।। kṛtāñjalirduḥkhabhītaḥ praṇipatya punaḥ punaḥ ।। na bhadrakamidaṃ nāthā na karttavyaṃ punarmayā ।।
iti dvitīyaḥ paricchedaḥ ।। anumode pramodena sukhaṃ tiṣṭhantu duḥkhitāḥ ।। bodhisattvatvabuddhatvam anumode ca tāyinām ।। sarvasattvahitādhānān anumode ca śāsinām ।।
dharmapradīpaṃ kurvantu mohādduḥkhaprapātinām ।। kalpānanantāṃstiṣṭhantu mā bhūdandhamidaṃ jagat ।। tena syāṃ sarvasattvānāṃ sarvaduḥkhapraśāntikṛt ।। tadupasthāyakaścaiva yāvadrogāpunarbhavaḥ ।।
durbhikṣāntarakalpeṣu bhaveyaṃ pānabhojanam ।। nānopakaraṇākārair upatiṣṭheyamagrataḥ ।। nirapekṣastyajāmyeṣa sarvasattvārthasiddhaye ।। tyaktavyaṃ cenmayā sarvaṃ varaṃ sattveṣu dīyatāṃ ।।
ghnantu nindantu vā nityam ākirantu ca pāṃsubhiḥ ।। dattastebhyo mayā kāyaś cintayā kiṃ mayānayā ।। anarthaḥ kasyacinmā bhūn māmālambya kadācana ।। teṣāṃ sa eva hetuḥ syān nityaṃ sarvārthasiddhaye ।।
utprāsakāstathānye api sarve syurbodhibhāginaḥ ।। pārepsūnāṃ ca naubhūtaḥ setuḥ saṅkrama eva ca ।। dāsārthināmahaṃ dāso bhaveyaṃ sarvadehināṃ ।। bhaveyaṃ kalpavṛkṣaśca kāmadhenuśca dehināṃ ।।
sattvānāmaprameyāṇāṃ yathābhogānyanekadhā ।। bhaveyamupajīvyo ahaṃ yāvatsarve na nirvṛtāḥ ।। te bodhisattvaśikṣāyām ānupūrvyā yathā sthitāḥ ।। tadvadeva ca tāḥ śikṣāḥ śikṣiṣyāmi yathākramaṃ ।।
punaḥ pṛṣṭhasya puṣṭyarthaṃ cittamevaṃ praharṣayet ।। adya buddhakule jāto buddhaputro asmi sāmprataṃ ।। nirmalasya kulasyāsya kalaṅko na bhavedyathā ।। tathā kathaṃcidapyetad bodhicittaṃ mamoditaṃ ।।
jagaddāridryaśamanaṃ nidhānamidamakṣayaṃ ।। bhavādhvabhramaṇaśrānto jagadviśrāmapādapaḥ ।। jagatkleśoṣmaśamana uditaścittacandramāḥ ।। saddharmakṣīramathanān navanītaṃ samutthitaṃ ।।
sukhasatramidaṃ hyupasthitaṃ sakalābhyāgatasattvatarpaṇaṃ ।। purataḥ khalu sarvatāyinām abhinandantu surāsurādayaḥ ।। bodhicaryāvatāre bodhicittaparigraho nāma tṛtīyaḥ paricchedaḥ ।। śikṣānatikrame yatnaṃ kuryānnityamatandritaḥ ।।
tatra kuryānnavetyevaṃ pratijñāyāpi yujyate ।। mayāpi ca yathāśakti tatra kiṃ parilambyate ।। etāṃ sarvāṃ visaṃvādya kā gatirme bhaviṣyati ।। sa preto bhavatītyuktam alpamātre api vastuni ।।
jagatsarvaṃ visaṃvādya kā gatirme bhaviṣyati ।। yadbodhicittatyāge api mocayatyeva tānnarān ।। yasmādāpadyamāno asau sarva sattvārthahānikṛt ।। tasya durgatiparyanto nāsti sattvārthadhātinaḥ ।।
aśeṣākāśaparyantavāsināṃ kimu dehināṃ ।। dolāyamānaḥ saṃsāre bhūmiprāptaścirāyate ।। nādya cetkriyate yatnas talenāsmi talaṃ gataḥ ।। naiṣāmahaṃ svadoṣeṇa cikitsāgocaraṃ gataḥ ।।
durgativyādhimaraṇacchedabhedādyavāpnuyāṃ ।। kuśalābhyāsayogyatvam evaṃ lapsye ati durlabhaṃ ।। āyuḥ kṣaṇaṃ visaṃvādi kāyo yācitakopamaḥ ।। alabhyamāne mānuṣye pāpameva kutaḥ śubhaṃ ।।
apāyaduḥkhaiḥ saṃmūḍhaḥ kiṃ kariṣyāmyahaṃ tadā ।। hataḥ sugataśabdo api kalpakoṭiśatairapi ।। mahārṇavayugacchidrakūrmagrīvārpaṇopamaṃ ।। anādikālopacitāt pāpātkā sugatau kathā ।।
yasyāttadvedayanneva pāpamanyatprasūyate ।। yadīdṛśaṃ kṣaṇaṃ prāpya nābhyastaṃ kuśalaṃ mayā ।। śociṣyāmi ciraṃ bhūyo yamadūtaiḥ pracoditaḥ ।। paścāttāpānalaścittaṃ ciraṃ dhakṣyatiniścitaṃ ।।
jānannapi ca nīyo ahaṃ tāneva narakānpunaḥ ।। na jāne kena muhyāmi ko atrāntarmama tiṣṭhati ।। na śurā na ca te prājñāḥ kathaṃ dāsīkṛto asmi taiḥ ।। tatrāpyahaṃ na kupyāmi dhigasthānasahiṣṇutāṃ ।।
te api nāvīcikaṃ vahniṃ samudānayituṃ kṣamāḥ ।। kṣaṇātkṣipanti māṃ tatra balinaḥ kleśaśatravaḥ ।। anādyantaṃ mahādīrghaṃ yanmama kleśavairiṇāṃ ।। sevyamānāstvamī kleśāḥ sutarāṃ duḥkhakārakāḥ ।।
hṛdaye nivasatsu nirbhayaṃ mama saṃsāraratiḥ kathaṃ bhavet ।। mativeśmani lobhapañjare yadi tiṣṭhati kutaḥ sukhaṃ mama ।। khalpe api tāvadapakāriṇi baddharoṣā mānonnatāstamanihatya na yānti nidrāṃ ।। agaṇitaśaraśaktighātaduḥkhā na vimukhatāmupayāntyasādhayitvā ।।
bhavati mama viṣādadainyamadya vyasanaśatairapi kena hetunā vai ।। mahārhasiddhyai tu samudyatasya duḥkhāni kasmānmama bādhakāni ।। śītātapādivyasanaṃ sahante jagaddhitārthaṃ na kathaṃ sahe aham ।। pratijñāya mahātmāpi na kleśebhyo vimocitaḥ ।।
anivarttī bhaviṣyāmi tasmātkleśavadhe sadā ।। anyatra tadvidhātkleśāt kleśaghātānubandhinaḥ ।। na tvevāvanatiṃ yāmi sarvathā kleśavairiṇām ।। yataḥ punaḥ saṃbhṛtaśaktireti na kleśaśatrorgatirīdṛśī tu ।।
nodyogo me kevalaṃ mandabuddheḥ kleśāḥ prajñādṛṣṭisādhyā varākāḥ ।। māyaiveyamato vimuñca hṛdayatrāsaṃ bhajasvodyamaṃ prajñārthaṃ kimakāṇḍa eva narakeṣvātmānamābādhase ।। vaidyopadeśāccalataḥ kuto asti bhaiṣajyasādhyasya nirāmayatvam ।। bodhicaryāvatāre bodhisattvaśikṣā caturthaḥ paricchedaḥ ।।
na śikṣā rakṣituṃ śakyā calaṃ cittamarakṣatā ।। karoti yāmavīcyādau muktaścittamataṅgajaḥ ।। bhayamastaṃ gataṃ sarvaṃ kṛtsnaṃ kalyāṇamāgatam ।। sarve narakapālāśca ḍākinyo rākṣasāstathā ।।
cittasyaikasya damanāt sarve dāntā bhavanti ca ।। cittādeva bhavantīti kathitaṃ tattvavādinā ।। taptāyaḥkuṭṭimaṃ kena kuto jātāśca tāḥ striyaḥ ।। tasmānna kaścitrailokye cittādanyo bhayānakaḥ ।।
jagaddaridramadyāpi sā kathaṃ pūrvatāyinām ।। dānapāramitā proktā tasmāt sā cittameva tu ।। labdhe viraticitte tu śīlapāramitā matā ।। mārite krodhacitte tu māritāḥ sarvaśatravaḥ ।।
upānaccarmamātreṇa channā bhavati medinī ।। svacittaṃ vārayiṣyāmi kiṃ mamānyairnivāritaiḥ ।। yatpaṭorekakasyāpi cittasya brahmatādikam ।। anyacittena mandena vṛthaivetyāha sarvavit ।।
yairetaddharmasarvasvaṃ cittaṃ guhyaṃ na bhāvitam ।। cittarakṣāvrataṃ muktvā bahubhiḥ kiṃ mama vrataiḥ ।। evaṃ durjanamadhyastho rakṣeccittavraṇaṃ sadā ।। saṃghātaparvatāghātād bhītaścittavraṇaṃ na kim ।।
pramadājanamadhye api yatirdhīro na khaṇḍyate ।। naśyatvanyacca kuśalaṃ mā tu cittaṃ kadācana ।। smṛtiṃ ca saṃprajanyaṃ ca sarvayatnena rakṣata ।। tathābhyāṃ vyākulaṃ cittaṃ na kṣamaṃ sarvakarmasu ।।
sacchidrakumbhajalavan na smṛtāvavatiṣṭhate ।। asaṃprajanyadoṣeṇa bhavantyāpattikaśmalāḥ ।। upacityāpi puṇyāni muṣitā yānti durgatim ।। prāpyāvatāraṃ muṣṇāti hanti sadgatijībitam ।।
gatāpi pratyupasthāpyā saṃsmṛtyāpāyikīṃ vyathām ।। dhanyānāṃ gurusaṃvāsāt sukaraṃ jāyate smṛtiḥ ।। sarvamevāgratasteṣāṃ teṣāmasmi puraḥ sthitaḥ ।। buddhānusmṛtirapyevaṃ bhavettasya muhurmuhuḥ ।।
smṛtiryadā manodvāre rakṣārthamavatiṣṭhate ।। nirindriyeṇeva mayā sthātavyaṃ kāṣṭhavatsadā ।। nidhyāyantīva satataṃ kāryā dṛṣṭiradhogatā ।। ābhāsamātraṃ dṛṣṭvā ca svāgatārthaṃ vilokayet ।।
diśo viśramya vīkṣeta parāvṛtyeva pṛṣṭhataḥ ।। evaṃ sarvāsvavasthāsu kāryaṃ buddhvā samācaret ।। kathaṃ kāyaḥ sthita iti draṣṭavyaṃ punarantarā ।। dharmacintāmahāstambhe yathā baddho na mucyate ।।
samādhānadhuraṃ naiva kṣaṇamapyutsṛjedyathā ।। dānakāle tu śīlasya yasmāduktamupekṣaṇam ।। tadeva tāvanniṣpādyaṃ tadgatenāntarātmanā ।। asaṃprajanyakleśo api vṛddhiṃ caivaṃ gamiṣyati ।।
kautūhaleṣu sarveṣu hanyādautsukyamāgatam ।। smṛtvā tāthāgatīṃ śikṣāṃ bhītastatkṣaṇamutsṛjet ।। svacittaṃ pratyavekṣyādau kuryāddhairyeṇa yuktimat ।। na kartavyaṃ na vaktavyaṃ sthātavyaṃ kāṣṭhavattadā ।।
sotprāsātiśayaṃ vakraṃ vañcakaṃ ca mano bhavet ।। sādhikṣepaṃ sasaṃrambhaṃ sthātavyaṃ kāṣṭhavattadā ।। upasthānārthi me cittaṃ tasmāttiṣṭhāmi kāṣṭhavat ।। vaktumicchati me cittaṃ tasmāttiṣṭhāmi kāṣṭhavat ।।
svapakṣābhiniviṣṭaṃ vā tasmāttiṣṭhāmi kāṣṭhavat ।। nigṛhṇīyād dṛḍhaṃ śūraḥ pratipakṣeṇa tatsadā ।। salajjaṃ sabhayaṃ śāntaṃ parārādhanatatparam ।। kleśotpādādidaṃ hyetad eṣāmiti dayānvitam ।।
nirmāṇamiva nirmānaṃ dhārayāmyeṣa mānasam ।। dhārayāmīdṛśaṃ cittam aprakampyaṃ sumeruvat ।। na karotyanyathā kāyaḥ kasmādatra pratikriyām ।। tvattaścetpṛthagevāyaṃ tenātra tava ko vyayaḥ ।।
amedhyaghaṭitaṃ yantraṃ kasmādrakṣasi pūtikam ।। asthipañjarato māṃsaṃ prajñāśastreṇa mocaya ।। kimatra sāramastīti svayameva vicāraya ।। adhunā vada kasmāttvaṃ kāyamadyāpi rakṣasi ।।
nāntrāṇi cūṣitavyāni kiṃ kāyena kariṣyasi ।। karmopakaraṇaṃ tvetan manuṣyāṇāṃ śarīrakam ।। kāyaṃ dāsyati gṛdhrebhyas tadā tvaṃ kiṃ kariṣyasi ।। kāyo yāsyati khāditvā kasmāttvaṃ kuruṣe vyayam ।।
nahi vaitanikopāttaṃ sarvaṃ tasmai pradīyate ।। yathākāmaṅgamaṃ kāyaṃ kuru sattvārthasiddhaye ।। tyajed bhṛkuṭisaṅkocaṃ pūrvābhāṣī jagatsuhṛt ।। nāsphālayetkapāṭaṃ ca syānniḥśabdaruciḥ sadā ।।
prāpnotyabhimataṃ kāryam evaṃ nityaṃ yatiścaret ।। pratīcchecchirasā vākyaṃ sarvaśiṣyaḥ sadā bhavet ।। puṇyakāriṇamālokya stutibhiḥ saṃpraharṣayet ।। svavarṇe bhāṣyamāṇe ca bhāvayettadguṇajñatām ।।
bhokṣye tuṣṭisukhaṃ tasmāt paraśramakṛtairguṇaiḥ ।। aprītiduḥkhaṃ dveṣaistu mahadduḥkhaṃ paratra ca ।। śrutisaukhyaṃ kṛpāmūlaṃ mṛdumandasvaraṃ vadet ।। etāneva samāśritya buddhatvaṃ me bhaviṣyati ।।
guṇopakārikṣetre ca duḥkhite ca mahacchubham ।। nāvakāśaḥ pradātavyaḥ kasyacitsarvakarmasu ।। netarārthaṃ tyajecchreṣṭhām anyatrācārasetutaḥ ।। niṣiddhamapyanujñātaṃ kṛpālorarthadarśinaḥ ।।
bhuñjīta madhyamāṃ mātrāṃ tricīvarabahistyajet ।। evameva hi sattvānām āśāmāśu prapūrayet ।। tulyāśaye tu tattyājyam itthaṃ na parihīyate ।। sacchatradaṇḍaśastre ca nāvaguṇṭhitamastake ।।
hīnotkṛṣṭeṣu dharmeṣu samaṃ gauravamācaret ।। na cācāraṃ parityajya sūtramantraiḥ pralobhayet ।। neṣṭaṃ jale sthale bhogye mūtrādeścāpi garhitam ।। pralambapādaṃ nāsīta na bāhū mardayetsamam ।।
lokāprasādakaṃ sarvaṃ dṛṣṭvā pṛṣṭvā ca varjayet ।। samastenaiva hastena mārgamapyevamādiśet ।। acchaṭādi tu kartavyam anyathā syādasaṃvṛtaḥ ।। saṃprajāna।llaghūtthānaḥ prāgavaśyaṃ niyogataḥ ।।
cittaśodhanamācāraṃ niyataṃ tāvadācaret ।। śeṣāpattiśamastena bodhicittajināśrayāt ।। tāsvavasthāsu yāḥ śikṣāḥ śikṣettā eva yatnataḥ ।। na tadasti na yatpuṇyam evaṃ viharataḥ sataḥ ।।
sattvānāmeva cārthāya sarvaṃ bodhāya nāmayet ।। bodhisattvavratadharaṃ mahāyānārthakovidam ।। etaccānyacca buddhoktaṃ jñeyaṃ sūtrāntavācanāt ।। ākāśagarbhe sūtre ca mūlāpattīrnirūpayet ।।
vistareṇa sadācāro yasmāttatra pradarśitaḥ ।। āryanāgārjunābaddhaṃ dvitīyaṃ ca prayatnataḥ ।। tallokacittarakṣārthaṃ śikṣāṃ dṛṣṭvā samācaret ।। yatkāyacittāvasthāyāḥ pratyavekṣā muhurmuhuḥ ।।
cikitsāpāṭhamātreṇa rogiṇaḥ kiṃ bhaviṣyati ।। iti bodhicaryāvatāre saṃprajanyarakṣaṇaṃ nāma pañcamaḥ paricchedaḥ ।। kṛtaṃ kalpasahasrairyat pratighaḥ pratihanti tat ।। tasmāt kṣāntiṃ prayatnena bhāvayedvividhairnayaiḥ ।।
na nidrāṃ na dhṛtiṃ yāti dveṣaśalye hṛdi sthite ।। te apyenaṃ hantumicchanti svāminaṃ dveṣadurbhagam ।। saṅkṣepānnāsti tatkiṃcit krodhano yena susthitaḥ ।। yaḥ krodhaṃ hanti nirbandhāt sa sukhīha paratra ca ।।
daurmanasyāśanaṃ prāpya dveṣo dṛpto nihanti mām ।। yasmānna madvadhādanyat kṛtyamasyāsti vairiṇaḥ ।। daurmanasye api nāstīṣṭaṃ kuśalaṃ tvavahīyate ।। atha nāsti pratīkāro daurmanasyena tatra kim ।।
priyāṇāmātmano vāpi śatroścaitadviparyayāt ।। duḥkhenaiva ca niḥsāraś cetastasmāddṛḍhībhava ।। vṛthā sahante muktyartham ahaṃ kasmāttu kātaraḥ ।। tasmānmṛduvyathābhyāsāt soḍhavyāpi mahāvyathā ।।
mahatkaṇḍvādiduḥkhaṃ ca kimanarthaṃ na paśyasi ।। saukumāryaṃ na kartavyam anyathā vardhate vyathā ।। paraśoṇitamapyeke dṛṣṭvā mūrcchāṃ vrajanti yat ।। duḥkhaduryodhanastasmād bhavedabhibhavedvyathām ।।
saṅgrāmo hi saha kleśair yuddhe ca sulabhā vyathā ।। te te vijayinaḥ śūrāḥ śeṣāstu mṛtamārakāḥ ।। saṃsāriṣu ca kāruṇyaṃ pāpādbhītirjine spṛhā ।। sacetaneṣu kiṃ kopaḥ te api pratyayakopitāḥ ।।
aniṣyamāṇo api balāt krodha utpadyate tathā ।। utpatsya ityabhipretya krodha utpadyate na ca ।। sarvaṃ yatpratyayabalāt svatantraṃ tu na vidyate ।। na cāpi janitasyāsti janito asmīti cetanā ।।
tadeva hi bhavāmīti na saṃcintyopajāyate ।। viṣayavyāpṛtatvācca niroddhumapi nehate ।। pratyayāntarasaṅge api nirvikārasya kā kriyā ।। tasya kriyeti saṃbandhe katarattannibandhanam ।।
nirmāṇavadaceṣṭeṣu bhāveṣvevaṃ kva kupyate ।। yuktā pratītyatā yasmād duḥkhasyoparatirmatā ।। īdṛśāḥ pratyayā asyety evaṃ matvā sukhī bhavet ।। na bhavetkasyacidduḥkhaṃ na duḥkhaṃ kaścidicchati ।।
bhaktacchedādibhiḥ kopād durāpastryādilipsayā ।। nighnanti kecidātmānam apuṇyācaraṇena ca ।। tadaiṣāṃ parakāyeṣu parihāraḥ kathaṃ bhavet ।। na kevalaṃ dayā nāsti krodha utpadyate katham ।।
teṣu kopo na yukto me yathāgnau dahanātmake ।। yathāpyayuktastatkopaḥ kaṭudhūme yathāmbare ।। dveṣeṇa preritaḥ so api dveṣe dveṣo astu me varam ।। tasmānme yuktamevaitat sattvopadravakāriṇaḥ ।।
tena śastraṃ mayā kāyo gṛhītaḥ kutra kupyate ।। tṛṣṇāndhena mayā tatra vyathāyāṃ kutra kupyate ।। svāparādhāgate duḥkhe kasmādanyatra kupyate ।। matkarmajanitā eva tathedaṃ kutra kupyate ।।
yena yāsyanti narakān mayaivāmī hatā nanu ।। māmāśritya tu yāntyete narakān dīrghavedanān ।। kasmādviparyayaṃ kṛtvā khalacetaḥ prakupyasi ।। eṣāmatra kimāyātaṃ yadyātmā rakṣito mayā ।।
hīyate cāpi me caryā tasmānnaṣṭāstapasvinaḥ ।। śarīrābhiniveśāttu kāyaduḥkhena bādhyate ।। kāyaṃ na bādhate tena cetaḥ kasmātprakupyasi ।। iha janmāntare vāpi yenāsau me anabhīpsitaḥ ।।
naṅkṣyatīhaiva me lābhaḥ pāpaṃ tu sthāsyati dhruvam ।। yasmācciramapi sthitvā mṛtyuduḥkhaṃ tadaiva me ।। muhūrtamaparo yaśca sukhī bhūtvā vibudhyate ।। saivopamā mṛtyukāle cirajībyalpajīvinoḥ ।।
labdhvāpi ca bahū।llābhān ciraṃ bhuktvā sukhānyapi riktahastaśca nagnaśca yāsyāmi muṣito yathā ।। puṇyakṣayaśca pāpaṃ ca lābhārthaṃ krudhyato nanu ।। kiṃ tena jīvitenāpi kevalāśubhakāriṇā ।।
parāyaśaskare apyevaṃ kopaste kiṃ na jāyate ।। kleśotpādaparāyatte kṣamā nāvarṇavādini ।। na yujyate mama dveṣo buddhādīnāṃ na hi byathā ।। pūrvavatpratyayotpādaṃ dṛṣṭvā kopaṃ nivārayet ।।
sā vyathā cetane dṛṣṭā kṣamasvaināṃ vyathāmataḥ ।। brūmaḥ kameṣu nirdoṣaṃ kaṃ vā brūmo aparādhinam ।। sarve karmaparāyattaḥ ko ahamatrānyathākṛtau ।। yena sarve bhaviṣyanti maitracittāḥ parasparam ।।
tṛṇādau yatra sajyeta tadākṛṣyāpanīyate ।। tatkṣaṇaṃ tatparityājyaṃ puṇyātmoddāhaśaṅkayā ।। manuṣyaduḥkhairnarakān muktaścetkimabhadrakam ।। tannārakavyathāhetuḥ krodhaḥ kasmānna vāryate ।।
kārito asmi na cātmārthaḥ parārtho vā kṛto mayā ।। jagadduḥkhahare duḥkhe prītirevātra yujyate ।। manastvamapi taṃ stutvā kasmādevaṃ na hṛṣyasi ।। na vāritaṃ ca guṇibhiḥ parāvarjanamuttamam ।।
bhṛtidānādivirater dṛṣṭādṛṣṭaṃ hataṃ bhavet ।। kīrtyamāne paraguṇe svasaukhyamapi necchasi ।। svayaṃ labdhasukheṣvadya kasmātsattveṣu kupyasi ।। satkāramitvaraṃ dṛṣṭvā teṣāṃ kiṃ paridahyase ।।
kuṭumbajīvinaṃ lavdhvā na hṛṣyasi prakupyasi ।। bodhicittaṃ kutastasya yo anyasaṃpadi kupyati ।। sarvathāpi na tatte asti dattādattena tena kim ।। labhamāno na gṛhṇātu vada kena na kupyasi ।।
kṛtapuṇyaiḥ saha spardhām aparaiḥ kartumicchasi ।। tvadāśaṃsanamātreṇa na cāheturbhaviṣyati ।। athāpyartho bhavedevam anarthaḥ konvataḥ paraḥ ।। yato narakapālāstvāṃ krītvā pakṣyanti kumbhiṣu ।।
na balārthaṃ na cārogye na ca kāyasukhāya me ।। madyadyūtādi sevyaṃ syān mānasaṃ sukhamicchatā ।। kimakṣarāṇi bhakṣyāṇi mṛte kasya ca tatsukham ।। tathā stutiyaśohānau svacittaṃ pratibhāti me ।।
paraḥ kila mayi prīta ityetatprītikāraṇam ।। tasyaiva tatprītisukhaṃ bhāgo nālpo api me tataḥ ।। kasmādanyaprasādena sukhiteṣu na me sukham ।। tatrāpyevamasaṃbandhāt kevalaṃ śiśuceṣṭitam ।।
guṇavatsu ca mātsaryaṃ saṃpatkopaṃ ca kurvate ।। apāyapātarakṣārthaṃ pravṛttā nanu te mama ।। ye mocayanti māṃ bandhād dveṣasteṣu kathaṃ mama ।। buddhādhiṣṭhānata iva dveṣasteṣu kathaṃ mama ।।
kṣāntyā samaṃ tapo nāsti nanvetattadupasthitam ।। mayaivātra kṛto vighnaḥ puṇyahetāvupasthite ।। sa eva kāraṇaṃ tasya sa kathaṃ vighna ucyate ।। na ca pravrājake prāpte pravrajyāvighna ucyate ।।
yato me anaparādhasya na kaścidaparādhyati ।। bodhicaryāsahāyatvāt spṛhaṇīyo ripurmama ।। etasmai prathamaṃ deyam etatpūrvā kṣamā yataḥ ।। siddhiheturucito api saddharmaḥ pūjyate katham ।।
anyathā me kathaṃ kṣāntir bhiṣajīva hitodyate ।। sa evātaḥ kṣamāhetuḥ pūjyaḥ saddharmavanmayā ।। etānārādhya bahavaḥ saṃpatpāraṃ yato gatāḥ ।। jineṣu gauravaṃ yadvan na sattveṣviti kaḥ kramaḥ ।।
samaṃ ca tena māhātmyaṃ sattvānāṃ tena te samāḥ ।। buddhaprasādādyatpuṇyaṃ buddhamāhātmyameva tat ।। na tu buddhaiḥ samāḥ kecid anantāṃśairguṇārṇavaiḥ ।। dṛśyate tasya pūjārthaṃ trailokyamapi na kṣamam ।।
etadaṃśānurūpyeṇa sattvapūjā kṛtā bhavet ।। sattvārādhanamutsṛjya niṣkṛtiḥ kā parā bhavet ।। mahāpakāriṣvapi tena sarvakalyāṇamevācaraṇīyameṣu ।। ahaṃ kathaṃ svāmiṣu teṣu teṣu karomi mānaṃ na tu dāsabhāvam ।।
tattoṣaṇātsarvamunīndratuṣṭis tatrāpakāre apakṛtaṃ munīnām ।। sattvavyathāyāmapi tadvadeva na prītyupāyo asti dayāmayānām ।। tadadya pāpaṃ pratideśayāmi yatkheditāstanmunayaḥ kṣamantām ।। kurvantu me mūrdhni padaṃ janaughā vighnantu vā tuṣyatu lokanāthaḥ ।।
dṛśyanta ete nanu sattvarūpās ta eva nāthāḥ kimanādaro atra ।। kokasya duḥkhāpahametadeva tasmānmamāstu vratametadeva ।। vikartuṃ naiva śaknoti dīrghadarśī mahājanaḥ ।। tathā na durbalaṃ kaṃcid aparāddhaṃ vimānayet ।।
tasmādārādhayetsattvān bhṛtyaścaṇḍanṛpaṃ yathā ।। yatsattvadaurmanasyena kṛtena hyanubhūyate ।। yatsattvasaumanasyena kṛtena hyanubhūyate ।। ihaiva saubhāgyayaśaḥ sausthityaṃ kiṃ na paśyasi ।।
cakravartisukhaṃ sphītaṃ kṣamī prāpnoti saṃsaran ।। bodhicaryāvatāre kṣāntipāramitā ṣaṣṭhaḥ paricchedaḥ ।। na hi vīryaṃ vinā puṇyaṃ yathā vāyuṃ vināgatiḥ ।। ālasyaṃ kutsitāsaktir viṣādātmāvamanyanā ।।
saṃsāraduḥkhānudvegād ālasyamupajāyate ।। kimadyāpi na jānāsi mṛtyorvadanamāgataḥ ।। tathāpi nidrāṃ yāsyeva caṇḍālamahiṣo yathā ।। kathaṃ te rocate bhoktuṃ kathaṃ nidrā kathaṃ ratiḥ ।।
saṃtyajyāpi tadālasyam akāle kiṃ kariṣyasi ।। akasmānmṛtyurāyāto hā hato asmīti cintayan ।। bandhūn nirāśān saṃpaśyan yamadūtamukhāni ca ।। trāsoccāraviliptāṅgo vihvalaḥ kiṃ kariṣyasi ।।
kiṃ punaḥ kṛtapāpasya tīvrānnarakaduḥkhataḥ ।। kṛtvā ca nārakaṃ karma kimevaṃ svasthamāsyate ।। mṛtyugrasto amarākāra hā duḥkhita vihanyase ।। mūḍha kālo na nidrāyā iyaṃ naurdurlabhā punaḥ ।।
ratirauddhatyahāsādau duḥkhahetau kathaṃ tava ।। parātmasamatā caiva parātmaparivartanam ।। yasmāttathāgataḥ satyaṃ satyavādīdamuktavān ।। yairutsāhavaśāt prāptā durāpā bodhiruttamā ।।
sarvajñanītyanutsargād bodhiṃ kiṃ nāpnuyāmaham ।। gurulāghavamūḍhatvaṃ tanme syādavicārataḥ ।। kalpakoṭīrasaṃkhyeyā na ca bodhirbhaviṣyati ।। naṣṭaśalyavyathāpohe tadutpādanaduḥkhavat ।।
tasmādbahūni duḥkhāni hantuṃ soḍhavyamalpakam ।। madhureṇopacāreṇa cikitsati mahāturān ।। tatkaroti kramātpaścād yatsvamāṃsānyapi tyajet ।। māṃsāsthi tyajatastasya tadā kiṃ nāma duṣkaram ।।
mithyākalpanayā citte pāpātkāye yato vyathā ।। tiṣṭhan parārthaṃ saṃsāre kṛpāluḥ kena khidyate ।। bodhicittabalādeva śrāvakebhyo api śīghragaḥ ।। bodhicittarathaṃ prāpya sarvakhedaśramāpaham ।।
chandaṃ duḥkhabhayātkuryād anuśaṃsāṃśca bhāvayan ।। chandamānaratityāgatātparyavaśitābalaiḥ ।। ekaikasyāpi doṣasya yatra kalpārṇavaiḥ kṣayaḥ ।। aprameyavyathābhājye noraḥ sphuṭati me katham ।।
tatraikaikaguṇābhyāso bhavetkalpārṇavairna vā ।। vṛthā nītaṃ mayā janma kathaṃcillabdhamadbhutam ।। na kṛtā śāsane kārā daridrāśā na pūritā ।। duḥkhāya kevalaṃ mātur gato asmi garbhaśalyatām ।।
vipattirīdṛśī jātā ko dharme chandamutsṛjet ।। tasyāpi mūlaṃ satataṃ vipākaphalabhāvanā ।। abhilāṣavighātāśca jāyante pāpakāriṇām ।। tatra tatraiva tatpuṇyaiḥ phalārgheṇābhipūjyate ।।
tatra tatraiva tatpāpair duḥkhaśastrairvihanyate ।। munikarabodhitāmbujavinirgatasadvapuṣaḥ sugatasutā bhavanti sugatasya puraḥ kuśalaiḥ ।। jvaladasiśaktighātaśataśātitamāṃsadalaḥ patati sutaptalohadharaṇīṣvaśubhairbahuśaḥ ।। vajradhvajasya vidhinā mānaṃ tvārabhya bhāvayet ।।
anārambho varaṃ nāma na tvārabhya nivartanam ।। anyacca kāryakālaṃ ca hīnaṃ tacca na sādhitam ।। mayaivaikena kartavyam ityeṣā karmamānitā ।। tasmānmayaiṣāṃ kartavyaṃ nāśakto ahaṃ yathā janaḥ ।।
mānāccenna karomyetan māno naśyatu me varam ।। āpadābādhate alpāpi mano me yadi durbalam ।। vyutthitaśceṣṭamānastu mahatāmapi durjayaḥ ।। trailokyavijigīṣutvaṃ hāsyamāpajjitasya me ।।
mayaiṣa māno voḍhavyo jinasiṃhasuto hyaham ।। mānī śatruvaśaṃ naiti mānaśatruvaśāśca te ।। parapiṇḍāśino dāsā mūrkhā durdarśanāḥ kṛśāḥ ।। te api cenmānināṃ madhye dīnāstu vada kīdṛśāḥ ।।
ye taṃ sphurantamapi mānaripuṃ nihatya kāmaṃ jane jayaphalaṃ pratipādayanti ।। duryodhanaḥ kleśagaṇaiḥ siṃho mṛgagaṇairiva ।। evaṃ kṛcchramapi prāpya na kleśavaśago bhavet ।। tatkarmaśauṇḍo atṛptātmā krīḍāphalasukhepsuvat ।।
karmaiva tu sukhaṃ yasya niṣkarmā sa sukhī katham ।। puṇyāmṛtaiḥ kathaṃ tṛptir vipākamadhuraiḥ śivaiḥ ।। yathā madhyāhnasaṃtapta ādau prāptasarāḥ karī ।। susamāptaṃ ca tanmuñced uttarottaratṛṣṇayā ।।
khaḍgayuddhamivāpannaḥ śikṣitenāriṇā saha ।। smṛtikhaḍgaṃ tathā bhraṣṭaṃ gṛhṇīyānnarakān smaran ।। tathaiva cchidramāsādya doṣaścitte prasarpati ।। skhalite maraṇatrāsāt tatparaḥ syāttathā vratī ।।
nidrālasyāgame tadvat pratikurvīta satvaram ।। kathaṃ karomi yenedaṃ punarme na bhavediti ।। kathaṃ nāmāsvavasthāsu smṛtyabhyāso bhavediti ।। karmāgamādyathā pūrvaṃ sajjaḥ sarvatra vartate ।।
tathotsāhavaśaṃ yāyād ṛddhiścaivaṃ samṛdhyati ।। bodhicaryāvatāre vīryapāramitā nāma saptamaḥ paricchedaḥ ।। vikṣiptacittastu naraḥ kleśadaṃṣṭrāntare sthitaḥ ।। tasmāllokaṃ parityajya vitarkān parivarjayet ।।
tasmādetatparityāge vidvānevaṃ vibhāvayet ।। śamathaḥ prathamaṃ gaveṣaṇīyaḥ sa ca loke nirapekṣayābhiratyā ।। yena janmasahasrāṇi draṣṭavyo na punaḥ priyaḥ ।। na ca tṛpyati dṛṣṭvāpi pūrvavad bādhyate tṛṣā ।।
dahyate tena śokena priyasaṃgamakāṅkṣayā ।। aśāśvatena mitrena dharmo bhraśyati śāśvataḥ ।। neṣyate viṣabhāgaśca kiṃ prāptaṃ bālasaṃgamāt ।। toṣasthāne prakupyanti durārādhāḥ pṛthagjanāḥ ।।
atha na śrūyate teṣāṃ kupitā yānti durgatim ।। avarṇāt pratighaśceti kadā bālāddhitaṃ bhavet ।। ityādyavaśyamaśubhaṃ kiṃcidbālasya bālataḥ ।। ekākī vihariṣyāmi sukhamakliṣṭamānasaḥ ।।
na saṃstavānubandhena kiṃtūdāsīnasādhuvat ।। apūrva iva sarvatra vihariṣyāmyasaṃstutaḥ ।। iti martyasya saṃprāptān maraṇājjāyate bhayam ।। tattatsahasraguṇitaṃ duḥkhaṃ bhūtvopatiṣṭhati ।।
svayameva ca yātyetad dhairyaṃ kṛtvā pratīkṣatām ।। saha lābhayaśobhiste na jñātāḥ kva gatā iti ।। māmevānye praśaṃsanti kiṃ viṣīdāmi ninditaḥ ।। kiṃ punarmādṛśairajñais tasmāt kiṃ kokacintayā ।।
prakṛtyā duḥkhasaṃvāsaiḥ kathaṃ tairjāyate ratiḥ ।। na svārthena vinā prītir yasmādbālasya jāyate ।। dravyanāśe yathodvegaḥ sukhahānikṛto hi saḥ ।। kadā taiḥ sukhasaṃvāsaiḥ saha vāso bhavenmama ।।
kadānapekṣo yāsyāmi pṛṣṭhato anavalokayan ।। svacchandacāryanilayo vihariṣyāmyahaṃ kadā ।। nirbhayo vihariṣyāmi kadā kāyamagopayan ।। svakāyaṃ tulayiṣyāmi kadā śatanadharmiṇam ।।
śṛgālā api yadgandhān nopasarpeyurantikam ।। pṛthak pṛthaggamiṣyanti kimutānyaḥ priyo janaḥ ।। nānyasya tadvyathābhāgaḥ kiṃ priyairvighnakārakaiḥ ।। tathā bhavādhvagasyāpi janmāvāsaparigrahaḥ ।।
āśocyamāno lokena tāvadeva vanaṃ vrajet ।। pūrvameva mṛto loke mriyamāṇo na śocati ।। buddhādyanusmṛtiṃ cāsya vikṣipanti na kecana ।। sarvavikṣepaśamanī sevitavyā mayā sadā ।।
samādhānāya cittasya prayatiṣye damāya ca ।। iha bandhavadhacchedair narakādau paratra ca ।। na ca pāpamakīrttirvā yadarthaṃ gaṇitā purā ।। yānyeva ca pariṣvajya vabhūvottamanirvṛtāḥ ।।
prakāmaṃ saṃpariṣvajya kiṃ na gacchasi nirvṛtim ।। purā dṛṣṭamadṛṣṭaṃ vā mukhaṃ jālikayāvṛtam ।। gṛdhrairvyaktīkṛtaṃ paśya kimidānīṃ palāyase ।। tadadya bhakṣitaṃ yāvat kimīrṣyālo na rakṣasi ।।
āhāraḥ pūjyate anyeṣāṃ srakcandanavibhūṣaṇaiḥ ।। vetāḍeneva kenāpi cālyamānād bhayaṃ na kim ।। tatrāmedhyamaniṣṭaṃ te lālāpānaṃ kathaṃ priyam ।। durgandhaṃ na sravantīti kāmino amedhyamohitāḥ ।।
na cetprayojanaṃ tena kasmācchannaṃ vimṛdyate ।। māṃsakardamasaṃliptaṃ snāyubaddhāsthipañjaram ।। amedhyabhastrāmaparāṃ gūthaghasmara vismara ।। acetanaṃ svabhāvena māṃsaṃ tvaṃ kathamicchasi ।।
yacca śakyaṃ na tadvetti kiṃ tadāliṅgase mudhā ।। svāmedhyamayameva tvaṃ taṃ nāvaiṣīti vismayaḥ ।। amedhyaśauṇḍacittasya kā ratirgūthapañjare ।। yatastannirgataṃ kāyāt taṃ spraṣṭuṃ kathamicchasi ।।
amedhyakṣetrasaṃbhūtaṃ tadbījaṃ tena vardhitam ।। bahvamedhyamayaṃ kāyam amedhyajamapīcchasi ।। amedhyabhāṇḍānaparān gūthaghasmara vāñchasi ।। mukhakṣiptavisṛṣṭeṣu bhūmirapyaśucirmatā ।।
śmaśāne patitān ghorān kāyān paśyāparānapi ।। kathaṃ jñātvāpi tatraiva punarutpadyate ratiḥ ।। anyadīyena gandhena kasmādanyatra rajyate ।। kimanartharucirlokas taṃ gandhenānulimpati ।।
anyadīyena gandhena kasmādanyatra rajyate ।। malapaṅkadharo nagnaḥ kāyaḥ prakṛtibhīṣaṇaḥ ।। ātmavyāmohanodyuktair unmattairākulā mahī ।। grāmaśmaśāne ramase calatkaṅkālasaṃkule ।।
tadarthamarjanāyāso narakādiṣu ca vyathā ।। yātyarjanena tāruṇyaṃ vṛddhaḥ kāmaiḥ karoti kim ।। gṛhamāgatya sāyāhne śerate sma mṛtā iva ।। vatsarairapi nekṣante putradārāṃstadarthinaḥ ।।
tanna prāptaṃ mudhaivāyur nītaṃ tu parakarmaṇā ।। prasūyante striyo anyeṣām aṭavīviṭapādiṣu ।। mānārthaṃ dāsatāṃ yānti mūḍhāḥ kāmaviḍambitāḥ ।। dṛśyante dahyamānāśca hanyamānāśca śaktibhiḥ ।।
vyagratayā dhanasaktamatīnāṃ nāvasaro bhavaduḥkhavimukteḥ ।। śakaṭaṃ vahato yadvat paśorghāsalavagrahaḥ ।। hatā daivahateneyaṃ kṣaṇasaṃpatsudurlabhā ।। kāyasyārthe kṛto yo ayaṃ sarvakālaṃ pariśramaḥ ।।
caryāduḥkhānmahadduḥkhaṃ sā ca bodhirna kāminām ।। kāmānāmupamāṃ yānti narakādivyathāsmṛteḥ ।। kalahāyāsaśūnyāsu śāntāsu vanabhūmiṣu ।। niḥśabdasaumyavanamārutavījyamānaiḥ caṃkramyate parahitāya vicintyate ca ।।
parigraharakṣaṇakhedamuktaḥ caratyapekṣāvirato yatheṣṭam ।। yatsaṃtoṣasukhaṃ bhuṅkte tadindrasyāpi durlabham ।। upaśāntavitarkaḥ san bodhicittaṃ tu bhāvayet ।। samaduḥkhasukhāḥ sarve pālanīyā mayātmavat ।।
tathā jagadbhinnamabhinnaduḥkhasukhātmakaṃ sarvamidaṃ tathaiva ।। tathāpi tadduḥkhameva mamātmasnehaduḥsaham ।। tathāpi tasya tadduḥkham ātmasnehena duḥsaham ।। anugrāhyā mayānye api sattvatvādātmasattvavat ।।
tadātmanaḥ ko viśeṣo yenātraiva sukhodyamaḥ ।। tadātmanaḥ ko viśeṣo yattaṃ rakṣāmi netaram ।। nāgāmikāyaduḥkhānme bādhā tatkena rakṣyate ।। anya eva mṛto yasmād anya eva prajāyate ।।
pādaduḥkhaṃ na hastasya kasmāt tattena rakṣyate ।। yadayuktaṃ nivartyaṃ tat svamanyacca yathābalam ।। yasya duḥkhaṃ sa nāstyasmāt kasya tat svaṃ bhaviṣyati ।। duḥkhatvādeva vāryāṇi niyamastatra kiṃkṛtaḥ ।।
vāryaṃ cetsarvamapyevaṃ na cedātmani sarvavat ।। jagadduḥkhaṃ nirūpyedaṃ kṛpāduḥkhaṃ kathaṃ bahu ।। utpādyameva tadduḥkhaṃ sadayena parātmanoḥ ।। ātmaduḥkhaṃ na nihataṃ bahūnāṃ duḥkhināṃ vyayāt ।।
avīcimavagāhante haṃsāḥ padmavanaṃ yathā ।। taireva nanu paryāptaṃ mokṣeṇārasikena kim ।। na vipākaphalākāṅkṣā parārthaikāntatṛṣṇayā ।। rakṣācittaṃ dayācittaṃ karomyevaṃ pareṣvapi ।।
bhavatyahamiti jñānam asatyapi hi vastuni ।। paratvaṃ tu svakāyasya sthitameva na duṣkaram ।। ātmabhāvaparityāgaṃ parādānaṃ ca bhāvayet ।। jagato avayavatvena tathā kasmānna dehinaḥ ।।
pareṣvapi tathātmatvaṃ kimabhyāsānna jāyate ।। ātmānaṃ bhojayitvaiva phalāśā na ca jāyate ।। rakṣācittaṃ dayācittaṃ jagatyabhyasyatāṃ tathā ।। parṣacchāradyabhayamapy apanetuṃ janasya hi ।।
yasyaiva śravaṇāttrāsas tenaiva na vinā ratiḥ ।। sa caretparamaṃ guhyaṃ parātmaparivartanam ।। na dviṣetkastamātmānaṃ śatruvadyo bhayāvahaḥ ।। pakṣimatsyamṛgān hanti paripanthaṃ ca tiṣṭhati ।।
ratnatrayasvamādadyād yenāvīcīndhano bhavet ।। na paśyecchatruvaccainaṃ kaścainaṃ pratimānayet ।। yadi bhokṣye kiṃ dadāmīti parārthe devarājatā ।। ātmānaṃ pīḍayitvā tu parārthaṃ sarvasaṃpadaḥ ।।
tāmevānyatra saṃkrāmya sugatiḥ satkṛtirmatiḥ ।। parārthaṃ tvenamājñapya svāmitvādyanubhūyate ।। ye kecit sukhitā loke sarve te anyasukhecchayā ।। svārthārthinaśca bālasya muneścānyārthakāriṇaḥ ।।
svasukhasyānyaduḥkhena parivartamakurvataḥ ।। bhṛtyasyākurvataḥ karma svāmino adadato bhṛtim ।। anyo anyaduḥkhanādghoraṃ duḥkhaṃ gṛhṇanti mohitāḥ ।। sarvāṇi tānyātmaparigraheṇa tatkiṃ mamānena parigraheṇa ।।
yathāgnimaparityajya dāhaṃ tyaktuṃ na śakyate ।। dadāmyanyebhya ātmānaṃ parān gṛhṇāmi cātmavat ।। sarvasattvārthamutsṛjya nānyaccintyaṃ tvayādhunā ।। na yuktaṃ syandituṃ svārtham anyadīyaiḥ karādibhiḥ ।।
tattadevāpahṛtyāsmāt parebhyo hitamācara ।। bhāvayerṣyāṃ ca mānaṃ ca nirvikalpyena cetasā ।। stūyate ayamahaṃ nindyo duḥkhito ahamayaṃ sukhī ।। ayaṃ kila mahā।lloke nīco ahaṃ kila nirguṇaḥ ।।
santi te yeṣvahaṃ nīcaḥ santi te yeṣvahaṃ varaḥ ।। cikitsyo ahaṃ yathāśakti pīḍāpyaṅgīkṛtā mayā ।। kiṃ mamaitadguṇaiḥ kṛtyam ātmā tu guṇavānayam ।। aparān guṇamānena paṇḍitān vijigīṣate ।।
kalahenāpi saṃsādhyaṃ lābhasatkāramātmanaḥ ।। api nāma guṇā ye asya na śroṣyantyapi kecana ।। sulabdhā adya me lābhāḥ pūjito ahamayaṃ na tu ।। hāsyaṃ janasya sarvasya nindyamānamitastataḥ ।।
kimasya śrutametāvat prajñārūpaṃ kulaṃ dhanam ।। saṃjātapulako hṛṣṭaḥ paribhokṣye sukhotsavam ।। datvāsmai yāpanāmātram asmatkarma karoti cet ।। anena śataśaḥ sarve saṃsāravyathitā vayam ।।
śrameṇa mahatānena duḥkhameva tvayārjitam ।। drakṣyasyetadguṇān paścād bhūtaṃ hi vacanaṃ muneḥ ।। bauddhaṃ saṃpatsukhaṃ muktvā nābhaviṣyadiyaṃ daśā ।। cakartha tvamahaṃkāraṃ tathānyeṣvapi bhāvaya ।।
tattadevāpahṛtyarthaṃ parebhyo hitamācara ।। paraḥ karotyayaṃ neti kuruṣverṣyāṃ tvamātmani ।। kadāyaṃ kiṃ karotīti chalamasya nirūpaya ।। alpamapyasya doṣaṃ ca prakāśaya mahāmuneḥ ।।
nikṛṣṭadāsavaccainaṃ sattvakāryeṣu vāhaya ।। yathā kaścinna jānīyād guṇamasya tathā kuru ।। tattadātmani sattvārthe vyasanaṃ vinipātaya ।। sthāpyo navabadhūvṛttau hrīto bhīto atha saṃvṛtaḥ ।।
evameṣaḥ vaśaḥ kāryo nigrāhyastadatikrame ।। tvāmeva nigrahīṣyāmi sarvadoṣāstadāśritāḥ ।। anyo asau pūrvakaḥ kālas tvayā yatrāsmi nāśitaḥ ।। tvaṃ vikrīto mayānyeṣu bahukhedamacintayan ।।
tvaṃ māṃ narakapāleṣu pradāsyasi na saṃśayaḥ ।। nihanmi svārthaceṭaṃ tvāṃ tāni vairāṇyanusmaran ।। yadyātmā rakṣitavyo ayaṃ rakṣitavyo na yujyate ।। sukumārataro bhūtvā patatyeva tathā tathā ।।
nālaṃ pūrayituṃ vāñchāṃ tatko asyecchāṃ kariṣyati ।। nirāśo yastu sarvatra tasya saṃpadajīrṇikā ।। bhadrakaṃ nāma tadvastu yadiṣṭatvānna gṛhyate ।। aśucipratimā ghorā kasmādatra mamāgrahaḥ ।।
loṣṭrādeḥ ko viśeṣo asya hāhaṃkāraṃ na naśyasi ।। kimasya kāṣṭhatulyasya dveṣeṇānunayena vā ।। na ca sneho na ca dveṣas tasmāt snehaṃ karomi kim ।। sa eva cenna jānāti śramaḥ kasya kṛtena me ।।
sarve svakāyamicchanti te api kasmānna me priyāḥ ।। ato ayaṃ bahudoṣo api dhāryate karmabhāṇḍavat ।। apramādakathāṃ smṛtvā styānamiddhaṃ nivārayan ।। vimārgāccittamākṛṣya svālambananirantaram ।।
bodhicaryāvatāre dhyānapāramitā aṣṭamaḥ paricchedaḥ ।। tasmādutpādayet prajñāṃ duḥkhanivṛttikāṅkṣayā ।। buddheragocarastattvaṃ buddhiḥ saṃvṛtirucyate ।। tatra prākṛtako loko yogilokena bādhyate ।।
dṛṣṭāntenobhayeṣṭena kāryārthamavicārataḥ ।। na tu māyāvadityatra vivādo yogilokayoḥ ।। aśucyādiṣu śucyādiprasiddhiriva sā mṛṣā ।। tattvataḥ kṣaṇikā naite saṃvṛtyā cedvirudhyate ।।
anyathā lokabādhā syād aśucistrīnirūpaṇe ।। yadi māyopamaḥ sattvaḥ kiṃ punarjāyate mṛtaḥ ।। dīrghasaṃtānamātreṇa kathaṃ sattvo asti satyataḥ ।। cittamāyāsamete tu pāpapuṇyasamudbhavaḥ ।।
sāpi nānāvidhā māyā nānāpratyayasaṃbhavā ।। nirvṛtaḥ paramārthena saṃvṛtyā yadi saṃsaret ।। pratyayānāmanucchede māyāpyucchidyate na hi ।। yadā na bhrāntirapyasti māyā kenopalabhyate ।।
cittasyaiva sa ākāro yadyapyanyo asti tattvataḥ ।। uktaṃ ca lokanāthena cittaṃ cittaṃ na paśyati ।। ātmabhāvaṃ yathā dīpaḥ saṃprakāśayatīti cet ।। na hi sphaṭikavannīlaṃ nīlatve anyamapekṣate ।।
anīlatve na tannīlaṃ kuryādātmānamātmanā ।। anīlatve na tannīlaṃ kuryādātmānamātmanā ।। buddhiḥ prakāśata iti jñātvedaṃ kena kathyate ।। vandhyāduhitṛlīleva kathyamānāpi sā mudhā ।।
anyānubhūte saṃbandhāt smṛtirākhuviṣaṃ yathā ।। siddhāñjanavidherdṛṣṭo ghaṭo naivāñjanaṃ bhavet ।। satyataḥ kalpanā tvatra duḥkhaheturnivāryate ।। vastu cet sā kathaṃ nānyān anyā cennāsti vastutaḥ ।।
vastvāśrayaścet saṃsāraḥ so anyathākāśavadbhavet ।। asatsahāyamekaṃ hi cittamāpadyate tava ।। evaṃ ca ko guṇo labdhaś cittamātre api kalpite ।। yadā māyāstriyāṃ rāgas tatkarturapi jāyate ।।
taddṛṣṭikāle tasyāto durbalā śūnyavāsanā ।। kiṃcinnāstīti cābhyāsāt sāpi paścāt prahīyate ।। tadā nirāśrayo abhāvaḥ kathaṃ tiṣṭhenmateḥ puraḥ ।। tadānyagatyabhāvena nirālambā praśāmyate ।।
vineyapraṇidhānābhyāṃ jinabimbaṃ tathekṣyate ।। sa tasmiṃściranaṣṭe api viṣādīnupaśāmayet ।। karoti sarvakāryāṇi bodhisattve api nirvṛte ।। tulyaiva paṭhyate yasmāt tiṣṭhato nirvṛtasya ca ।।
satyabuddhe kṛtā pūjā saphaleti kathaṃ yathā ।। na vinānena mārgeṇa bodhirityāgamo yataḥ ।। yasmādubhayasiddho asau na siddho asau tavāditaḥ ।। anyobhayeṣṭasatyatve vedāderapi satyatā ।।
tīrthikaiḥ savivādatvāt svaiḥ paraiścāgamāntaram ।। sāvalambanacittānāṃ nirvāṇamapi duḥsthitam ।। dṛṣṭaṃ ca teṣu sāmarthyaṃ niḥkleśasyāpi karmaṇaḥ ।। kimakliṣṭāpi tṛṣṇaiṣāṃ nāsti saṃmohavat satī ।।
sālambanena cittena sthātavyaṃ yatra tatra vā ।। yathāsaṃjñisamāpattau bhāvayettena śūnyatām ।। mahāyānaṃ bhavatsūtraiḥ prāyastulyaṃ na kiṃ matam ।। ekena sūtratulyena kiṃ na sarvaṃ jinoditam ।।
tattvayānavabuddhatvād agrāhyaṃ kaḥ kariṣyati ।। mohena duḥkhināmarthe śūnyatāyā idaṃ phalam ।। tasmānnirvicikitsena bhāvanīyaiva śūnyatā ।। śīghraṃ sarvajñatākāmo na bhāvayati tāṃ katham ।।
śūnyatā duḥkhaśamanī tataḥ kiṃ jāyate bhayam ।। ahameva na kiṃcicced bhayaṃ kasya bhaviṣyati ।। na śiṃghānaṃ na ca śleṣmā na pūyaṃ lasikāpi vā ।। na cāhamantranirguṇḍī gūthamūtramahaṃ na ca ।।
na ca chidrāṇyahaṃ nāpi ṣaḍvijñānāni sarvathā ।। jñeyaṃ vinā tu kiṃ vetti yena jñānaṃ nirucyate ।। tenāsaṃnihitajñeyaṃ jñānaṃ nāstīti niścayaḥ ।। śabdasyāsaṃnidhānāccet tatastajjñānamapyasat ।।
ekaḥ pitā ca putraśca kalpyate na tu tattvataḥ ।। śabdagrahaṇayuktastu svabhāvastasya nekṣyate ।। sa evānyasvabhāvaśced apūrveyaṃ tadekatā ।। jñānatā cettataḥ sarvapuṃsāmaikyaṃ prasajyate ।।
viśeṣaśca yadā mithyā kaḥ sādṛśyāśrayastadā ।। atha jñaścetanāyogād ajño naṣṭaḥ prasajyate ।। ajñasya niṣkriyasyaivam ākāśasyātmatā matā ।। karma kṛtvā vinaṣṭe hi phalaṃ kasya bhaviṣyati ।।
nirvyāpāraśca tatrātmety atra vādo vṛthā nanu ।। saṃtānasyaikyamāśritya kartā bhokteti deśitam ।। athotpannamahaṃ cittaṃ naṣṭe asminnāstyahaṃ punaḥ ।। tathāhamapyasadbhūto mṛgyamāṇo vicārataḥ ।।
kāryārthamabhyupetena yo mohena prakalpitaḥ ।। duḥkhavyupaśamārthaṃ tu kāryamoho na vāryate ।। tato api na nivartyaścet varaṃ nairātmyabhāvanā ।। nodaraṃ nāpyayaṃ pṛṣṭhaṃ noro bāhū na cāpi saḥ ।।
na grīvā na śiraḥ kāyaḥ kāyo atra kataraḥ punaḥ ।। aṃśā aṃśeṣu vartante sa ca kutra svayaṃ sthitaḥ ।। kāyāstāvanta eva syur yāvantaste karādayaḥ ।। karādibhyaḥ pṛthag nāsti kathaṃ nu khalu vidyate ।।
saṃniveśaviśeṣeṇa sthānau puruṣabuddhivat ।। evaṃ karādau sā yāvat tāvatkāyo atra dṛśyate ।। so api parvasamūhatvāt parvāpi svāṃśabhedataḥ ।। digvibhāgo niraṃśatvād ākāśaṃ tena nāstyaṇuḥ ।।
kāyaścaivaṃ yadā nāsti tadā kā strī pumāṃśca kaḥ ।। śokādyārtāya mṛṣṭādi sukhaṃ cetkiṃ na rocate ।। vedanātvaṃ kathaṃ tasya yasya nānubhavātmatā ।। tuṣṭimātrā'parā cetsyāt tasmātsāpyasya sūkṣmatā ।।
kalpanābhiniveśo hi vedanetyāgataṃ nanu ।। vikalpakṣetrasaṃbhūtadhyānāhārā hi yoginaḥ ।। nirantaratve apyekatvaṃ kasya kenāstu saṃgatiḥ ।। apraveśe na miśratvam amiśratve na saṃgatiḥ ।।
saṃsarge ca niraṃśatvaṃ yadi dṛṣṭaṃ nidarśaya ।। samūhasyāpyavastutvād yathā pūrvaṃ vicāritam ।। kimarthamayamāyāsaḥ bādhā kasya kuto bhavet ।। tadāvasthāmimāṃ dṛṣṭvā tṛṣṇe kiṃ na vidīryase ।।
cittena sahajātatvād vedanā tena nekṣyate ।। svātmānaṃ nānubhavati na cānyenānubhūyate ।। nirātmake kalāpe asmin ka eva bādhyate anayā ।। nāpyantarna bahiścittam anyatrāpi na labhyate ।।
tanna kiṃcidataḥ sattvāḥ prakṛtyā parinirvṛtāḥ ।। jñeyena saha cejjñānaṃ kimālambyāsya saṃbhavaḥ ।। evaṃ ca sarvadharmāṇām utpattirnāvasīyate ।। atha sāpyanyasaṃvṛtyā syātsattvo nirvṛtaḥ kutaḥ ।।
sa paścānniyataḥ so asti na cennāstyeva saṃvṛtiḥ ।। yathāprasiddhamāśritya vicāraḥ sarva ucyate ।। tadānavasthā tasyāpi vicārasya vicāraṇāt ।। nirāśrayatvānnodeti tacca nirvāṇamucyate ।।
yadi jñānavaśādartho jñānāstitve tu kā gatiḥ ।। athānyonyavaśātsattvam abhāvaḥ syāddvayorapi ।। putrābhāve pitā nāsti tathā sattvaṃ tayordvayoḥ ।। jñeyājjñānena jātena tatsattā kiṃ na gamyate ।।
jñānāstitvaṃ kuto jñātaṃ jñeyaṃ yattena gamyate ।। padmanālādibhedo hi hetubhedena jāyate ।। kasmāccetphalado hetuḥ pūrvahetuprabhāvataḥ ।। bhūtāni cedbhavatvevaṃ nāmamātre api kiṃ śramaḥ ।।
laṅghyāścāśucayaścaiva kṣmādayo na sa īśvaraḥ ।। acintyasya ca kartṛtvam apyacintyaṃ kimucyate ।। kṣmādisvabhāva īśaśca jñānaṃ jñeyādanādi ca ।। hetorādirna cedasti phalasyādiḥ kuto bhavet ।।
tenākṛto anyo nāstyeva tenāsau kimapekṣatām ।। nākartumīśaḥ sāmagryāṃ na kartuṃ tadabhāvataḥ ।। icchannapīcchāyattaḥ syāt kurvataḥ kuta īśatā ।। sāṃkhyāḥ pradhānamicchanti nityaṃ lokasya kāraṇam ।।
pradhānamiti kathyante viṣamairjagaducyate ।। evaṃ guṇā na vidyante pratyekaṃ te api hi tridhā ।। acetane ca vastrādau sukhāderapyasaṃbhavaḥ ।। sukhādyeva ca te hetuḥ na ca tasmātpaṭādayaḥ ।।
sukhādīnāṃ ca nityatvaṃ kadācinnopalabhyate ।। tadeva sūkṣmatāṃ yāti sthūlaṃ sūkṣmaṃ ca tatkatham ।। sarvasya vastunastadvat kiṃ nānityatvamiṣyate ।। nāsadutpadyate kiṃcid asattvāditi cenmatam ।।
annādo amedhyabhakṣaḥ syāt phalaṃ hetau yadi sthitam ।। mohāccennekṣate lokaḥ tattvajñasyāpi sā sthitiḥ ।। lokāpramāṇatāyāṃ cet vyaktadarśanamapyasat ।। tattvataḥ śūnyatā tasmād bhāvānāṃ nopapadyate ।।
tasmādbhāvo mṛṣā yo hi tasyābhāvaḥ sphuṭaṃ mṛṣā ।। tadbhāvakalpanotpādaṃ vibadhnāti mṛṣā ca sā ।। na ca vyastasamasteṣu pratyayeṣu vyavasthitam ।। māyātaḥ ko viśeṣo asya yanmūḍhaiḥ satyataḥ kṛtam ।।
āyāti tatkutaḥ kutra yāti ceti nirūpyatām ।। pratibimbasame tasmin kṛtrime satyatā katham ।। athāpyavidyamāno asau hetunā kiṃ prayojanam ।। tadavasthaḥ kathaṃ bhāvaḥ ko vānyo bhāvatāṃ gataḥ ।।
nājātena hi bhāvena so abhāvo apagamiṣyati ।। bhāvaścābhāvatāṃ naiti dvisvabhāvaprasaṅgataḥ ।। ajātamaniruddhaṃ ca tasmātsarvamidaṃ jagat ।। nirvṛtānirvṛtānāṃ ca viśeṣo nāsti vastutaḥ ।।
satkṛtaḥ paribhūto vā kena kaḥ saṃbhaviṣyati ।। kā tṛṣṇā kutra sā tṛṣṇā mṛgyamāṇā svabhāvataḥ ।। ko bhaviṣyati ko bhūtaḥ ko bandhuḥ kasya kaḥ suhṛt ।। prakupyanti prahṛṣyanti kalahotsavahetubhiḥ ।।
yāpayanti sukṛcchreṇa pāpairātmasukhecchavaḥ ।। āgatyāgatya sugatiṃ bhūtvā bhūtvā sukhocitāḥ ।। tatrānyonyavirodhaśca na bhavettattvamīdṛśam ।। tatraivamalpabalatā tatrāpyalpatvamāyuṣaḥ ।।
nidrayopadravairbālasaṃsargairniṣphalaistathā ।। tatrāpyabhyastavikṣepanivāraṇagatiḥ kutaḥ ।। tatrāsanmārgabāhulyād vicikitsā ca durjayā ।। kleśaugho durnivāraścety aho duḥkhaparamparā ।।
ye nekṣante svadauḥsthityam evamapyatiduḥsthitāḥ ।। svasausthityaṃ ca manyanta evamapyatiduḥsthitāḥ ।। āyāsyantyāpado ghorāḥ kṛtvā maraṇamagrataḥ ।। puṇyameghasamudbhūtaiḥ sukhopakaraṇaiḥ svakaiḥ ।।
saṃvṛtyānupalambhena puṇyasaṃbhāramādarāt ।। bodhicaryāvatāre prajñāpāramitā nāma navamaḥ paricchedaḥ । tena sarvaṃ janāḥ santu bodhicaryā vibhūṣaṇāḥ ।। te prāpnuvantu matpuṇyaiḥ sukhaprāmodyasāgarān ।।
bodhisattvasukhaṃ prāptuṃ bhavatyavirataṃ jagat ।। sukhāvatī sukhāmodair modantāṃ teṣu dehinaḥ ।। bodhisattvamahāmeghasaṃbhavairjalasāgaraiḥ ।। kūṭaśālmalīvṛkṣāśca jāyantāṃ kalpapādapāḥ ।।
sarobhirudyāmasarojagandhair bhavantu hṛdyāḥ narakapradeśāḥ ।। bhavantu saṃghātamahīdharāśca pūjāvimānāḥ sugataprapūrṇāḥ ।। tacchastrayuddhaṃ ca paraspareṇa kīḍārthamadyāstu ca puṣpayuddham ।। mama kuśalabalena prāptadivyātmabhāvāḥ saha suravanitābhiḥ santu mandākinīsthāḥ ।।
ityūrdhvaṃ prekṣamāṇā gaganatalagataṃ vajrapāṇiṃ jvalantaṃ dṛṣṭvā prāmodyavegād vyapagataduritā yāṃtu tenaiva sārdham ।। kimidamiti sukhenāhlāditaṃ nāma kasmād bhavatu kamalapāṇerdarśanaṃ nārakāṇām ।। sarvaṃ yasyānubhāvād vyasanamapagataṃ prītivegāḥ pravṛttāḥ jātaṃ saṃbodhicittaṃ sakalajanaparitrāṇamātā dayā ca ।। kūṭāgārairmanojñaiḥ stutimukharasurastrīsahastropagītair dṛṣṭvāgre mañjughoṣaṃ bhavatu kalakalaḥ sāṃprataṃ nārakāṇām ।।
sukhaśītasugandhavātavṛṣṭīn abhinandantu vilokya nārakāste ।। durgatibhyo vimucyantāṃ sarvadurgativāsinaḥ ।। bhavantu sukhinaḥ pretā yathottarakurau narāḥ ।। saṃtarpyantāṃ pretāḥ snāpyantāṃ śītalā bhavantu sadā ।
āryāvalokiteśvarakaragalitakṣīradhārābhiḥ ।। garbhiṇyaśca prasūyantāṃ māyādevīva nirvyathāḥ ।। mano abhilaṣitaṃ sarvaṃ labhantāṃ hitasaṃhitam ।। udvignāśca nirudvegā dhṛtimanto bhavantu ca ।।
durbalā balinaḥ santu snigdhacittāḥ parasparam ।। yena kāryeṇa gacchanti tadupāyena sidhyatu ।। kṣemeṇa kūlamāsādya ramantāṃ saha bandhubhiḥ ।। aśrameṇa ca gacchantu cauravyāghrādinirbhayāḥ ।।
anāthabālavṛddhānāṃ rakṣāṃ kurvantu devatāḥ ।। ākārācārasaṃpannāḥ santu jātismarāḥ sadā ।। nirdvandvā nirupāyāstāḥ santu svādhīnavṛttayaḥ ।। bhavantu rūpasaṃpannā ye virūpāstapasvinaḥ ।।
prāpnuvantu ca tāṃ nīcā hatamānā bhavantu ca ।। viramya sarvapāpebhyaḥ kurvantu kuśalaṃ sadā ।। buddhaiḥ parigṛhītāśca mārakarmavivarjitāḥ ।। nityaṃ jīvantu sukhitā mṛtyuśabdo api naśyatu ।।
buddhabuddhātmajākīrṇā dharmadhvanimanoharaiḥ ।। mṛdvī ca vaidūryamayī bhūmiḥ sarvatra tiṣṭhatu ।। niṣīdantu svaśobhāmir maṇḍayantu mahītalam ।। dharmadhvaniraviśrāmaṃ śrūyatāṃ sarvadehibhiḥ ।।
pūjāmeghairanantaiśca pūjayantu jagadgurum ।। sphīto bhavatu lokaśca rājā bhavatu dhārmikaḥ ।। bhavantu karuṇāviṣṭā ḍākinīrākṣasādayaḥ ।। mā hīnaḥ paribhūto vā mā bhūt kaścicca durmanāḥ ।।
nityaṃ syāt saṃghasāmagrī saṃghakāryaṃ ca sidhyatu ।। karmaṇyacittā dhyāyantu sarvavikṣepavarjitāḥ ।। bhavantvakhaṇḍaśīlāśca sarve pravrajitāstathā ।। sugaterlābhinaḥ santu tatra cākhaṇḍitavratāḥ ।।
bhavantu śuddhasaṃtānāḥ sarvadikkhyātakīrtayaḥ ।। divyenaikena kāyena jagadbuddhatvamāpnuyāt ।। acintyabauddhasaukhyena sukhinaḥ santu bhūyasā ।। yaccintayanti te nāthās tat sattvānāṃ samṛdhyatu ।।
devāsuranarairnityaṃ pūjyamānāḥ sagauravaiḥ ।। yāvat pramuditāṃ bhūmiṃ mañjughoṣaparigrahāt ।। vivekavāsasāmagrīṃ prāpnuyāṃ sarvajātiṣu ।। tameva nāthaṃ paśyeyaṃ mañjunāthamavighnataḥ ।।
yadācarati mañjuśrīḥ saiva caryā bhavenmama ।। tāvanmama sthitirbhūyāj jagadduḥkhāni nighnataḥ ।। bodhisattvaśubhaiḥ sarvair jagat sukhitamastu ca ।। lābhasatkārasahitaṃ ciraṃ tiṣṭhatu śāsanam ।।
kalyāṇamitraṃ vande ahaṃ yat prasādācca vardhata iti ।। bodhicaryāvatāre pariṇāmanā paricchedo daśamaḥ ।।