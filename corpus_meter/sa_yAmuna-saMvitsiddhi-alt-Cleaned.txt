brahmaṇo anyasya sadbhāvaṃ nanu tat pratiṣedhati ।। kiṃsvit tatpuruṣaḥ kiṃ vā bahuvrīhir athocyatām ।। padārthas tatra tad brahma tato'nyat sadṛśaṃ tu vā ।। anyatve sadṛśatve vā dvitīyaṃ sidhyati dhruvam ।।
brahma prāpnoti yasmāt tad dvitīyena virudhyate ।। dvitīyena tathā spṛṣṭvā svārthās tiṣṭhanty abādhitāḥ ।। dvitīyagrahaṇaṃ yasmāt sarvasyaivopalakṣaṇam ।। tato anyat tadviruddhaṃ vā sadṛśaṃ vātra vakti saḥ ।।
satyādilakṣaṇoktīnām apalakṣaṇatā bhavet ।। svaniṣṭhatvān nañarthasya na syād brahmapadānvayaḥ ।। viśeṣaṇe vā tad brahama tṛtīyaṃ prathamaṃ tu vā ।। brahmaṇaḥ prathamā ye ca tṛtīyādyā jagattraye ।।
kiñ ca tatra bahuvrīhau samāse saṃśrite sati ।। saty arthāntarasambandhe ṣaṣṭhī yasyeti yujyate ।। asattvān na hy asad brahma bhaven nāpi viśeṣaṇam ।। svapramāṇabalāt siddhaḥ śrutyā cāpy anumoditaḥ ।।
dvitīyagaṇanāyogyo nāsīd asti bhaviṣyati ।। yato asya vibhavavyūhakalāmātram idaṃ jagat ।। yathā colanṛpaḥ samrāḍadvitīyo adya bhūtale ।। na tu tadbhṛtyatatputrakalatrādiniṣedhakam ।।
kleśakarmavipākādyair aspṛṣṭasyākhileśituḥ ।। viṣṇor vibhūtimahimasamudradrapsavipraṣaḥ ।। gaṇayan gaṇayed ūrmiphenabudbudavipruṣaḥ ।। ityuktyā na hi sāvitrā niṣidhyante atra raśmayaḥ ।।
saṅkhyā pṛthaksatī tatra saṅkhyeyānyapadārthavat ।। iti bruvan jagat sarvam itthambhāve nyaveśayat ।। kurute asya bhayaṃ vyaktam ityādiśrutayaḥ parāḥ ।। ityādikāḥ samastasya taditthambhāvatāparāḥ ।।
vikārajātaṃ, kūṭasthaṃ mūlakāraṇam eva sat ।। mṛttikālohabījādinānādṛṣṭāntavistaraiḥ ।। na vāyuś calituṃ śaktaḥ tacchaktyāpy āyanād ṛte ।। ityādivedavacanatanmūlāptāgamair api ।।
iti pramīyate brāmhī vibhūtir na niṣidhyate ।। vyavahārās tu lupyeran tathā syād brahmadhīr api ।। pratyakṣāder iti mataṃ prāg eva samadūduṣam ।। na bādhyate vibhūtitvād brahmaṇaś cetyavasthitam ।।
asattve vā kathaṃ tasminn astīti pratyayo bhavet ।। sadasatpratyayaprāptaviruddhadvandvasaṅgame ।। sadasattvaṃ prapañcasya jainās tu pratipedire ।। sadā sattvaṃ prapañcasya sāṅkhyās tu pratipādire ।।
sadasadbhyām anirvācyaṃ prapañcaṃ kecid ūcire ।। ghaṭāder iti manvānā vyavasthām apare jaguḥ ।। nirṇayaḥ kriyate tatra mīmaṃsakamatena tu ।। syād eva yugapatsattvam asattvaṃ ca ghatādiṣu ।।
deśakāladaśābhedād asti nāstīti no dhiyaḥ ।। vyavasthitaṃ nirastatvād vādasyeha na sambhavaḥ ।। na deśakālasambandhād asataḥ sattvam iṣyate ।। asataḥ kārakaiḥ sattvaṃ janmanetyatidurghaṭam ।।
ato niścitasadbhāvaḥ sadā sann abhyupeyatām ।। f asattve na viśeṣo asti prāgatyantāsator iha ।। ṣaṣṭhaprapāṭake tasya kuto mukhyārthasambhavaḥ ।। tatpadārthas tayor aikyaṃ tejas timiravat katham ।।
guṇe tattvaṃpadaśrutyor aikārthyaṃ dūravāritam ।। viruddhaguṇasaṅkrānter bhedaḥ syāt tvaṃtadarthayoḥ ।। so ayaṃ gaur itivat tattvaṃ padayor ity apeśalam ।। viruddhadvandvasaṅkrānteḥ so ayaṃ gaur iti yujyate ।।
na vyavasthāpakaṃ kiñcid deśakāladaśādike ।। dvaitānarthabhramābhāvāc chāstraṃ nirviṣayaṃ bhavet ।। mā adhyastāḥ śokamohādayaḥ punaḥ ।। kṣudrabrahmavidām etan mataṃ prāg eva dūṣitam ।।
pūrvasmin sarvasāaṅkaryaṃ parajīvāvibhāgataḥ ।। vibhinnam iva vibhrāntaṃ viśiṣṭaṃ ca ।। na hi daṇḍiśiraśchedād devadatto na hiṃsitaḥ ।। atas tat tvam asīty āder arthe ity apy asundaram ।।
tanmukhyavṛtti tādātmyam api vastudvayāśrayam ।। abhedābhedino asatye bandhe sati nirarthakaḥ ।। bhedaḥ parasparānātmyaṃ bhāvānām evam etayoḥ ।। tena vāgabādhā virodhena nigṛhyase ।।
pratyakṣānubhavāpārataṃ kevalaṃ kaṇṭhaśoṣaṇam ।। nīlam utpalam evedam iti sākṣāccakāsti naḥ ।। bhedābhedādidustarkavikalpādhānavibhramaḥ ।। śrutidaṇḍena dustarkavikalpabhramavāraṇam ।।
asakṛttattvam ity āha tādātmyaṃ brahmajīvayoḥ ।। ekaśeṣe hi ciddhātoḥ kasya mokṣaḥ phalaṃ bhavet ।। na tāvad ghaṭadhīs tasyām asatyām api darśanāt ।। nāpy anyasaṃvit tannāśe apy anyeṣām upalambhanāt ।।
ghaṭādayo hi bhidyante na tu sā cit prakāśanāt ।। naivaṃ, ghaṭo hi nābhāti sā sphuraty eva tu sphuṭam ।। saiva ced bhāsate anyac cen na brūhas tasya bhāsanam ।। ṛte viṣayanānātvān nānātvāvagrahabhramaḥ ।।
ghaṭādivedyabhedo api kevalaṃ bhramalakṣaṇaḥ ।। kutaḥ, kutastarāṃ tasya paramārthatvasambandhaḥ ।। prāgabhāvādisiddhiḥ syāt, svatas tāvan na yujyate ।। ananyagocaratvena cito na parato api ca ।।
rūpādivat, ataḥ saṃvidadvitīyā svayaṃprabhā ।। tadavidyā vilāso ayam iti brahmavido viduḥ ।। vayam aśraddadhānāḥ so ye yuktiṃ prārthayāmahe ।। aparokṣaṃ prakāśante sukhaduḥkhādivad dhiyaḥ ।।
na hi bhedaḥ svato nāsti nāpratyakṣaś ca saṃataḥ ।। tataḥ sarvaṃ sadā bhāyāt, na vā kiñcit kadācana ।। vyavasthā ghaṭate, vitter vyomavad vaibhavāśrayāt ।। na ca svarūpanānātvāt, tad ekatvaparigrahāt ।।
guruśiṣyādibhedaś ca nirnimittaḥ prasajyate ।। ataḥ sarvaṃ sadā bhāyād ityakaṇḍe anuyujyate ।। prakāśamāno nīlādiḥ saṃvido vā na bhidyate ।। yataḥ padapadārthādi na kiñcid avabhāsate ।।
sāpi saṃvit tad ātmeti yato nānā prasajyate ।। sā hi nyāyānalaspṛṣṭā jātuṣābharaṇāyate ।। nirupākhyasvabhāvatvāt sā na kiñcin niyacchati ।। vidyāto arthāntaraṃ cāsāv iti suvyāhṛtaṃ vacaḥ ।।
hantaivaṃ saty avidyaiva vidyā syāt paramārthataḥ ।। tat kena hetunā seyam anyaiva na nirūpyate ।। sā vidyā kiṃ nu saṃvittir vedyaṃ vā veditātha vā ।। saṃvid eveti cet tasyā nanu bhavād asambhavaḥ ।।
yato akhilaṃ jagadvyāptaṃ vidyayaivādvitīyayā ।। tadānīṃ saṃvid advaitapratijñāṃ dūratas tyaja ।। nanv evam asamādhānam anyonyāśrayaṇaṃ bhavet ।। na vījāṅkuratulyatvaṃ jīvotpatter ayogataḥ ।।
brahmasarvajñabhāvasya, tatsvābhāvikatāśruteḥ ।। tata evāmṛṣā kasmān na svāc chabdāntarādivat ।। bhedāvabhāsagarbhāś ca yathārthāḥ, tādṛśī na kim ।। tejasīva tamas tasmān na nivarteta kenacit ।।
niyāmakaṃ na paśyāmo nirbandhāt tāvakād ṛte ।। kathaṃ vaikarasaṃ brahma sad iti pratipadyate ।। nanu sāpi tadāyattety anyonyāśrayaṇaṃ punaḥ ।। vastuno dūṣaṇatvena tvayā kvedaṃ nirīkṣitam ।।
na vastutvād avastutvād ity ato nedam uttaram ।। puṣpādivyavahāravad iṣyate ।। samastena nañā vastv iti cen ।। pratiprasūtaṃ vyastena punas tad iti vastutā ।।
na kaś cakāstīti sma jātucit ।। tadāśrayaś ca saṃsārī tathaiko naika eva vā ।। pūrvam eva nirasteti vyarthas te muktaye śramaḥ ।। yadvidyayā nirastatvān nādyāvidyeti codyate ।।
dṛśyatvān māmakasvapnadṛśyabhedaprapañcavat ।। vākyaṃ tatsvāpnamuktyuktiyuktyā pratyūhyatām iti ।। prapañcaṃ sādhayaty anyaḥ kathaṃ praty ucyate tvayā ।। sa eva hetus tasyāpi bhavet sarajñasiddhivat ।।
mukham astīti yat kiñcit pralapann iva lakṣyase ।। tathaiva bhavato apīti vyartho mokṣāya te śramaḥ ।। muktir bhūtocyate tadvat parastād ātmavidyayā ।। santi ca svapnadṛṣṭāni dṛṣṭāntavacanāni te ।।
ātmano nityamuktatvān nityasiddhaiva sā yataḥ ।। yenaivaṃ sutarāṃ vyartho brahmavidyārjanaśramaḥ ।। asatīveti tadvyaktir vidyāphalam upeyate ।। yathā tad eva hastastham avagamyopaśāmyati ।।
saṃsāriṇas tathābhāvo vyajyate brahmavidyayā ।। svaprakāśasya cidchātor yā svarūpapade sthitā ।। yadi svarūpasaṃvit sā, nityaiveti na tatpjhalam ।। nanu te brahmavidyā sā saiva tasyāḥ phalaṃ katham ।।
utpattimaty anityeti muktasyāpi bhayaṃ bhavet ।। kāryaṃ na jāyate yena tam āhuḥ pratibandhakam ।। avidyāpratibaddhatvād utpattiṃ na prapadyate ।। saṃsāriṇas tadāstīti kathaṃ sā pratibadhyate ।।
na punaḥ pratibaddhatvād asthāne tena tadvacaḥ ।। avidyātatsamāśleṣajīvatvādi mṛṣā hi te ।। yato naḥ pratibhāsante saṃsarantaḥ sahasraśaḥ ।। abādhitāḥ pratīyante svapnavṛttivilakṣaṇāḥ ।।
tattatsvātmavad anye api dehino aśakyanihnavāḥ ।। pratyakṣaṃ te tathānyebhyo jīvebhyo na pṛthak katham ।। vyavahāro avalupyeta sarvo laukikavaidikaḥ ।। svaśarīre api tatprāpteḥ śiraḥpāṇyādibhedataḥ ।।
anusandhānamekatve, tathā sarvatra te bhavet ।। cirātivṛttāḥ prāgjanmabhogā na smṛtigocarāḥ ।। āśrayāsaṅkaras tatra katham aikārthyavibhramaḥ ।। jīvair anekair apy eṣā lokayātropapadyate ।।
kathaṃ pravartayeyus tāṃ saṅgādyekanibandhanām ।। tvadabhyupetā bādheran saṃvidas te advitīyatām ।। vivādadarśanāt teṣu; tardrūpāṇāṃ ca bhedataḥ ।। tattvāvedakavedāntavākyasiddhā hi te guṇāḥ ।।
brahmasvarūpam eveṣṭaṃ, tatrāpīdaṃ vivicyatām ।। atha vā tasya te, yad vā ta eva brahmasaṃjñinaḥ ।। pūrvoktanītyā bhedaś ca, jagajjanmādikāraṇam ।। dvitīye saiva tair eva brahmaṇaḥ sadvitīyatā ।।
tatsamūho atha vā brahma taruvṛndavanādivat ।। tena na kvāpi vākyārtho vibhāgo asti nidarśanam ।। jñanānandādiśabdānāṃ na satas sadvitīyatā ।। sattve sat sadvitīyaṃ syāj jaḍādyātmakatetare ।।
tathātve ca ghaṭādibhyo brahmāpi na viśiṣyate ।। naiva tattadapohyate tadekārthaiḥ padair iva ।। saivābhāva itīhāpi sadbhis te sadvitīyatā ।। kuto avasīyate kiṃ nu pratyakṣāder utāgamāt ।।
vyavacchindanti jāyanta iti yāvat svasākṣikam ।। ekākārā, na hi tayā sphaṭike dhavale matiḥ ।। vyavahārāś ca niyataḥ sarve laukikavaidikāḥ ।। sā ced asti tasyā mūlaṃ kalpyatāṃ kāryabhūtayā ।।
yaugapadyakramāyogādyavacchedavidhānayoḥ ।। bhedetaretarābhāvavivekāgrahaṇena saḥ ।। bhedavyāhārahetuḥ syāt pratiyogivyapekṣayā ।। hlasvadīrghatvabhedā vā yathaikatra ṣaḍaṅgule ।।
pratyakṣasya prapañcasya tadbhāvo aśakyanihnavaḥ ।। prāmāṇye apy anvayāyogyapadārthatvān na bodhakaḥ ।। tasmād avidyayaiveyam avidyā bhavatāśritā ।। mithyā vā paramārtho vā nādyaḥ kalpo ayam añjasā ।।
pāramārthye api tenaiva tavādvaitaṃ vihanyate ।। asato arthāntarebhyaś ca vyavacchindanti bhānti naḥ ।। sā tadā tasya nābhāvaṃ paṭatvaṃ vānumanyate ।। arthāntaratve siddhaṃ tat sadasadbhyāṃ vilakṣaṇam ।।
ghaṭavat sadasattvābhyām anirvācyaṃ tavāpatet ।। brahmaṇo apy atathābhāvas tvayaivaivaṃ samarthitaḥ ।। yad yathā kiñcid ucyeta tatsarvasya tathā bhavet ।। tattatpadārthasaṃsthānapāramārthyāvabodhinī ।।
sā sattā na svatantrānyā tatrādvaitakathā katham ।। na vedyaṃ vittidharmaḥ syād iti yatprāgudīritam ।। asti cet pakṣapātaḥ syān na cet te viphalaḥ śramaḥ ।। r naikyaṃ yānti ghaṭādibhiḥ ।।
na ced asti sasāmānyaṃ sarvaṃ saṃvedanāspadam ।। svayamprakāśatāśabdam iti bṛddhāḥ pracakṣate ।। nāsāv arthāntaras tasmān mithyendur iva candrataḥ ।। iti saṃvidvivartatvaṃ prapañcaḥ sphuṭam añcati ।।
saṃrakṣyamāṇabhedās te nānumānānuvartinaḥ ।। trayaṃ sākṣāc cakāstīti sarveṣām atmasākṣikam ।। na hi vahner anuṣṇatvaṃ dravyatvād anumīyate ।। tavāpi na hi saṃvitiḥ svātmanā saha bhāsate ।।
tena saṃvedanaṃ satyaṃ aṃvedyo arthas tv asann iti ।। ahopalambhaniyamo yenaivaṃ sati hīyate ।। ghaṭād ṛte api nirbhātaḥ paṭād iva ghaṭaḥ svayam ।।