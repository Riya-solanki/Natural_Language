sugirā cittahāriṇyā paśyantyā dṛśyamānayā । jayaty ullāsitānandamahimā parameśvaraḥ ।। yaḥ sphītaḥ śrīdayābodhaparamānandasampadā । vidyoddyotitamāhātmyaḥ sa jayaty aparājitaḥ ।।
prasaradbindunādāya śuddhāmṛtamayātmane । namo anantaprakāśāya śaṃkarakṣīrasindhave ।। dviṣmas tvāṃ tvāṃ stumas tubhyaṃ mantrayāmo ambikāpate । ativāllabhyataḥ sādhu viśvaṅ no dhṛtavān asi ।।
saṃhṛtasparśayogāya sampūrṇāmṛtasūtaye । viyanmāyāsvarūpāya vibhave śambhave namaḥ ।। bhinneṣv api na bhinnaṃ yac chinneṣv achinnam eva ca । namāmaḥ sarvasāmānyaṃ rūpaṃ tat pārameśvaram ।।
praṇavordhvārdhamātrāto apy aṇave mahate punaḥ । brahmāṇḍād api nairguṇyaguṇāya sthāṇave namaḥ ।। brahmāṇḍagarbhiṇīṃ vyomavyāpinaḥ sarvatogateḥ । parameśvarahaṃsasya śaktiṃ haṃsīm iva stumaḥ ।।
nirupādānasambhāram abhittāv eva tanvate । jagaccitraṃ namas tasmai kalāślāghyāya śūline ।। māyājalodarāt samyag uddhṛtya vimalīkṛtam । śivajñānaṃ svato dugdhaṃ dehy ehi harahaṃsa naḥ ।।
ṣaṭpramāṇīparicchedabhedayoge apy abhedine । paramārthaikabhāvāya baliṃ yāmo bhavāya te ।। api paśyema gambhīrāṃ pareṇa jyotiṣāhitaḥ । unmṛṣṭatamasaṃ ramyām antarbhava bhavadguhām ।।
namas tebhyo api ye somakalākalitaśekharam । nāthaṃ svapne api paśyanti paramānandadāyinam ।। bhagavan bhava bhāvatkaṃ bhāvaṃ bhāvayituṃ ruciḥ । punarbhavabhayocchedadakṣā kasmai na rocate ।।
yāvajjīvaṃ jagannātha kartavyam idam astu naḥ । tvatprasādāt tvadekāgramanaskatvena yā sthitiḥ ।। śākhāsahasravistīrṇavedāgamamayātmane । namo anantaphalotpādakalpavṛkṣāya śambhave ।।
vāṅmanaḥkāyakarmāṇi viniyojya tvayi prabho । tvanmayībhūya nirdvandvāḥ kaccit syāmāi karhicit ।। jagatāṃ sargasaṃhāratattaddhitaniyuktiṣu । ananyāpekṣasāmarthyaśālini śūline namaḥ ।।
vyatītaguṇayogasya mukhyadhyeyasya dhūrjaṭeḥ । nāmāi dhyāyatāṃ dhyānaiḥ kim anyālambanaiḥ phalam ।। namo namaḥ śivāyei mantrasāmarthyam āśritāḥ । ślāghyās te śāmbhavīṃ bhūtim upabhoktuṃ ya udyatāḥ ।।
kaḥ panthā yena na prāpyaḥ kā ca vāṅ noyase yayā । kiṃ dhyānaṃ yena na dhyeyaḥ kiṃ vā kiṃ nāi yat prabho ।। arcito ayam ayaṃ dhyāta eṣa toṣita ity ayam । rasaḥ srotaḥsahasreṇa tvayi me bhava vardhatām ।।
namo niḥśeṣadhīpatrimālālayamayātmane । nāthāya sthāṇave tubhyaṃ nāgayajñopavītine ।। ajñānatimirasyaiam auṣadhaṃ saṃsmṛtis tava । bhava tattatpradānena prasādaḥ kriyatāṃ mayi ।।
nama īśāya niḥśeṣapuruṣārthaprasādhakaḥ । praṇantavyaḥ praṇāmo api yadīya iha dhīmatām ।। magnair bhīme bhavāmbhodhau nilaye duḥkhayādasām । bhakticintāmaṇiṃ śārvaṃ tataḥ prāpya na kiṃ jitam ।।
nirāvaraṇanirdvandvaniścalajñānasampadām । jñeyo asi kila ke apy ete ye tvāṃ jānanti dhūrjaṭe ।। nirguṇo api guṇajñānāṃ jñeya eko jayaty ajaḥ । niṣkāmo api prakṛtyā yaḥ kāmanānāṃ paraṃ phalam ।।
śrīratnāmṛtalābhāya kliṣṭaṃ yatra na kaiḥ suraiḥ । tat kṣīrodadam aiśvaryaṃ tavaia sahajaṃ vibho ।। namo bhaktyā nṛṇāṃ muktyai bhavate bhava te avate । smṛtyā nutyā ca dadate śambhave śaṃ bhave abhave ।।
sarvajñaḥ sarvakṛt sarvam asīi jñānaśālinām । vedyaṃ kiṃ karma vā nātha nāantyāya tvayāpyate ।। icchāyā eva yasyeat phalaṃ lokatrayātmakam । tasya te nātha kāryāṇāṃ ko vetti kiyatī gatiḥ ।।
brahmādayo api tad yasya karmasopānamālayā । upary upari dhāvanti labdhuṃ dhāma namāmi tam ।। ayaṃ brahmā mahendro ayaṃ sūryācandramasāv imau । iti śaktilatā yasya puṣpitā pātv asau bhavaḥ ।।
bhramo na labhyate yasya bhrāntāntaḥkaraṇair api । dūragair api yasyāto durgam astaṃ stumo mṛḍam ।। namaḥ stutau smṛtau dhyāne darśane sparśane tathā । prāptau cāandavṛndāya dayitāya kapardine ।।
kiṃ smayenei matvāi manasā parameśvara । smayena tvanmayo asmīi māmi nāmani kiṃ mudā ।। cintayitvāi kartavyakoṭīś cittasya cāpalāt । viśrāmyan bhava bhāvatkacittānande rame bhṛśam ।।
sūkṣmo api cet trilokīaṃ kalāmātraṃ kathaṃ tava । sthūlo atha kiṃ sudarśo na brahmādibhir api prabho ।। vācya eṣāṃ tvam evei nāhaviṣyad idaṃ yadi । kaḥ kleśaṃ deva vāgjāleṣv akariṣyat sudhīs tadā ।।
krameṇa karmaṇā kena kayā vā prajñayā prabho । dṛśyo asīy upadeśena prasādaḥ kriyatāṃ mama ।। namo nirupakāryāya trailokyaikopakāriṇe । sarvasya spṛhaṇīyāya niḥspṛhāya kapardine ।।
aho kṣetrajñatā seaṃ kāryāya mahate satām । yayāantaphalāṃ bhaktiṃ vapanti tvayy amī prabho ।। mahatīam aho māyā tava māyin yayāṛtaḥ । tvaddhyānanidhilābhe api mugdho lokaḥ ślathāyate ।।
ārambhe bhava sarvatra karma vā karaṇādi vā । viśvam astu svatantras tu kartā tatraiako bhavān ।। triguṇatriparispandadvandvagrastaṃ jagattrayam । uddhartuṃ bhavato anyasya kasya śaktiḥ kṛpāhavā ।।
doṣo apideva ko doṣas tvām āptuṃ yaḥ samāsthitaḥ । guṇo api ca guṇaḥ ko nu tvāṃ nātuṃ yaḥ samāsthitaḥ ।। rāgo apy astu jagannātha mama tvayy eva yaḥ sthitaḥ । lobhāyāi namas tasmai tvallābhālambanāya me ।।
aho mahad idaṃ karma deva tvadbhāvanātmakam । ābrahmakrimi yasmin no muktaye adhikriyeta kaḥ ।। ārambhaḥ sarvakāryāṇāṃ paryantaḥ sarvakarmaṇām । tadantarvṛttayaś citrās tavaieśo dhiyaḥ pathi ।।
yāvad uttaram āsvādasahasraguṇavistaraḥ । tvadbhaktirasapīyūṣān nātha nāyatra dṛśyate ।। upasaṃhṛtakāmāya kāmāyatim atanvate । avataṃsitasomāya somāya svāmine namaḥ ।।
kim aśaktaḥ karomīi sarvatrāadhyavasyataḥ । sarvānugrāhikā śaktiḥ śāṃkarī śaraṇaṃ mama ।। guṇātītasya nirdiṣṭaniḥśeṣātiśayātmanaḥ । labhyate bhava kutrāṃśe paraḥ pratinidhis tava ।।
nirdvandve nirupādhau ca tvayy ātmani sati prabho । vayaṃ vañcyāmahe adyāi māyayāeyayā tava ।। aṇimādiguṇāvāptiḥ sadaiśvaryaṃ bhavakṣayaḥ । amī bhava bhavadbhaktikalpapādapapallavāḥ ।।
yā yā dik tatra na kvāi sarvaḥ kālo bhavanmayaḥ । iti labdho api karhi tvaṃ lapsyase nātha kathyatām ।। namaḥ prasannasadvṛttamānasaikanivāsine । bhūribhūtisitāṅgāya mahāhaṃsāya śambhave ।।
hṛtoddhatatamastāntiḥ pluṣṭāśeṣabhavendhanā । tvadbodhadīpikā me astu nātha tvadbhaktidīpikā ।। visṛṣṭānekasadbījagarbhaṃ trailokyanāṭakam । prastāvya hara saṃhartuṃ tvattaḥ ko anyaḥ kaviḥ kṣamaḥ ।।
namaḥ sadasatāṃ kartum asattvaṃ sattvam eva vā । svatantrāyāvatantrāya vyayaiśvaryaikaśāline ।। trailokye apy atra yo yāvān ānandaḥ kaścid īkṣyate । sa bindur yasya taṃ vande devam ānandasāgaram ।।
aho brahmādayo dhanyā ye vimuktānyasaṃkatham । namo namaḥ śivāyei japanty āhlādavihvalāḥ ।। niṣkāmāyāi kāmānām anantānāṃ vidhāyine । anāditve api viśvasya bhoktre bhava namo astu te ।।
stumas tribhuvanārambhamūlaprakṛtim īśvaram । lipseran noakāraṃ ke yataḥ sampūrṇadharmaṇaḥ ।। mahatsv apy arthakṛcchreṣu mohaughamalinīkṛtāḥ । smṛte yasmin prasīdanti matayas taṃ śivaṃ stumaḥ ।।
prabho bhavata evea prabhuśaktir abhaṅgurā । yadicchayā pratāyete trailokyasya layodayau ।। kukarmāi yam uddiśya devaṃ syāt sukṛtaṃ param । sukṛtasyāi saukṛtyaṃ yato anyatra na so asi bhoḥ ।।
eṣa muṣṭyā gṛhīto asi dṛṣṭa eṣa kva yāsi naḥ । iti bhaktirasādhmātā dhanyā dhāvanti dhūrjaṭim ।। stumas tvām ṛgyajuḥsāmnāṃ śukrataḥ parataḥ param । yasya vedātmikājñeyam aho gambhīrasundarī ।।
vidhir ādis tathāto asi viśvasya parameśvara । dharmagrāmaḥ pravṛtto yas tvatto na sa kuto bhavet ।। namas te bhavasambhrāntabhrāntim udbhāvya bhindate । jñānānandaṃ ca nirdvandvaṃ deva vṛtvā vivṛṇvate ।।
yasyāḥ prāpyeta paryantaviśeṣaḥ kair manorathaiḥ । māyām ekanimeṣeṇa muṣṇaṃs tāṃ pātu naḥ śivaḥ ।। vairāgyasya gatiṃ gurvīṃ jñānasya paramāṃ śriyam । naiḥspṛhyasya parāṃ koṭiṃ bibhratāṃ tvaṃ prabho prabhuḥ ।।
brahmaṇo api bhavān brahma kasya neśas tvam īśituḥ । jagatkalyāṇakalyāṇaṃ kiyat tvam iti vetti kaḥ ।। kim anyair bandhubhiḥ kiṃ ca suhṛdbhiḥ svāmibhis tathā । sarvasthāne mameśa tvaṃ ya uddhartā bhavārṇavāt ।।
jayanti mohamāyādimalasaṃkṣālanakṣamāḥ । śaivayogabalākṛṣṭā divyapīyūṣavipruṣaḥ ।। gāyatryā gīyate yasya dhiyāṃ tejaḥ pracodakam । codayed api kaccin naḥ sa dhiyaḥ satpathe prabhuḥ ।।
aṣṭamūrte kim ekasyām api mūrtau na naḥ sthitim । śāśvatīṃ kuruṣe yad vā tuṣṭaḥ sarvaṃ kariṣyasi ।। vastutattvaṃ padārthānāṃ prāyeṇāthakriyākaram । bhavatas tv īśa nāmāi mokṣaparyantasiddhidam ।।
muhur muhur jagaccitrasyāyānyāṃ sthitim ūhitum । śaktir yā te tayā nātha ko manasvī na vismitaḥ ।। duṣkaraṃ sukarīkartuṃ duḥkhaṃ sukhayituṃ tathā । ekavīrā smṛtir yasya taṃ smarāmaḥ smaradviṣam ।।
jayanti gītayo yāsāṃ sa geyaḥ parameśvaraḥ । yannāmnāi mahātmānaḥ kīryante pulakāṅkuraiḥ ।। bhavān iva bhavān eva bhaved yadi paraṃ bhava । svaśaktivyūhasaṃvyūḍhatrailokyārambhasaṃhṛtiḥ ।।
mantro asi mantraṇīyo asi mantrī tvattaḥ kuto aparaḥ । sa mahyaṃ dehi taṃ mantraṃ tvanmantraḥ syāṃ yathā prabho ।। bhārūpaḥ satyasaṃkalpas tvam ātmā yasya so apy aham । saṃsārīi kim īśaiṣa svapnaḥ so api kutas tvayi ।।
tad abhaṅgi tad agrāmyaṃ tad ekam upapattimat । tvayi karmaphalanyāsakṛtām aiśvaryam īśa yat ।। kṣamaḥ kāṃ nāadaṃ hantuṃ kāṃ dātuṃ sampadaṃ na vā । yo asau sa dayito asmākaṃ devadevo vṛṣadhvajaḥ ।।
māyāmayamalāndhasya divyasya jñānacakṣuṣaḥ । nirmalīkaraṇe nātha tvadbhaktiḥ paramāñjanam ।। nirbhayaṃ yad yad ānandamayam ekaṃ yad avyayam । padaṃ dehy ehi me deva tūrṇaṃ tat kiṃ pratīkṣase ।।
aho nisargagambhīro ghoraḥ saṃsārasāgaraḥ । aho tattaraṇopāyaḥ paraḥ ko api maheśvaraḥ ।। namaḥ kṛtakṛtāntānta tubhyaṃ madanamardine । mastakanyastagaṅgāya yathāyuktārthakāriṇe ।।
aiśvaryajñānavairāgyadharmebhyo apy upari sthitim । nātha prārthayamānānāṃ tvad ṛte kā parā gatiḥ ।। tvayy anicchati kaḥ śambho śaktaḥ kubjayituṃ tṛṇam । tvadicchānugṛhītas tu vahed brāhmīṃ dhuraṃ na kaḥ ।।
harapraṇatimāṇikyamukuṭotkaṭamastakāḥ । nameyuḥ kaṃ paraṃ kaṃ vā namayeyur na dhīdhanāḥ ।। sarvavibhramanirmokaniṣkampam amṛtahradam । bhavajjñānāmbudher madhyam adhyāsīyāi dhūrjaṭe ।।
citraṃ yac citradṛṣṭo api manorathagato api vā । paramārthaphalaṃ nātha paripūrṇaṃ prayacchasi ।। ko guṇair adhikas tvattas tvattaḥ ko nirguṇo adhikaḥ । iti nātha numaḥ kiṃ tvāṃ kiṃ nindāmo na manmahe ।।
kīrtane apy amṛtaughasya yatprasatteḥ phalaṃ tava । tat pātum api ko anyo alaṃ kim u dātuṃ jagatpate ।। niḥśeṣaprārthanīyārthasārthasiddhinidhānataḥ । tvattas tvadbhaktim evātuṃ prārthaye nātha sarvathā ।।
namas trailokyanāthāya tubhyaṃ bhava bhavajjuṣām । trilokīnāthatādānanirvināyakaśaktaye ।। niḥśeṣakleśahānasya hetuḥ ka iti saṃśaye । svāmin so asīi niścitya kas tvāṃ na śaraṇaṃ gataḥ ।।
bhuktvā bhogān bhavabhrāntiṃ hitvā lapsye paraṃ padam । ity āśaṃsea śobheta śambhau bhaktimataḥ param ।। nātha svapne api yat kuryāṃ brūyāṃ vā sādhv asādhu vā । tvadadhīnatvadarpeṇa sarvatrārāmi nirvṛtaḥ ।।
jyotiṣām api yaj jyotis tatra tvaddhāmni dhāvataḥ । cittasyeśa tamaḥsparśo manye vandhyātmajānujaḥ ।। manye nyastapadaḥ so api kṣemye mokṣasya vartmani । manorathaḥ sthito yasya seviṣye śivam ity ayam ।।
sthityutpattilayair lokatrayasyoakriyāsv iha । ekaieśa bhavacchaktiḥ svatantraṃ tantram īkṣase ।। trilokyām iha kas trātas tritāpyā noatāpitaḥ । tasmai namo astu te yas tvaṃ tannirvāṇāmṛtahradaḥ ।।
kṛtrimāi bhavadbhaktir akṛtrimaphalodayā । niśchadmā ced bhaved eṣā kiṃphalei tvayoyatām ।। tac cakṣur īkṣyase yena sā gatir gamyase yayā । phalaṃ tad aja jātaṃ yat tvatkathākalpapādapāt ।।
śreyasā śreya evaiad upari tvayi yā sthitiḥ । tadantarāyahṛtaye tvam īśa śaraṇaṃ mama ।। aho svādutamaḥ śarvasevāśaṃsāsudhārasaḥ । kutra kālakalāmātre na yo navanavāyate ।।
muhur muhur aviśrāntas trailokyaṃ kalpanāśataiḥ । kalpayann api ko apy eko nirvikalpo jayaty ajaḥ ।। malatailāktasaṃsāravāsanāvartidāhinā । jñānadīpena deva tvāṃ kadā nu syām upasthitaḥ ।।
nimeṣam api yady ekaṃ kṣīṇadoṣe kariṣyasi । padaṃ citte tadā śambho kiṃ na sampādayiṣyasi ।। dhanyo asmi kṛtakṛtyo asmi mahān asmīi bhāvanā । bhavet sālambanā tasya yas tvadālambanaḥ prabho ।।
śubhāśubhasya sarvasya svayaṃ kartā bhavān api । bhavadbhaktis tu jananī śubhasyaieśa kevalam ।। prasanne manasi svāmin kiṃ tvaṃ niviśase kim u । tvatpraveśāt prasīdet tad iti dolāyate janaḥ ।।
niścayaḥ punar eṣo atra tvadadhiṣṭhānam eva hi । prasādo manasaḥ svāmin sā siddhis tat paraṃ padam ।। vacaś cetaś ca kāryaṃ ca śarīraṃ mama yat prabho । tvatprasādena tad bhūyād bhavadbhāvaikabhūṣaṇam ।।
stavacintāmaṇiṃ bhūrimanorathaphalapradam । bhaktilakṣmyālayaṃ śambho bhaṭṭanārāyaṇo vyadhāt ।।