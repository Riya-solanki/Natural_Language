natvā tānarhataḥ kurve kaṅkālādhyāyavārttikam ।। kiṃcidapyanubhūyāsau grantho vivrīyate mayā ।। yāvan na dṛśyate dvistrir gurupārśve kriyāvidhiḥ ।। dravyavyayaṃ prakurvanto mudhā tāmyanti bāliśāḥ ।।
līlayāpi tadā sarve yogāḥ sidhyantyasaṃśayam ।। gurūnupekṣya no kāryo dhātuvāde pariśramaḥ ।। tato yatrāpi tatrāpi prasāryaṃ na mukhaṃ budhaiḥ ।। tena svaśiṣyaśikṣārthaṃ rasatattvaṃ niveditam ।।
ekaviṃśatyadhīkāraṃ rasādhyāyaṃ nibaddhavān ।। tatrādāv eva nirvighnaṃ prārabdhakāryasiddhyartham abhīṣṭadevatānamaskāram āha ।। śrībhāratīṃ ca vighneśaṃ vande pratyūhaśāntaye ।। kriyābhraṣṭe na sidhyanti taponaṣṭe phalanti na ।।
iha rasakarmāṇi caturaśītiḥ guṭikābhedāścaturaśītiḥ añjanāni caturaśītiḥ ।। evaṃ te dvipañcāśadadhike dve śate bhedāḥ ।। tata eteṣāṃ bhedānāṃ madhyād yadaikā kācit kriyā prārabhyate tadā prārambhātpūrvaṃ māsamekaṃ brahmacaryarūpaṃ tapaḥ kartavyam ।। brahmacaryasyaiva sarvatapomūlatvāt ।।
tadrahitasyāparatapasaḥ sarvasyāpi niṣphalatvāt ।। yadvā brahmacaryaṃ dhāryam ।। tathācāryādinā yathāyuktyā tapaḥ kāryam ।। dvayorapi sarvakarmaphalānām ādimūlatvāt ।।
tathā haviṣyānnaṃ ghṛtaśarkarāmiśraṃ pāyasaṃ kṣīrabhojanaṃ kāryam ।। aparair āhārair dehaśuddherabhāvāt ।। prāṇāyāmasādhanābhāvāc ca ।। tata evaṃ karma pālayatā tatkarmaphalaṃ yāvan netavyam ।।
yato rasādikā kriyāḥ sādhake bhraṣṭe yathoktabhojanam akurvati na sidhyanti ।। taponaṣṭe na ca phalanti ।। etac ca granthānte svayaṃ spaṣṭayiṣyati ।। vadāmi vyañjito yatra yuktibhiḥ śṛṅkhalārasaḥ ।।
śrīkaṅkālayayogisamīpāt samāyātam adhyāyaṃ vadāmīti śiṣyavacanam ।। yatrādhyāye śṛṅkhalāraso yuktibhir auṣadhabhāvanāgnipuṭādividhibhiḥ prakaṭīkṛto asti ।। yathā kila śṛṅkhalā pūrvapūrvatarāvayavair anyonyānupraveśāt sambaddhā bhavati tathā atrāpi ।। pūrvaṃ rasasya śodhanam ।।
tataḥ śodhitarasasya mūrchitotthāpanam ।। mūrchitotthāpitasya pātanam ।। pātitasya ca punarutthāpanam ।। pātitotthāpitasya svedanam ।।
svedena sveditasya ca niyāmitvam ।। niyāmitasya nirodhakatvam ।। nirodhitasya ca vakraprasāraṇam ।। vakraprasāritasya cābhrakajāraṇam ।।
jīrṇābhrakasya ca lohajāraṇam ।। jīrṇalohasya cāyaḥprakāśarājijāraṇam ।। jīrṇāyaḥprakāśarājeś ca hemarājijāraṇam ।। jīrṇahemarājer gandhakajāraṇam ।।
jīrṇagandhakasya ca manaḥśilāsattvajāraṇam ।। jīrṇaśilāsattvasya ca khāparasattvajāraṇam ।। jīrṇakhāparasattvasya cānnapathahīrakajāraṇam ।। jīrṇavajrasya ca bandhaḥ ।।
bandhasya sāraṇam ।। sāritasya ca māraṇam ।। māritasya ca tasya krāmaṇam ।। krāmitasya ca bandhaḥ ।।
bandhasya codghāṭanam ।। iti ।। evaṃ pūrvapūrvatarasaṃskārasya rasasyāgretanasaṃskāro granthito'stīty asau procyata iti tattvam ।। rasānāṃ phalamutpattiṃ dehaloharasāyanam ।।
sūtasya pāradasya dvādaśa doṣān ।। teṣāṃ doṣāṇām apagamopāyaiḥ śuddhiṃ nirmalatāṃ tato'ṣṭādaśa pāṭasāraṇādīn saṃskārān pūrvaṃ vadāmi ।। tataḥ saṃskṛtānāṃ rasānāṃ tārādiniṣpattirūpaṃ phalam ।। tato hema rājyādīnāṃ khāparasattvādīnāṃ cotpattim ।।
tato dehasādhakam । lohasādhakaṃ ca rasāyanaṃ vadāmīti śrīkaṅkālayaśiṣyavacaḥ ।। v atra krameṇa pratijñātottaram āha ।। tṛtīyo jalajātaśca dvau dvau ca nāgavaṅgajau ।।
yādṛśā ca tarā dugdhe tadrūpe dve kapālike ।। sadā sūtasya jāyante sahajāḥ sapta kañcukāḥ ।। ślokatrayam api spaṣṭam ।। kevalaṃ dvau dvau ca vaṅganāgajau ।।
iti dvau vaṅgajau doṣau dvau ca nāgajau ।। kapāli kālikā ceti caturthapañcamau ।। vaṅgajau doṣau śyāmakapālikā ceti ṣaṣṭasaptamau nāgajau eteṣāṃ caturṇāṃ lakṣaṇamāha ।। dugdhe kvathite sati yādṛśī tarā upari bhavati ।।
rase'pi tādṛśī vaṅgajā ।। nāgajā ca kapālikā upari bhavati ।। śyāmā ṣaṣṭo doṣaḥ pañcavarṇo bhavati kālikā ca pañcamo doṣaḥ kṛṣṇavarṇa iti ।। atha rasasya pañca doṣān āha ।।
viṣadoṣastṛtīyastu caturtho darpasaṃjñakaḥ ।। sārdhaślaukaḥ spaṣṭaḥ ।। atra ca jalamadhye mṛttikāpāṣāṇajalāntarasaṃyogāt tathā dugdhopari tarāvac ca ye dṛśyante te kañcukā ucyante ।। ye punaḥ kodraveṣu madavadbhavanti te doṣā iti viśeṣaḥ ।।
athaiteṣāṃ doṣāṇāṃ pratyekaṃ vikārānāha ।। mṛṇmayāt kañcukāt kuṣṭhaṃ jāyate ca śarīriṇām ।। d kuryātāṃ cilharī dehe vaṅganāgakapālike ।। pāṇḍurogaṃ tathā mohaṃ dubhitāni ca kāmalām ।।
hanti tejaḥ śarīrasya malaḥ pāradasambhavaḥ ।। darpādaṅgaṃ sphuṭatyevon mattādunmattatā bhavet ।। brahmahatyādikā hatyā bhaveyus tasya sarvadā ।। mahīyān iha loke syāt paratra svargabhāg bhavet ।।
saṃskārair dvīpasaṃkhyaiś ca saṃskṛto dehalohakṛt ।। aṣṭāpi ślokāḥ spaṣṭā eva kevalaṃ cilharī kuṣṭhabheda eva ।। iti sūtadoṣaguṇākhyānaṃ samāptam ।। dvitīyo mardano nāma tṛtīyaḥ śodhano mataḥ ।।
rasasyotthāpanaṃ ṣaṣṭhaḥ saptamaḥ svedano bhavet ।। daśamo mukhakārī syāt rudrasaṃkhyo hi jāraṇaḥ ।। māraṇo manusaṃkhyaḥ syāt tithyaṅkaḥ pratisāraṇaḥ ।। aṣṭādaśaśca saṃskāras tajjñair udghāṭano mataḥ ।।
ślokapañcakaṃ spaṣṭam ।। ete sūtasyāṣṭādaśa saṃskārāḥ ।। atha krameṇa saṃskārān vyākhyāpayann āha ।। vaṅganāgādikāḥ sarvā vastre tiṣṭhanti vikriyāḥ ।।
prathamaṃ sūtaḥ ślakṣṇavastreṇa gālanīyo yathā vaṅganāgajāḥ pūrvoktavikārāḥ sarve vastre lagitvā tiṣṭhanti ।। iti prathamaḥ saṃskāraḥ pāṭasāraṇaḥ ।। tatpalaikaṃ ca sūtasya catuḥṣaṣṭipalāni ca ।। mardito nirmalībhūtaḥ kṛṣṇatvaṃ tyajati dhruvam ।।
ekaṃ palaṃ suniṣpannaśvetaloṣṭajīkakasya catuḥṣaṣṭipalāni ca pāradasyobhayaṃ saṃmelya khalve kṣiptvā praharamekaṃ mardayet ।। yathā kālikāṃ tyaktvā nirmalībhavati pāradaḥ iti mardanasaṃskāro dvitīyaḥ ।। saptāhaṃ cārkadugdhena piṣṭād yātyaśmakañcukaḥ ।। snuhīdugdhena khalve rasaḥ kṣiptvā sapta dināni mṛdyate ।।
tato bhūmijaḥ kañcuko yāti ।। evaṃ sapta dināni arkadugdhena mardite pāṣāṇakañcuko yāti ।। tadrasena ca saptāhaṃ piṣṭād yātyambukañcukaḥ ।। palāśasya parpaṭān jalena kledayitvā tato vartayitvā vastreṇa niścotya raso grāhyaḥ ।।
tena rasena sapta dināni raso mṛdyate ।। yathā jalajakañcuko yāti ।। vajrakandarasenaiva piṣṭād vaṅgajakālikā ।। bīyājalena sampiṣṭāt kapālī nāgasambhavā ।।
sārdhaślokadvayaṃ spaṣṭam ।। kevalaṃ vajraḥ snuhikandaś ca śūraṇas tayorasena ।। atha vā vajrākhyaḥ kandaḥ parvatabhūmau bhavati ।। sarve'pi kañcukā yathoktarasena saptadināni sūtamardanena naśyantīti ।।
triphalākvāthasampiṣṭād vrajatyevaṃ kṣayaṃ malaḥ ।। d aśvagandhārasenaivaṃ viṣadoṣaḥ praśāmyati ।। piṣṭāt kudhyarasenaivam unmatto api vilīyate ।। itthaṃ dvādaśabhir doṣair muktaḥ śuddho bhaved rasaḥ ।।
[sārdhāstrayaḥ ślokāḥ spaṣṭāḥ ।। kevalam aśvagandhā āsaṃdhiḥ ।। ] kartavyā sūtasaṃśuddhir ekādaśabhirauṣadhaiḥ ।। atra cāyamāmnāyaḥ ।।
khalve rasopari yathoktauṣadharasaḥ kṣipyate ।। yathā yathā sūto bruḍati tathā tathā mardanīyaḥ ।। śanaiḥ śanair yadi cāgretanauṣadharasaḥ śuṣyati tadā punaḥ kṣepaṇīyaḥ ।। evaṃ saptadināni yadi marditaḥ pārado bhavati tadā kāñjikena kharalo bhriyate punaḥ śanairmṛdyate tato vastravartayaḥ kṣiptvā tathā mucyante tathā vartiprāntāḥ bhūmau laganti ।।
taiśca kāñjikaṃ galitvā yāti ।। evaṃ sūtaḥ sarvair apyauṣadhaiḥ saptadināni piṣṭvā paścāt kāñjikena kṣālyaḥ ।। auṣadhāni caikādaśāmūni ।। vajrakṣīram ।।
arkakṣīram ।। palāśaparpaṭaḥ ।। citrakakvāthaḥ ।। vajrakandaḥ ।।
kaṭutumbā ।। bīaṅkaḥ ।। triphalākvāthaḥ ।। punaścitrakakvāthaḥ ।।
aśvagandhā ।। nāhi ।। aṅkudhya ।। atra citrakakvātho dvivelaṃ vidyate ato dvādaśabhir auṣadhair ekādaśaiva iti sūtaśodhanasaṃskāras tṛtīyaḥ ।।
rasenāsannadūdhilyās tathārdrāyā rasena ca ।। śuṣkaṃ śuṣkaṃ punaḥ kṣuṇṇaṃ saṃmardyāmardya śoṣayet ।। pratyauṣadhaṃ dinānīha sapta saptaiva mardayet ।। tejasvī jāyate avaśyaṃ mūrchitotthitapāradaḥ ।।
pūrvarītyā śodhitaḥ pāradaḥ khalve prathamaṃ trikaṭukvāthena pūrvavat saptadināni sampiṣya śoṣayet ।। tataḥ kāñjikena kṣālanīyaḥ ।। evaṃ bhūmidūdhelyā rasena tata ārdrarasena ।। tadanu karmāīrasena ।।
paścād devadālīrasena ।। sapta sapta dināni mṛditvā śoṣayitvā kāñjikena dhāvanīyaḥ ।। evaṃ ca kṛte asau mūrchitotthitaḥ pārada ityucyate tejasvī ca bhavati ।। iti mūrchitotthāpanasaṃskāraś caturthaḥ ।।
saṃmūrchitas tadā jñeyo nānāvarṇo api tat kvacit ।। punas tan mūrchayet sūtaṃ kañcukīr nāśayet tataḥ ।। itthaṃ saṃmūrchitaḥ sūto doṣaśūnyaḥ prajāyate ।। anyamatamathotthāpanam ।।
mūrchitotthitasūtasya catuḥṣaṣṭipalāni ca ।। nimbukaṃ ca rasaṃ kṣiptvā lūnaṃ dvātriṃśadaṃśakam ।। mūrchitotthitapāradasya palāni sarvottamatāmracūrṇasya palāni dvātriṃśattame bhāge lavaṇaṃ palāni ityarthaḥ ।। sarva sarve ekīkṛtya nimbukarasena sammṛdya mṛkṣaṇopamā pīṭhī kāryā ।।
ayamatrāmnāyaḥ ।। yāvanmātro rasastasya caturthe bhāge tāmracūrṇaṃ dvātriṃśattamabhāge lavaṇam ।। nimbukarasaś ca takhā kṣepyo yathā sarvamauṣadhaṃ majjati ।। adhike doṣo nahi hīne tu doṣaḥ ।।
śuṣke śuṣke punaḥ kṣepyaḥ ।। mardanaṃ ca tāvad yāvan mṛkṣaṇopamā pīṭhī ।। vastrāntāni mṛdā limpej jāritānīva bundhake ।। -f kaṇṭhaṃ kaṭāhabandhaṃ ca limped vastraṃ mṛdā tathā ।।
jalamadhye raso yāti tāmraṃ tiṣṭhati bundhake ।। sūkṣmadoṣā vilīyate mūrchitotthitapātane ।। ghaṭārdhasadṛśe kaṭāhe'dho mṛttikāyāḥ kuṇḍalī kāryate tac ca kaṭāhabundham ityucyate ।। tataḥ pūrvakṛtāṃ tāṃ pīṭhīṃ tatra kaṭāhabundhe kṣiptvopari ācchādanārthaṃ sabalacikkaṇavastrasampuṭaṃ tāḍayitvā tasya vastrasya prāntān kuṇḍalīṃ paritaś cikkaṇamṛdā tathā limpedyathā jaṭitā iva te bhaveyuḥ ।।
tatastaṃ kaṭāhaṃ jalārdhapūrṇasthālikāmukhopari pradhvaraṃ muktvā sthālīkaṇṭhakaṭāhabundhakasaṃyogasthāne karpaṭamṛdaṃ dṛḍhaṃ dattvā kaṭāhamadhye chāṇakāni ghaṭīcatuṣkaṃ yāvaj jvālyante ।। tato'gnitāpena raso vastratantuchidrair viniḥsṛtyādhaḥsthālikāsthitajalamadhye yāti ।। tāmraṃ punarbudhaka eva vilagya tiṣṭhati ।। tataḥ punarapi pūrvavat tāmracūrṇapāradapīṭhīṃ kṛtvā kaṭāhabundhasajalasthālikāyantreṇa pūrvavadraso jale pātyate ।।
evaṃ saptavāraṃ rasapātane kṛte kuṇṭhatvajaḍatvādayaḥ sūkṣmadoṣā yānti ।। iti mūrchitotthāpitasūtasya pātanasaṃskāraḥ pañcamaḥ ।। pūrvavatpātayettaṃ tu adhordhvaṃ tiryagaṃ ca tat ।। sūtamabhraṃ dvayaṃ mardyaṃ kāñjikena samantataḥ ।।
triphalārājikāvahniviṣaśigrusamāṃśakaiḥ ।। saṃdhau ca mṛtsnayāveṣṭya ḍamaruṃ yantramuttamam ।। tadadho jvālayedagniṃ mandaṃ mandaṃ triyāmakam ।। kāsīsasya hy abhāvena dātavyā phullatūrikā ।।
pratyekaṃ śataniṣkaṃ syād ūnaṃ naivādhikaṃ kvacit ।। ūrdhvalagnaṃ tu taṃ śuddhaṃ pāradaṃ cāharet śubham ।। ।। dvayaṃ tathaiva sampiṣya pīṭhī kāryā ca pūrvavat ।।
sthālīṃ cādhomukhīṃ tv anyāṃ limped vastramṛdā mukhe ।। upari sthālikābundhe dātavyaṃ gomayaṃ tataḥ ।। sūto yātyuparisthālyās tāmraṃ tatraiva tiṣṭhati ।। vyāpako jāyate svacchaḥ pātitotthāpito rasaḥ ।।
pūrvasmin yoge pātanasaṃskārārthaṃ tāmrātsūtaḥ sūtāc ca tāmraṃ pṛthak saptavārakṛtam ।। ihāpi yoge tadeva kariṣyate paraṃ tatra pātanāyehaiva pātitasyotthāpanāyeti viśeṣaḥ ।। tac caivam ।। rasapala tāmracūrṇapala lavaṇapala sarvaṃ nimbukarase mṛditvā pūrvavatpīṭhīṃ kṛtvā sthālikāyāṃ kṣiptvopari ca madhye mukhasthālīṃ dattvā dvayormukhayoge karpaṭamṛttikayā lipyate ।।
eṣa ḍamarukanāmā vidyādharanāmā ca yantra ucyate ।। tato yā upari sthālī tasyā bundhe bāhyapārśve gomayaṃ dattvādhastanasthabundhādho yāmamātraṃ mṛduvahnir jvālanīyaḥ ।। tataḥ sūta uḍḍīyoparitanasthālyāṃ yāti ।। tāmraṃ cādhaḥ sthālyāṃ tiṣṭhati ।।
evaṃ punaḥ punaḥ saptavāraṃ sūtotthāpane kṛte raso vyāpako bhavati ।। vyāpako nāma tīkṣṇaḥ prasaraṇaśīlaś ca ।। iti pātitarasasyotthāpanasaṃskāraḥ ṣaṣṭhaḥ ।। jāyate'timṛduḥ piṇḍaḥ kuryātpiṇḍasya kulhaḍīm ।।
kṛtaprākkulhaḍīmadhye ākṣipettaṃ samagrakam ।। kaṇṭhe kāṣṭhaṃ ca badhnīyād vastre prākkṛtakulhaḍīm ।। pihitāyāṃ tathā sthālyāṃ mṛdvagnir jvālayedadhaḥ ।। pratyahaṃ śigrupattraiś ca kāryā kulhaḍikā navā ।।
dolāyantreṇa kartavyā rasasya svedane vidhiḥ ।। sampraty ūrdhvaraso atyarthaṃ sahate agniṃ vipācane ।। śigrunāmno vṛkṣasya pattrāṇi gāḍhaṃ mṛkṣaṇopamānāni vartayitvā teṣāṃ piṇḍena kulhaḍīṃ kṛtvā tasyāṃ kulhaḍikāyāṃ pūrvavidhinā tāmraṃ parityajyodgīnaṃ rasaṃ tathā dvātriṃśattamena bhāgena lavaṇaṃ ca kṣiptvā tāṃ kulhaḍīṃ vastre baddhvā tadvastraṃ davarakeṇa kāṣṭhe baddhvā tatkāṣṭhaṃ sthālyāḥ kaṇṭhe kaṃcana paṭṭaṃ baddhvā sthālīmadhye tribhāganimbukarasasahitakāñjikaṃ kṣiptvā kāñjikopari ñūbamānā tathā vastraṃ baddhvā kulhaḍī moktavyā yathā kāñjikaṃ na lagati kevalaṃ bāṣpo lagati ।। tato'horātraṃ sthālyā adho'gnirjvālanīyaḥ ।।
tataḥ punarapi śigrupattrair navāṃ kulhaḍīṃ kṛtvā dolāyantreṇa tathaivāhorātraṃ rasaḥ svedanīyaḥ ।। yadi cāgretanaṃ kāñjikaṃ śuṣyati tathā punarnavaṃ kāñjikaṃ kṣepyam ।। evaṃ saptabhirdinaiḥ saptabhiḥ kulhaḍībhiḥ saptavāraṃ svedito rasaḥ sampratyūrdhvaṃ pacyamāno atyarthamagniṃ sahate ।। ityutthāpitarasasya svedanasaṃskāraḥ saptamaḥ ।।
granthāntare svedanam ।। pāradasya mṛduvahnitastvidaṃ svedanaṃ tuṣajalena tanyate ।। culhāgnau svedyate svedyaṃ yatredaṃ dolayantrakam ।। svedyaṃ sūtaṃ ca mandāgnau yathā nopakṣayaṃ vrajet ।।
kāñjikena ca saṃsvedyaṃ sūtaṃ buddhimatā dinam ।। pañcabhirlavaṇaiḥ kṣāraiḥ svedanīyaṃ raseśvaram ।। rasaiḥ saṃsvedanīyaṃ ca pāradaṃ mukhavāñchayā ।। tadgarbhe randhrakaṃ kṛtvā sūtaṃ ca sveditaṃ kṣipet ।।
rasaṃ prakṣipya dātavyas tādṛk saindhavakhoṭakaḥ ।। dhūlim aṣṭāṅguliṃ dattvā kārīṣaṃ dinasaptakam ।। ayaṃ niyāmako nāma saṃskāro hy aṣṭamaḥ smṛtaḥ ।। sājīkṣārasya tannāśe kṣāro jhījaraṭasya ca ।।
pūṣā dattvā ca pratyekaṃ prakṣipen naimbukaṃ rasam ।। annārthaṃ rasanā lolā niḥśaṅkaṃ saṃskṛtaḥ sadā ।। uttarasyāṃ diśi yaḥ sthūlo raktaḥ saindhavakhoṭako niṣpadyate ।। tasya madhyāt kīye chidraṃ ca vidhāya sveditaṃ rasaṃ tatra kṣiptvopari caṇakakṣāro deyastata upari svalpo nimbukarasaḥ kṣepyaḥ ।।
tatastasya chidrasyācchādanāyopari tādṛśa eva raktasaindhavakhoṭako deyaḥ ।। atra ceyaṃ buddhiḥ ।। yāvanmātraṃ chidramadhaḥkhoṭake bhavati tāvatī bhūmir dvitīyakhoṭakasya madhye muktvoparitaḥ kiṃcid utkīryate ।। tasmiṃścopari datte tatsaindhavasampuṭaṃ bhavati ।।
tato bhūmau gajapramāṇāṃ gartāṃ kṛtvā tatra saindhavasampuṭaṃ muktvopary aṣṭāṅgulimānāṃ dhūliṃ dattvā chagaṇacūrṇena gartaṃ pūrayitvāgnir jvālanīyaḥ ।। tataḥ prabhāte niṣkāsya kāñjikena prakṣālya punaḥ saindhavapuṭe kṣiptvopari navasāracūrṇaṃ nimbukarasaṃ ca muktvopari sampuṭaṃ ca dattvā punar gartāyāṃ muktvāhorātraṃ kārīṣāgnir jvālanīyaḥ ।। evaṃ saptavāraṃ saptadinaiḥ saptadinaiḥ saṃskāryaḥ ।। tṛtīyadine sājīkṣāraḥ ।।
caturthe dine jhījarīṭakṣāraḥ ।। pañcamadine hiṅgupuṣā ṣaṣṭhadine saptamadine cairaṇḍaphalacūrṇam ।। sarveṣāmupari nimbukarasaḥ kṣepya eva ।। evaṃ kṛte'sau niyāmako raso'tīvāgniṃ sahate ।।
tathā kiṃcid udannabubhukṣo jihvāṃ calayati ।। iti sveditarasasya niyāmakasaṃskāro'ṣṭamaḥ ।। kṣiptvāsye cīvaraṃ baddhvā channaṃ koḍīyakena ca ।। -f kārīṣāgniṃ pratidinaṃ jvālayed dinasaptakam ।।
rasanāṃ lelihānaśca pīḍito atibubhukṣayā ।। kācakumpikāyāṃ cikkaṇāṃ mṛdaṃ dattvā madhye niyāmakaṃ rasaṃ kṣiptvā mukhe koḍīyakam ।। ko arthaḥ loṣṭhacātikāṃ dattvā ।। uparikarpaṭaṃ mṛttikāṃ ca dattvā śoṣayet ।।
tato bhūmau gajapramāṇāṃ gartāṃ kṛtvā tatra kṣiptvopari aṣṭāṅgulidhūliṃ dattvāhorātraṃ kārīṣāgnirjvālanīyaḥ ।। tataḥ punaḥ prabhāte rakṣāṃ kṛtvā navaṃ chagaṇacūrṇaṃ kṣiptvāhorātraṃ ca kārīṣāgnirjvālanīyaḥ ।। evaṃ saptabhir dinaiḥ saptavāraṃ saṃskṛto'sau nirodhako nāma raso mahābubhukṣayā pīḍito jihvāṃ lelihyamānaḥ kumpito grāhyaḥ ।। iti niyāmakasya nirodhakasaṃskāro navamaḥ ।।
sarpākṣī meghanādā ca matsyākṣī mṛgabhojanī ।। śiraḥpuṅkhā ca cāṅgerī vajravastrī punarnavā ।। madhukaṃsārive tiktā trāyantī candanāmṛtā ।। etāni niyamikā proktā rasakarmaṇi śambhunā ।।
pakṣachinno bhaven nūnam oṣadhyā puṇyapākataḥ ।। sarpākṣī kṣīriṇī vadhyā matsyākṣī śaṅkhapuṣpikā ।। varṣābhūḥ kañcukī mūrvā mācīkotpalaciñcikam ।। maṇḍūkaparṇī pāṭhālī citrako grīṣmasaṃdaraḥ ।।
śvetārkau śigrudhattūramṛgadūrvā harītakī ।। nāraṅgaṃ sūraṇaṃ muṇḍī malaṃ kāpotakokilam ।। viṣṇukrāntā somavallī brahmaghnī yakṣalocanā ।। svayībhuk kusamaṃ kumbhī hastiśuṇḍīndravāruṇī ।।
etāḥ samastā vyastā vā deyā saptadaśādhikāḥ ।। aprasūtagavāṃ mūtraiḥ piṣṭā mūrvāṃ niyāmakāḥ ।। ityevaṃ jāraṇāyuktaṃ māraṇaṃ parikīrtitam ।। nirodhakaṃ salavaṇaṃ kṣiptvaikaṃ tena chādayet ।।
dolāyantreṇa tanmadhye bruḍantaṃ bījapūrakam ।। pratyahaṃ mātuliṅgaiś ca navyair bhavyabhavan mukham ।। vyāttavaktro grasatyeva kṣiptaṃ sarvaṃ ca jīryati ।। suniṣpannabījapūrasya vṛntam utpāṭya madhye utkīrya chidraṃ kṛtvā tato nirodhakaṃ rasaṃ kṣiptvopari lavaṇaṃ muktvā punastena vṛntena chādayitvā bījapūrakaṃ vastre baddhvā tribhāgena nimbukarasayuktakāñjikabhṛtasthālī madhye dolāyantreṇa pūrvoktena kāñjike bruḍantaṃ bījapūrakaṃ dhṛtvādho agnir jvālanīyo ahorātram ।।
tataḥ punaḥ prabhāte navaṃ bījapūrakamānīya tathaiva madhye rasaṃ kṣiptvā dolāyantreṇāhorātraṃ rasaḥ saṃskāryaḥ ।। evaṃ saptabhir dinaiḥ saptavāraṃ navanavair mātuluṅgaiḥ saṃskṛto raso dhānyābhrakādīnāṃ grasanāya prasāritamukho vidhinā dattaṃ sarvaṃ grāsaṃ jīryati ।। iti nirodhakarasasya mukhaprasāraṇasaṃskāro daśamaḥ ।। niyamyo asau tataḥ samyak capalatvaṃ nivartayet ।।
mardanamūrchanapātaiḥ kadarthito bhavati mandavīryastu । sṛṣṭyāmbujair nirodhāt taladvayaprāyo na khaṇḍaḥ syāt ।। bhūṭaṅkaṇoṣaṇasvayāsuriśigrupiṣṭaiḥ svinnastryahe tuṣajale'thabhavetsudīptaḥ ।। śigrurasena saṃbhāvya mardayec ca dinatrayam ।।
trayodaśe ahṇi samprāpte jāyate dīpanaṃ śubham ।। bhūkhagaṭaṅkaṇamanaḥśilalavaṇāsuriśigrukāñcikais tridinam । svedena dīnadīpto'sau grāsārthī jāyate sūtaḥ ।। iti dīpto viśuddhaḥ prabalataravidyucchaṭāsahasrābhaḥ sutarāṃ bhavati ।।
rasendro dravye'pi rasāyane yojyaḥ ।। iti dīpanagranthāḥ ।। palaṃ dhānyābhrakaṃ kṣiptvā limped vastramṛdā mukham ।। kumpikāṃ vālukāmadhye kṣiptvā copari vālukām ।।
palaṃ dhānyābhrakaṃ caikaṃ jāraṇīyam aharniśam ।। nāmnāsau gaganagrāsaḥ pāradaḥ parikīrtitaḥ ।। kācakumpikāmadhye prasāritamukhaṃ rasaṃ palam ekaṃ madhye muktvā kumpikāmukhe cātikāṃ dattvopari karpaṭamṛttikayā liptvā śoṣayet ।। tataḥ pṛthulamukhāyāṃ kuṇḍikāyāṃ vālukāṃ kṣiptvopari aṅgula ।।
pañcapramāṇāṃ dhūliṃ dattvā kuṇḍikāyā adho aṣṭayāmān haṭhāgniṃ jvālayitvā dhānyābhrakapalaṃ jāraṇīyam ।। atra tv ayamāmnāyaḥ ।। kuṇḍikāyāṃ tathā vālukā kṣepyā yathā tasyā upari kumpikāyāṃ muktāyāṃ tadupari aṅgula ।। pañcapramāṇāyāṃ vālukāyāṃ kṣiptāyāṃ kuṇḍikā pūrṇā bhavati ।।
tathā rasapala lavaṇapala dhānyābhrakapala iti mātrāpramāṇam ।। tatastāṃ kumpīm bhaṅktvā rasaṃ gṛhītvā punarapi dvitīyakumpikāyāṃ rasadhānyābhrakalavaṇanimbukarasān kṣiptvā pūrvavadahorātraṃ haṭhāgnijvālanena dhānyābhrakapalaṃ jāraṇīyam ।। evamaṣṭabhir dinair aṣṭabhiḥ kumpikābhir aṣṭadhānyābhrakapalāni jāraṇīyāni ।। tato'sau gaganagrāsanāmā pāradaḥ procyate ।।
taptakharparavinyastaṃ pradahettīvravahninā ।। varṣābhūtundalīyena maricaiḥ sumukhena ca ।। yavaviccikatoyena plāvayitvā puṭe pacet ।। svedayet kāñjike baddhaṃ dolāyāṃ divasatrayam ।।
samūlapattrāṃ saṃkuṭya saṃdhayitvā vicakṣaṇaḥ ।। hemā kriyā hemamukhe tāre tāramukhaṃ kṛtam ।। lohāgre bhramatho śālasudagdhaṃ varṣayet tathā ।। dvitīye kākaviṣṭābhaṃ tṛtīye tailako bhavet ।।
agnau hi ghrātanikvastho vyomajīrṇasya lakṣaṇam ।। atha ha carati kṣipraṃ kṣaṇādeva nibadhyate ।। sukhoṣṇenāranālena prakṣālitarasaṃ budhaḥ ।। viḍaṃ dadyāc ca vidhivaj jārayet taṃ vicakṣaṇaḥ ।।
abhrake dviguṇe jīrṇe dhūmavyājena gacchati ।। utplutyotplutya bāhye ca mūṣāyāḥ patati dhruvam ।। bāhye coḍḍīya no yāti sthitaḥ sthāne sthirāyate ।। haṭhena vahninādhmātaḥ sthirībhūtasuvarṇavat ।।
daśavarṇaṃ bhaveddhema kathitaṃ rasavedibhiḥ ।। atrāmnāyaḥ ।। pūrvam abhrakair akhaṇḍavrīhibhiḥ ślakṣṇapāṣāṇakarkarair vādṛḍhanahīnavastrako thalikāṃ bhṛtvā dvāraṃ davarakeṇa dṛḍhaṃ baddhvā kāṣṭhapattrikāyāṃ jalapūrṇāyāṃ muktvā gāḍhaṃ tathā mardanīyo yathābhrakaṃ cūrṇībhūya kiṃcid bahir niḥsarati ।। tac ca śoṣayitvā ślakṣṇacūrṇaṃ gṛhyate ।।
idaṃ ca bhūmikāyāṃ kṣiptaṃ sūkṣmatvāt tatra lagati ।। rasajñās tv etaṃ dhānyābhrakaṃ vadanti ।। tathā pāradādviguṇe dhānyābhrakeṇa jīrṇe'gniṃ tāpayettato raso dhūmena kṛtoḍḍīya yāti ।। caturguṇe dhānyābhrake jīrṇe dhūmarūpeṇa na yāti ।।
kiṃtu haṭhāgniyoge mūṣāyām uḍḍīya bahiḥ patati ।। ṣaḍguṇe dhānyābhrake jīrṇe bahiruḍḍīya na yāti ।। kiṃtu mūṣāmadhye kampate ।। aṣṭaguṇe jīrṇe haṭhena dhmāto hi suvarṇavat sthirībhavati na punaḥ punarmanāgapi kampate ।।
tato mahāgnisahena tena rasena rūpyagadyāṇakapattram abhyañjya gālyate ।। tadā daśavarṇaṃ suvarṇaṃ suvarṇaṃ bhavati ।। iti prasārite mukhasya rasasya gaganagrāsajāraṇaṃ prathamam ।। karpāsīrasatoyena marditāni dinatrayam ।।
kṣiptvā ṭaṅkaṇakṣāraṃ ca navasāraṃ tathaiva ca ।। rasaiḥ pūrvoditair bhūyo yāvat tad gilate sphuṭam ।। śatamūlai rasairabhraṃ bhāvitaṃ munisaṃkhyayā ।। saṃjāte dehasiddhyarthaṃ dhātusiddhyarthameva hi ।।
badhyate svagṛhāntastho yathā cauro aticañcalaḥ ।। bṛhatī cāgnidamanī lāṅgalī samabhāgataḥ ।। taptena lohacūrṇena piṣṭiḥ syānmardane rase ।। catuḥṣaṣṭyaṃśabhāgena cūrṇaṃ kāntāyasaṃ rasāt ।।
tattathā vai viḍaṃ proktaṃ candanaṃ rasavedibhiḥ ।। sūtādaṣṭaguṇaṃ lohaṃ jāraṇīyaṃ sadā budhaiḥ ।। catuḥṣaṣṭitamaṃ cāṃśaṃ jīrṇo jīrṇe kṣipen muhuḥ ।। pāśito rāgasahano jāto rāgaśca jīryati ।।
yasmin lohakhalve catvāraḥ pādā mañcikayābhibhavanti sa catuṣpāda ucyate ।। tasmin lohakhalve grastābhrakasūtaṃ tathā catuḥṣaṣṭitamena sūtakasya kāntalohacūrṇaṃ kṣiptvā yathā viḍena saha loṣṭikayā mandaṃ mandaṃ mandaṃ mardayet ।। adhaśca komalāgnir jvālayet ।। evaṃ kurvatā yadi kāntalohacūrṇacatuḥṣaṣṭitamo jīrṇo bhavati tadā punarapi catuḥṣaṣṭitamabhāgena kāntalohacūrṇaṃ kṣiptvā thūthāviḍena peṣaṇīyam ।।
adhaścāgnir jvālanīyaḥ ।। evaṃ pūrvakṣipte lohacūrṇe jīrṇe punaḥ punas tāvac catuḥṣaṣṭitamāṃśena lohacūrṇaṃ kṣepyam ।। yāvat sūtād aṣṭaguṇalohacūrṇe jīryati ।। ityarthaṃ lohacūrṇasya kaṣāyeṇa rasaḥ pāśitaḥ san godhūmavarṇo bhavati ।।
tathā rāgāṃśca sahate ।। atha prakāśādikarājirāgāś ca jīryati ।। atra ca yadi kāntalohaṃ na labhyate tadā tīkṣṇāyasaṃ sāralohac ।। tathāya tvagheraṃ thūthakaṃ tat kāñjikena saṃghṛṣya candanaṃ kṣipyate ।।
etat thūthāviḍam ityucyate ।। agre'pi sarvatra thūthāviḍe śabdenedameva jñeyam ।। iti grastābhrakasūtasya lohajāraṇaṃ dvitīyam ।। ayaḥ prakāśe rājeśca catuḥṣaṣṭyaṃśacūrṇakam ।।
sūtādaṣṭaguṇā jāryā rājiścāyaḥprakāśikā ।। raktatāpādanārthaṃ ca himarājiṃ ca jārayet ।। pūrvokte ca catuṣpāde lohakhalve jīrṇalohaṃ rasaṃ tathā ।। catuḥṣaṣṭitamabhāgena ayaḥprakāśirājicūrṇaṃ ca kṣiptvā pūrvoktena thūthāviḍena mardayet ।।
adhaśca komalāgnir jvālayet ।। agretanakṣiptāyaḥprakāśaṃ cūrṇe ca jīrṇe punas tāvan mātramayaḥ ।। evaṃ ca yadi rasād aṣṭaguṇāyaḥprakāśarājijīrṇā bhavati ।। tadā sūtaḥ pīto bhavet ।।
tataḥ sūtasya raktatānimittaṃ vakṣyamāṇarītyā hemarājiṃ jārayet ।। iti jīrṇalohasūtasyāyaḥ prakāśarājijāraṇaṃ tṛtīyam ।। rājisvarūpaṃ cāgre svayaṃ sa ca vyākhyāsyati ।। pāradaṃ hemarājeśca catuḥṣaṣṭyaṃśacūrṇakam ।।
sūtādaṣṭaguṇā jāryā hemarājiśca kovidaiḥ ।। svarṇasyotpādanārthaṃ ca jāryaḥ śuddho hi gandhakaḥ ।। yathā ayaḥprakāśarājirjāraṇā tathāhemarājerapi jāraṇā jñeyā ।। pāradādaṣṭaguṇā ca śeṣaṃ spaṣṭam ।।
iti jīrṇāyaḥprakāśakarājisūtasya hemarājijāraṇaṃ caturtham ।। gāḍhaṃ liptasvasaṃśuṣko yantro ayaṃ bhūdharo mataḥ ।। kṣiptvā vai ṣoḍaśāṃśena śuddhagandhakacūrṇakam ।। vastramṛttikayā limpet haṭhāgniṃ jvālayettathā ।।
pāradāt ṣaḍguṇo yāvaj jīryate śuddhagandhakaḥ ।। rūpyaṃ tāmraṃ tathā lohaṃ vaṅgaṃ nāgaṃ ca pittalam ।। tithivarṇaṃ bhavaty evaṃ suvarṇaṃ naiva saṃśayaḥ ।। iha kūpavahmoṣṭabandhaḥ kāñcikahastamāno garte sudhāyāś chohayā lipto yadi vāguḍaṃ sahitena cūrṇena liptaḥ śuṣkaḥ san ।।
bhūdharanāmāyaṃ yantraḥ procyate ।। tataḥ kācaliptamṛttikākāṃsyaṃ śarāve jīrṇe hemarājiṃ sūtaṃ tathāṣoḍaśabhāgena śuddhagandhakacūrṇaṃ vā kṣiptvopari mukhakācaliptamṛttikākoḍīyakaṃ dattvā karpaṭamṛttikayā liptvā taṃ śarāvaṃ sampuṭaṃ bhūdharayantramadhye muktvā haṭhāgnirjvālanīyaḥ ।। śuddhaṃ gandhakasvarūpaṃ ca gurumukhād avajñeyam ।। yataḥ sarvasminn apyatra granthe anyatrāpi ca śuddhagandhaka eva kīcanasi dvimūlabījam ।।
ata eva sarvatra gandhakaśuddhiyuktir gopitaiṣeti jñeyam ।। sadoṣe ca gandhake jārite na kāryasiddhiriti tu gurumukhād gandhakaśuddhir avagantavyā ।। tathā pūrvakṣiptagandhakaṣoḍaśabhāge jīrṇe punaḥ koḍīyakamūrchāyāśugandhakaṣoḍaśabhāgaṃ kṣiptvā koḍīyakaṃ dattvā haṭhāgnir jvālanīyaḥ ।। evaṃ ca rasāt ṣaḍguṇaśuddhagandhake jīrṇe atīvaraktaḥ pārado bhavati ।।
tena ca rasena rūpyaṃ tāmraṃ lohaṃ vaṅgaṃ nāgaṃ pittalaṃ kāṃsyaṃ ceti sapta lohāni abhyañjya gālitāni pañcadaśasuvarṇāni bhavanti ।। iti jīrṇahemarājisūtasya gandhakajāraṇaṃ pañcamam ।। saṃśodhane suvarṇasya tv imāḥ syuḥ pañca mṛttikāḥ ।। kṣiptvā manaḥśilāsattvaṃ sūtād dvātriṃśadaṃśakam ।।
vastramṛttikayā limpet haṭhāgniṃ jvālayettataḥ ।। sūtatulyaṃ tv idaṃ jāryaṃ na tu hīnaṃ na cādhikam ।। dādhīcheda kaṣā vartta śodhane hema śudhyati ।। iha khaṭikā ।।
lavaṇam ।। tūrī ।। gairikavarṇikājīkaka ityetābhiḥ pañcabhir mṛttikābhiḥ parīkṣakāḥ kanakaṃ parīkṣyaṃ tena yathā ।। kanakapattrāṇi kāñjikena kledayitvā rajakatyaktatūrīśuṣkalagadakaṃ lavaṇena samabhogena cūrṇayitvā karparaḥ paricūrṇas tadupari pattraṃ punaścūrṇaṃ punaḥ pattramevaṃ pattrāṇy uparyupari muktvopari punaḥ karparaṃ dattvā cūrṇena sarvataḥ pārśve vācchādya yāvadbhiḥ karparapuṭa ācchādyate tāvanti chagaṇakāni khaḍakitvāgni dattvā mucyate yadi ca jvalitvā svayaṃ tiṣṭhati ।।
tadā punar dvitīyavāraṃ chagaṇakhaṇḍakapūrṇaḥ puṭo deyaḥ ।। evaṃ yadi malādhikyaṃ tadā tṛtīyo deyaḥ ।। evaṃ citrakṣaṭakhaṭikayāpi golakakhaṭikayā vā lavaṇamiśrayāpi puṭadvayatrayadānena tadeva kāryam ।। atha yadyeva jñāyate ।।
eva kṛte'pi sarvathā na śuddhaṃ dravyaṃ yadi vāvadūlotādikudhātumasādhikyaṃ tadāmasavāravarṇikayā jīkakeṇa vā lavaṇamiśreṇa pūrvarītyaiva puṭadvayatrayadāne sarvamalaśuddhiḥ ।। iti pañcamṛtsnābhiḥ sarvadoṣaśuddhiḥ ।। tathā caturdaśavarṇikādaśīkādaśayanavāś ceti sampratikale svarṇaparamasīmā ataḥ paraṃ śodhane api kṛte na hi karṇikāvṛddhiḥ ।। tathā śodhanacūrṇaṃ yadi dhmāyate tadā yo rūpyādidhātuś cīrṇo bhavati so api labhyate ।।
tathā rūpyaṃ karpare kṣiptvoparisīsakaṃ kṣipyate'dho jālyate tato dvāv api sarāvedākatrabhūtvābhramatastadāvasīsakarajatamalaṃ caritvā karparalagitāgaraṇarakṣāṅgulapramāṇaś caramadhye milati ।। śuddharūpyarasaśca yadi bhrāntas tiṣṭhati tadā jñeyaṃ śuddho rūpyarasaḥ ।। rakṣāyāṃ dhyātāyāṃ cīrṇatāmṛdi dhātavo labhyante ।। ityādivijñamukhair jñeyam ।।
atha mūlagranthavyākhyā ।। bhūdharayantre śarāvasampuṭe jīrṇaṃ gandhakaṃ rasaṃ kṣiptvā dvātriṃśattamena manaḥśilāsattvaṃ ca kṣiptvā mukhe koḍīyakaṃ dattvā karpaṭamṛttikayā ca liptvā haṭhāgniṃ jvālayet jīrṇe ca manaḥśilāsattve punardvātriṃśattamena bhāgena tasya kṣepaḥ ।। evaṃ punaḥ punaḥ kṣepaṇasūtatulyaṃ manaḥśilāsattvaṃ jāryam ।। na hīnaṃ na cādhikam ।।
evaṃ manaḥśilāsattve jīrṇe pāradena saptalohānyabhyaṅgagālitāni hemarūpāṇi bhavanti ।। tacca hema pañcabhir mṛttikābhiḥ śodhanikāṃ sahate ।। tathādādyachedakaṣāvarttaśodhanaśuddhaṃ ca jāyate ।। iti jīrṇagandhakasūtasya manaḥśilāsattvajāraṇaṃ ṣaṣṭham ।।
etāvadbhiḥ saṃskāraiḥ saṃskṛto raso lohasādhaka eva ।। ataḥ paraṃ ca ye saṃskārā yāni ca jāraṇāni tāni dehalohasādhakānīti ।। tatra saptamaṃ khāparasattvajāraṇam āha ।। kṣiptvā khāparasattvasya catuḥṣaṣṭyaṃśacūrṇakam ।।
jīrṇe jīrṇe muhuḥ kṣiptvā jāryam aṣṭaguṇaṃ rasāt ।। jīryate annapathaṃ vaktraṃ sampratyūrdhvaṃ ca pāradaḥ ।। catuṣpāde lohaṣairaleṣāparasūtvaṃ tasmāccatuḥṣaṣṭiguṇaṃ jīrṇamanaḥśilāsattvaṃ pāradaṃ ca kṣiptvā thūthāviḍena saṃpiṣann adho mṛduvahnir jvālayet ।। atratane ca khāparasattve jīrṇe punaḥ bhāgena tadeva kṣepyam ।।
evaṃ punaḥ punaḥ kṣiptvā rasādaṣṭaguṇaṃ khāparasattvaṃ jāraṇīyam ।। tataḥ pāradaḥ sasneho vā saṃgratyūrdhvam annapathahīrakaṃ jīryati ।। iti jīrṇaśilāsattvasya tasya khāparasattvajāraṇaṃ saptamam ।। yena sūtena saṃjīrṇaṃ sattvaṃ puṣpākṣasambhavam ।।
thūthāviḍena saṃpiṣyan mṛdvagniṃ jvālayedadhaḥ ।। hīrake annapathe jīrṇe sarvavyāpī bhavedrasaḥ ।। ilāgre tribhiḥ prakārairannapathahīrakāṇāṃ niṣpattiṃ bhaṇiṣyati ।। tatas teṣāṃ prakāratrayāṇāṃ madhyātprathamamekatamena prakāreṇa niṣpannam annapathe hīrakabhasma tathā jīrṇakhāparasattvaṃ sutaṃ cobhāv api catuṣpāde lohakhalve kṣiptvā thūthāviḍena piṣan kharalādho bhāge komalāgniṃ jvālayet ।।
tāvat yāvatā sarvaṃ hīrakabhasma jīryati ।। tato hīrake jīrṇe sati rasaḥ sarvavyāpīti dehalohavyāpako bhavati ।। iti jīrṇakhāparasattvasūtasyānnapathahīrake jāraṇamaṣṭamam ।। yatkiṃciddīyate tasya rasoparasavātakaḥ ।।
kṣaṇena jāyate jīrṇaṃ tanmukhe patitaṃ tu yat ।। tataḥ koṭiguṇe jīrṇe śaṅkhavedhī bhavedrasaḥ ।। brahmahā sa durācāro mama drohī maheśvari ।। saṃsthāpya gomayaṃ bhūmau paścāt mūṣāṃ tadopari ।।
kākamācīraso deyas tailatulyastataḥ punaḥ ।। tatpṛṣṭhe śrāvakaṃ dattvā pūrṇatāvadbhiṣak param ।। kākamācīdravaṃ cāgniṃ dattvā dattvā tu jārayet ।। ṣaḍguṇaṃ gandhakaṃ jāryaṃ sūtasyaivaṃ muṣaṃ bhavet ।।
catuḥṣaṣṭyaṃśakaṃ pūrvaṃ dvātriṃśāṃśaṃ tataḥ punaḥ ।। sāgre sāgre tu tanmardyaṃ jambīrāṇāṃ dravairdṛḍham ।। ityevaṃ jāraṇā kāryā tataḥ sūtaṃ vimārayet ।। viḍam atra pravakṣyāmi sādhayedbhiṣaguttamaḥ ।।
tadvajjambīrajair dravair dinaikaṃ dhūmasārakam ।। kaṇṭakārīrasaṃ kvāthaṃ dinaikaṃ naramūtrake ।। jambīrotthadravair bhāvyaṃ pṛthak yāmacatuṣṭayam ।। saindhavaṃ ṭaṅkaṇaṃ guñjā śigrumūladravairdinam ।।
tadgolaṃ rakṣayedyatnāt viḍo ayaṃ vaḍabānalaḥ ।। svarṇābhrasarvalohāni sattvāni grasate kṣaṇāt ।। athānyamate viḍāni ।। atha jāryavastūnāṃ jīrṇājīrṇatvajñānopāyam āha ।।
sūtātaḥ sarvajāryāṇāṃ jāraṇastrividho vidhiḥ ।। vastre tiṣṭhati cet sarvam ādyo vai garbhasaṃjñakaḥ ।। khyāto'lpādadhike sūte soparipiṇḍasaṃjñakaḥ ।। saṃsthite ca nije laulye jīrṇajāryas tṛtīyakaḥ ।।
atrāpyayamāmnāyaḥ ।। ihānantaraproktaṃ dhānyābhrakādīnām sa ca tameṣv anyeṣu vastuṣu rase jāriteṣu sasūtakaṃ jīrṇam ajīrṇam eveti vicāraḥ ।। prathamo garbhaḥ dvitīyaḥ piṇḍastṛtīyaḥ pariṇāmaka iti trividhaṃ lakṣaṇaṃ bhavati ।। tadyathā jāryaṃ vastu jārayitvā raso vastreṇa gālyate tato yadi kiṃcidvastre śeṣaṃ vigālya tiṣṭhati tadā jñeyo'sau garbha iti ।।
tataḥ punarapi saraś carubhyate tadeva kharale kṣiptvā yathā viḍena peṣitāgnirjvālanīyaḥ ।। ayaṃ bhāvo jāraṇā yena vidhinā pūrvaṃ bhaṇitāsti sā tena vidhinā jāryauṣadhaṃ vinaivānumānena taptvā punarvastreṇa raso gālanīyaḥ ।। tato yadi vastrātpūrvo api niḥsarati nanu kiṃcil lagati paraṃ tolitaḥ sa tu nijataulyādhiko bhavati tadā jñeyo'sau piṇḍa iti ।। adyāpi sarvathā na jīrṇamauṣadhamityarthaḥ ।।
tataḥ punarapi yathā bhaṇitāsti tathaiva jāryauṣadhopakṣepeṇa vinaiva vidhāpunar navavastreṇa raso gālyate ।। yadi vastrānniḥsṛto gālitaḥ sannijataulye tiṣṭhati tadā jñeyo'sau pariṇāmaka iti ।। rasenauṣadhasarvathājīrṇa ityarthaḥ । atrādyam etad dvayameva śuddhakṛto yo bhedaḥ śuddhaḥ ।। v
iti jāryāṇāṃ jīrṇalakṣaṇādhikāraḥ ।। iti sāraṇasamāptaḥ ।। ityevam aṣṭabhiḥ saṃskārair ekādaśo jāraṇāsaṃskāraḥ ।। ekaṃ madhye paraṃ bāhye kumbhe kāryo galadghaṭī ।।
kṣiptvāyaḥsthālikāmadhye pāradaṃ jīrṇāhīrakam ।। pradhvarāyāṃ ca ḍhaṅkaṇyāṃ kṣiptvāgniṃ jvālayeddhaṭhāt ।। śrīpiṇḍo dorakāccyutvā muhuḥ patati pārade ।। tat kṣiped andhamūṣāyāṃ sākaṃ madhvājyaṭaṅkaṇaiḥ ।।
na kṣīyate muhurdhmāte atīvaniścalatāṃ gataḥ ।। sa hi siddharasānāṃ hi dehaloho nibadhyati ।। iha kumbhasya tale chidram aṅgulipraveśayogyaṃ kṛtvā tatra davarakaṃ kṣiptvā madhye bahirapi ca davarake granthiṃ dattvā tathā kāryaṃ yathā satkumbho galadghaṭī bhavati ।। tatra kṣiptauṣadharaso galatītyarthaḥ ।।
tataḥ sthālikāmadhye jīrṇadorakaṃ pāradaṃ kṣiptvā upari sacchidrā pradhvarā ḍhaṅkaṇī dīyate ।। tasyāścopari galadghaṭī kumbhomumutkā mahoḍākamūlānāṃ śrīṣaṇḍena sakumbho bhriyate ।। tataḥ sthālikāyā adhastāc caturo yāmān haṭhāgnir jvālanīyaḥ ।। evaṃ ca yathā yathā kumbhamadhyāḍḍhaṅkaṇī chidreṇa davarakād galitvā tuṣarasaḥ pārade patati tathā tathāgnidagdhaḥ pāradaḥ śvetabhasma bhavati ।।
tataśca tatsūtabhasma madhvājyaṭaṅkaṇaiḥ sākaṃ bandhamūṣāyāṃ kṣiptvā dhmāyate ।। tataḥ pārado dhmātaḥ san badhyate ।। ko arthaḥ anekaśo atyarthaṃ dhmāto'pi niścalo bhavati na punaḥ kṣīyate ।। yaḥ pārado jāryamāṇaḥ san badhyate svayameva nibadhyate nirāyāsabaddho bhavati sa hi siddharasa ityucyate ।।
sa ca dehalohānāṃ vedhakaḥ syāt ।। tadedaṃ pūrvoktayuktyāsau siddharaso niṣpannaḥ ।। atha siddharasasya phalamāha ।। rasābhyakte tayoḥ pīḍā naśyatyandhaśca paśyati ।।
raso vaktre sthito yasya tadgatiḥ khe na hanyate ।। ākāśe siddhavidyasya mṛto jīvati tatkṣaṇāt ।। mṛtasaṃjīvano nāma rasabandhaḥ prakīrtitaḥ ।। mṛgasya netre akṛṣṇarasenābhyete ।।
netrayoḥ pīḍā naśyati ।। andhacakṣuṣi siddharasāñjane kṛte'ndhaḥ paśyati ।। tathā yasya mukhe siddharasaguṭikā tiṣṭhati tasyākāśe gatir devadānavagandharvasiddhayakṣakhecarair na hanyate ।। tathā siddharase mukhe sthite viṣeṇa na mriyate ।।
agninā na dahyate ।। ākāśe siddharasavidyaśca bhavati ।। mṛto mūrchitaḥ san tatkṣaṇājjīvati ।। tathā maṇimantramahauṣadhebhyo api siddharasasya prabhāvātiśayo mahīyān ।।
asau mṛtajīvano nāma rasabandhaḥ kathitaḥ ।। ko arthaḥ mṛta iva mṛtaḥ ।। sarpadaṃśavahnidāhajalaplāvaśastraghātaviṣādiduṣṭaprayogair mūrchitaḥ yaḥ kenāpi jīvayituṃ na śakyate so api mukhe kṣiptasyāsya rasasya prabhāveṇa kṣaṇād eva jīvati ।। iti jīrṇavajrasūtasya bandhasaṃskāro dvādaśaḥ ।।
hemarājicatuḥṣaṣṭipalāny āvartayet pṛthak ।। raktaṣoṭo bhavatyevaṃ saṃskāraḥ sāraṇo mataḥ ।। pūrvoktayuktyā baddhasūtasya catuḥṣaṣṭipalāni gālayitvā tato dvitīyamuṣāyāṃ hemarājicatuḥṣaṣṭipalāni gālayet ।। tatastāni hemarājicatuḥṣaṣṭipalāni gālitabaddhasūtacatuḥṣaṣṭipalopari ḍhālanīyāni ।।
tata ubhayaṃ militvā raktaṣoṭo bhavati ।। evameṣa sāraṇasaṃskāraḥ procyate ।। iti baddhasūtasya sāraṇasaṃskārastrayodaśaḥ ।। hemapiṣṭānusaṃpiṣṭaṃ kumārīrasamarditam ।।
punaḥ punastathā pātyaṃ cetthaṃ saṃsārayettataḥ ।। dvighnāḥ śuddhaśilāyāste bhṛśaṃ cūrṇīkṛtā muhuḥ ।। raktaṣoṭaṃ ca tadgarbhe kṣiptvāsya cābhracācikam ।। narapramāṇikaṃ gartaṃ khanitvā chaṇakair bhṛtam ।।
svāṅgaśītaṃ ca tad grāhyam etanmāraṇam ucyate ।। iha sāraṇasaṃskāre kṛte yāvanto raktaṣoṭasya gadyāṇā bhavanti tebhyo dviguṇāttu śuddhamanaḥśilāgadyāṇān gāḍhaṃ sūkṣmacūrṇarūpān kṛtvā prauḍhakācakūpīmadhye ardhacūrṇaṃ kṣiptvā tato raktaṣoṭaṃ muktvā punarupari śeṣaṃ manaḥśilācūrṇam adhaḥ kṣiptvā kūpīmadhye'dhaścūrṇaṃ kṣiptvā tato raktaṣoṭaṃ muktvā punarupari śeṣaṃ manaḥśilācūrṇamadhaḥ liptvā kūpīdvāre abhrasya cātikāṃ dattvā saptatāraṃ tasyāṃ kūpikāyāṃ paritaḥ karpaṭamṛttikāṃ dattvāraṇyachāṇakaiḥ pūrṇāyāṃ puruṣapramāṇakhanitagartāyāṃ madhye kūpīṃ muktvā haṭhāgnir jvālanīyaḥ ।। yadi ca jvalitā svayaṃ śītalaṃ bhavati tadā kūpīmadhyāt sa raso grāhyaḥ ।। etanmāraṇam ucyate ।।
atrāmnāyaḥ ।। khaḍḍāyām ardhaṃ yāvacchaṇakāni muktvopari kūpī mucyate tataḥ pārśveṣattathopari chāṇakair gartā bhriyate ।। iti sāritasūtasya māraṇasaṃskāraś caturdaśaḥ ।। khalve kṣiptvā sa sampiṣṭaḥ procyate pratisāraṇam ।।
iha manusaṃkhyaiś caturdaśabhiḥ saṃskārair anantaroktaiḥ saṃskṛtya yo māritasūtaḥ sukhalve kṣiptvātyarthaṃ piṣyate ।। etat pratisāraṇaṃ bhaṇyate ।। iti māritasūtasya pratisāraṇasaṃskāraḥ pañcadaśaḥ ।। yatpratisāraṇe kṣipyam etat krāmaṇam ucyate ।।
iha mṛtasīsakena kāñcanaṃ sārayitvā tasya mṛtakāñcanasya cūrṇaṃ yat pratisāritarase kṣipyate ।। etat krāmaṇaṃ kathyate ।। iti pratisāritasūtasya krāmaṇasaṃskāraḥ ṣoḍaśaḥ ।। nāgakāñcanamāraṇavidhiś cāgre svayameva vakṣyati ।।
ratimātraṃ kṣipet kuryān nāgapatrasya veḍhanīm ।। gālyamāneṣu tāyeta sahasrasya pravedhakam ।। iha prathamaṃ śuddhanāgasyaikena patrevadyena patraṃ kṛtvā tatra ratimātraṃ kramitaṃ rasaṃ kṣiptvā nārāpatrasthātanugālayitvā veḍhanīṃ ca kṛtvā tāṃ veḍhanīṃ gālayet । tataścūrṇaṃ bhavati ।
tataḥ pūrvoktāni sarvāṇyapi nāgavaṅgādilohāni ratisahasramātrāṇi gālayitvā bhramatyeva loharase ratimātraṃ veḍhanīrasaṃ cūrṇaṃ kṣipet । tatas tale saktaṃ suvarṇaṃ grāhyam । eṣa sahasravedhako rasaḥ । iti krāmitasūtasya vedhakasaṃskāraḥ saptadaśaḥ ।। v
taccūrṇamadhye kṣeptavyo gadyāṇo gaṃdhakasya ca ।। cūrṇaṃ sampiṣya kartavyaṃ jalenāloḍayettataḥ ।। hastapramāṇikaṃ gartaṃ khanitvā chāṇakairbhṛtam ।। svāṅgaśītaṃ gṛhītvā tat kartavyaṃ sūkṣmacūrṇakam ।।
evaṃ kṛte ca sūtasyodghāṭanaṃ jāyate dhruvam ।। tatastasya cūrṇasya madhye gandhakasya gadyāṇakaḥ ।। sarjikāyāśca gadyāṇakaḥ kṣepyaḥ ।। tato gālitanāgagadyāṇakaḥ sūtagadyāṇakaḥ gandhakagadyāṇakaḥ evaṃ gadyāṇakacatuṣṭayaṃ melayitvā gāḍhaṃ sampiṣya cūrṇaṃ kṛtvā jalenāloḍayitvā punaḥ śoṣayitvā tataḥ śarāvasampuṭe kṣiptvā sampuṭasaṃdhau ca vastramṛttikāṃ dattvā tato hastapramāṇāyāṃ gartāyāṃ madhye chāṇakāni kṣiptvopari śarāvasampuṭaṃ dattvā muktvā punaḥ pārśveṣūpari chāṇakaiḥ khaṇḍībhūtvāgnir jvālanīyaḥ ।।
yadi ca jvalitvā na svayaṃ sthito bhavati tadā sampuṭamadhyād auṣadhaṃ gṛhītvā sūkṣmacūrṇaṃ kṛtvā vedhasaṃskṛtasya gālitasya rasasya madhye sarṣapamātraṃ gadyāṇacatuṣṭayaṃ sūkṣmacūrṇaṃ kṣipet ।। atra ca sūtamadhye kṣepyauṣadhasya pramāṇaṃ bhaṇitam ।। na punarviddharasasya ।। tathā gurubhirapyasya pramāṇaṃ noktam ।।
tato'numāneneti jñāyate ।। paścātsarvatra catuḥṣaṣṭipalāni rasasya proktāni ।। tatastāvatā rasena yāvadauṣadhaṃ vedhasaṃskāre kriyamāṇe niṣpannaṃ tāvat evauṣadhasya rasasya madhye gadyāṇakacatuṣṭayaṃ pūrṇaṃ sarṣapamātraṃ kṣeptavyam ।। divā śrīgurvājñayā yāvatpramāṇaṃ jānāti ।।
evaṃ sarṣapamātre cūrṇe kṣipte viddhasūtasyodghāṭanaṃ bhavati ।। udghāṭanaṃ nāma sarvadhātuvedhe sarvarogāpahāre ca ।। ityaṣṭādaśaḥ saṃskāraḥ ।। bhāgatrayaṃ samāvartapattraṃ kuryāt sujadukam ।।
tena lepaḥ pradātavyo jaḍapattrasya pakṣayoḥ ।। samabhāgena saṃcūrṇya bhartavyā sthālikā tataḥ ।। śarāve'dhomukhe datte kaṇṭhaṃ nīrandhrayenmṛdā ।। sthālikādhaścaturyāmaṃ haṭhāgniṃ jvālayedadhaḥ ।।
gṛhītvā madhyamāṃ phāḍīṃ pakṣaphāḍīdvayaṃ tyajet ।। catuḥṣaṣṭyaṃśadānena jāryaścāṣṭaguṇo rasāt ।। iha mānaśulbaṃ mārayitvā punar jīvyate taṃ jīvantaṃ śulvaṃ kathayanti ।। tatastacchulbasyaiko bhāgaḥ tathā dvau hemabhāgau evaṃ bhāgatrayaṃ gālayitvā iti tat sthūlaṃ pattraṃ kuryāt ।।
tato manaḥśilāyāṃ nimbukarasaiśca nāgaṃ mārayitvā jatupattram ubhayapārśvayos tena māritanāgena lepanīyam ।। tataścitrakūṭakhaṭīlavaṇayoḥ samabhāgena cūrṇaṃ kṛtvā sthālīṃ bhṛtvā tasya madhye ūrdhvaṃ bruḍantaṃ pattraṃ muktvā mukhe'dhomukhaṃ śarāvaṃ kṛtvā sādha kaṇṭhe mṛdā liptvā śarāvasyoparyadhomukhaṃ ḍhaṅkaṇīṃ dattvā sthālikādhaḥ praharacatuṣkaṃ yāvat haṭhāgnir jvālanīyaḥ ।। evaṃ ca kṛte pattrasya phāḍītrayaṃ jāyate ।। tato yā madhyamā phāḍī tāṃ gṛhītvā mardanīyaṃ pārśvaphāḍīdvayam ca tyajanīyaṃ yacca madhyaphāḍīcūrṇaṃ sā hemarājir ucyate ।।
tasya catuḥṣaṣṭitamo bhāgaḥ pūrvoktayuktyā pūrvaproktasya rasasya dātavyaḥ ।। evaṃ tāvadyāvadaṣṭaguṇo hemarājiṃ dattvā pūrvoktarītyā jāritā bhavati ।। iti sarvotkṛṣṭā hemarājiḥ samāptaḥ ।। uttamā ghoṣarājiśca yaḥ prakāśāttaduttamā ।।
palāni nava tāmrasya pittalasya palatrayam ।। triṃśatpalāni mūṣāyāḥ prakṣipyāvartayet sudhīḥ ।। stoke stokena kṣiptvātha śanaiścāvartayet sudhīḥ ।। stokaḥ prakāśarājiḥ syāt prathamā parikīrtitā ।।
iha yā nāgarājiḥ sā sāmānyā svalpakāryakārī ।। mākṣikārājir madhyamakāryakārī ।। vyoṣarājir uttamā bahukāryakārī ।। ayaḥprakāśarājistābhyaḥ sarvābhyo rājibhya uttamā sarvottamakārīty arthaḥ ।।
tataḥ prathamamayaḥprakāśarājir ucyate ।। palamekaṃ sāralohasya kāṃsyasya ca paladvayam ।। palāni nava śuddhatāmrasya palatrayaṃ pittalāyāḥ ।। manaḥśilāmāritanāgasya pañcadaśapalāni ।।
evaṃ sarvasaṃkhyāyās triṃśatpalāni mūṣāyāṃ prakṣipyāvartanīyāni ।। tataḥ suvarṇamākṣikasya sārdhasaptapalānyānīya stokena madhye kṣiptvā punaḥ śanaistāvadāvartanīyāni yāvatā tāmrabhāgapramāṇāni bhavanti ।। ayamarthaḥ ।। tāmrapalāni nava santi ।।
tataḥ sarvo rasa āvartayitvā yadā navapalapramāṇo bhavati tadā prathamāsāv ayaḥprakāśarājiḥ kathyate ।। iti sarvottamāyaḥprakāśarājiḥ kathyate ।। prakṣipyāvartya mūṣāyāṃ kriyate caikapiṇḍakam ।। vyoṣarājirbhavejjīrṇe nāge kāṃsyācca ṣaḍguṇe ।।
sāralohacūrṇaṃ kāṃsyacūrṇaṃ ca samamātrayā mūṣāyāṃ kṣiptvā tata āvartya ekapiṇḍaṃ kriyate ।। tatastasmātpiṇḍād ardhamātrayā śuddhanāgaṃ madhye kṣiptvā mūṣāyāṃ punaḥ punarāvartya jāraṇīyam ।। tataḥ punarapyardhamātrayā nāgaṃ kṣiptvā jāryam ।। yadi caivaṃ punaḥ punarjāraṇena kāṃsyāt ṣaḍguṇaṃ nāgaṃ jīrṇaṃ bhavati ।।
tadā vyoṣarājir jāyate ।। iti vyoṣarājiḥ kāṃsyarājir ityarthaḥ ।। thūthāpalāni catvāri mākṣikaṃ ca catuḥpalam ।। tāmraśeṣaṃ bhavedyāvad rājirmākṣīkajā matā ।।
prathamaṃ śuddhatāmrasya catvāri palāni pṛthag āvartayitvā tatastanmadhye thūthāpalāni catvāri catvāri mākṣīkapalānyevamaṣṭau palāni cūrṇīkṛtya stokena stokena kṣiptvā punaḥ punarāvartya tāvajjārayet ।। yāvatā tāmraśeṣaṃ bhavati ।। sarvamauṣadhaṃ catvāri palāni jāryata ityarthaḥ ।। iti mākṣikarājis tṛtīyā ।।
śilayā mṛtanāgāṣṭau thūthābhāgacatuṣṭayam ।। nāgarājir bhavecceyaṃ [ ] ।। tajjaiśca rājirekaikā jāryā cāṣṭaguṇā rasāt ।। śuddhatāmrasya bhāgamekaṃ mūṣāyāṃ gālayitvā tato manaḥśilāyā bhāgāś catvāro mṛtanāgasya bhāgāstathā catvāraḥ tathā catvāraḥ thūthābhāgāḥ ।।
evaṃ dvādaśabhāgāṃścūrṇīkṛtya stokena śulvamadhye kṣiptvā tāvadāvartayed yāvattāmraśeṣaṃ bhavati ।। eṣā nāgarājiḥ procyate ।। thūthānāgarājīnāṃ phalamāha rājyabhyucchritalohānām ityādi catasṛṇāmapi rājīnāṃ lohasya cūrṇaṃ kṛtvaikaikarājiḥ ।। rasamadhye pūrvoktarasayuktyāṣṭaguṇā jāraṇīyā krameṇeti rājikaraṇavidhiḥ ।।
iti nāgarājiścaturthī ।। kvāthayitvātape śuṣkaṃ yāmaṃ dugdhena pācayet ।। ṭaṅkaṇakṣāraturyāṃśo aṣṭāṃśaḥ pūrvaguḍasya ca ।। ekasyāścāntare kṣiptvā mūṣāṃ cūrṇasya vartatām ।।
mṛnmayaṃ chidraraṃ budhne vinyasettāmadhomukhīm ।। yantras tumbīnalīnāṃ vai kartavyaḥ sattvapātane ।। prabhṛtīnāṃ mṛtāṅgāraiḥ pūrṇaṃ pūrṇaṃ dhamenmuhuḥ ।। mūṣāmadhyād dhṛtaṃ yāvat sarvaṃ veṣāparīyakam ।।
rasakasya khāparasya maṇamekaṃ naramūtreṇa dinatrayaṃ kvāthayitvā ātape dattvā śoṣayitvā praharamekaṃ dugdhena pācayitvā punaḥ śoṣayitvā cūrṇīkṛtya tanmadhye'ṣṭabhāgena khalaścaturthabhāgena ṭaṅkaṇakṣāro'ṣṭamabhāgena pūrvaguḍa etāni trīṇi kṣipet ।। tato mṛttikayā mūṣādvayaṃ kaccolakasamānaṃ prauḍhaṃ vartulākāraṃ kṛtvā ekasyāṃ mūṣāyāṃ pūrvoktakhāparacūrṇaṃ kṣiptvā sā mūṣādhomukhī nālopari moktavyā ।। tataḥ karpaṭamṛttikayā sarvapārśveṣu niśchidraṃ vidhāya sattvapātanāya īdṛśas tumbanalī nāmā yantraḥ kartavyaḥ tataḥ koṭhīmadhye babbūlakhadiram āmbalīprabhṛtīnāṃ līhālakaiḥ pūrayitvā yantraṃ ca tatra kṣiptvā punaḥ punar dhmātvā saṃdaṃśair adhomukhīṃ yantranalīṃ dhūtvā yāvanmātro raso madhyād galitvādhomūṣāyāṃ sameti tat khāparasattvaṃ kathyate ।। iti khāparasattvapātanavidhiḥ ।।
pidadhyād abhrakeṇāsyaṃ tāṃ kṣiptvā kācakumpake ।। vastramṛttikayā limpet samagramapi kumpakam ।। haṭhāgnir jvālanīyo adho yāmaṃ dvādaśakaṃ maṇe ।। kumpaṃ bhaṅktvā śilāsattvaṃ grāhyaṃ yatnena dhīmatā ।।
sarvottamā kaṇayarī manaḥśilā kharale piṣṭvā kumpe kṣiptvā abhrakeṇa kumpamukhaṃ pidhāya lavaṇasahitaṃ dagdhapāṣāṇacūrṇaṃ mastake dattvā vastramṛttikayā sarvāṃ kumpāṃ muktvādho manaḥśilāṃ prati praharadvādaśakaṃ yāvat haṭhāgnir jvālanīyaḥ ।। tataḥ sattvamuḍḍīya kaṇṭhe lagati kumbhodaraṃ ca riktaṃ bhavati ।। evaṃ kumpaṃ bhaṅktvā kaṇṭhalagnaṃ sattvaṃ grāhyam ।। iti śilāsattvapātanavidhiḥ ।।
atha triprakāraṃ ṣaḍlohadrutikaraṇaṃ yathā ।। sphaṭikaṣṭaṅkaṇakṣāras tasya khoṭā tu sūkṣmakā ।। ghṛtatailādinā digdhaṃ sthālyā bhekaṃ kṣipecca tat ।। bhuvaḥ sthālīṃ samākṛṣya hy atītaiḥ ṣaṣṭivāsaraiḥ ।।
kharle prakṣipya tatsarvaṃ peṣṭavyaṃ cātisūkṣmakam ।। tanmadhye bhekacūrṇasya vallaḥ kṣepyo vicakṣaṇaiḥ ।। iyaṃ hemadrutir jātā tajjñairniṣpāditā kila ।। kāntalohe tathā rūpye vaṅge nāge tathaiva ca ।।
ṣaṇṇāṃ madhyācca lohāṇāṃ kasyāpyekasya gālite ।। tallohaṃ dravarūpaṃ syāt tannāmnaiva drutirbhavet ।। anayā yāni karmāṇi vakṣyante tāni dhātuṣu ।। svabhāvena mṛtasya bhekasyodaraṃ vidārya sphāṭikojjvalaṭaṅkaṇakṣārasyātisūkṣmāḥ khoṭāṃs tatra kṣiptvā tato ghṛtatailādinā digdhvā madhye sthāli bhekaṃ muktvopari pradhvarāṃ ḍhaṅkaṇīyaṃ dattvā bhūmimadhye sthālī nikhanyate ।।
ṣaṣṭidinaiḥ punaḥ sthālīmākṛṣya madhyātsarvaṃ gṛhītvā kharale piṣṭvā cūrṇaṃ kāryam ।। tataḥ sarvottamaṃ suvarṇagadyāṇakaṃ gālayitvā vallamātraṃ bhekacūrṇaṃ madhye kṣipyate ।। tatas tat suvarṇaṃ punarbandhaṃ nāpnoti kiṃtu dravameva tiṣṭhati ।। iyamevaṃ suvarṇadrutir bhavati ।।
iyaṃ ca suvarṇadrutirevaṃ kāntalohe rūpye vaṅge nāge tāmre ca gadyāṇamātre ca gālite vallamātraṃ bhekacūrṇaṃ kṣipyate ।। tato dravarūpāṇi sarvāṇi bhaveyus tattannāmnī ca drutir bhavati ।। lohadrutiḥ rūpyadrutiḥ vaṅgadrutiḥ nāgadrutis tāmradrutiśceti ।। iti ṣaḍlohadrutikaraṇaṃ prathamam ।।
karpare jvālayitvā ca kartavyaṃ bhasma sūkṣmakam ।। tadrasenaiva dātavyā bhāvanāsyaiva bhasmanaḥ ।। prakṣipte bhasmano vallaṃ vallaṃ ca prakṣipet punaḥ ।। itthaṃ hemadrutirjātā sarvaloheṣvayaṃ vidhiḥ ।।
pañcāṅgapītadevadālīkhaṇḍāni kṛtvā karpare jvālayitvā gāḍhaṃ bhasma kriyate tatastasyā eva devadālyā rasena bhāvanā tasya bhasmano dātavyā ।। tataḥ pañcadaśavarṇikakāñcanagadyāṇakaṃ gālayitvā vallamātraṃ devadālībhasma kṣiptvā jāraṇīyam ।। evaṃ punaḥpunarvallamātrakṣepe yadā gadyāṇakamātraṃ bhasma jīrṇaṃ syāttadā kāñcanadrutir bhavati ।। evaṃ lohādiṣvapi devadālībhasmajāraṇena tattannāmnī drutirbhavati ।।
iti ṣaḍlohadrutikaraṇaṃ dvitīyam ।। gomūtrairbhāvanā deyā bhasmanastvekaviṃśatiḥ ।। jāyate ṣaṭsu loheṣu drutirevaṃ na saṃśayaḥ ।। śvetadevadālipañcāṅgakhaṇḍāni kṛtvā karpare jvālayitvā bhasma kṛtvaikaviṃśatibhāvanāṃ gomūtreṇa bhasmano dattvā pūrvavat ṣaḍlohamadhye śvetadevadālībhasma lepyam ।।
sarvalohānāṃ drutirbhavati ।। iti ṣaḍlohadrutikaraṇaṃ tṛtīyam ।। evaṃ lohadrutikaraṇasya trayo bhedāḥ ।। hiṅgulena tathā lohaṃ tāmraṃ ca śuddhagandhakam ।।
yathā tāmravidhiḥ proktaḥ sa vidhiḥ pañcamāraṇe ।। manaḥśilayā nāgaṃ haritālena vaṅgaṃ hiṅgulena lohaṃ śuddhagandhakena tāmraṃ tilamākṣikeṇa rūpyaṃ nāgena suvarṇaṃ ca mriyate ।। tato yena vidhineti ।। śuddhagandhakacūrṇaṃ ca tāmrācca dviguṇīkṛtam ।।
tasya pūpāddvayasyāntaḥ prakṣipet tāmrapattrakam ।। saṃdhivastramṛdā liptvā kaṭāhe tatkṣipet puṭam ।। jvalite śītalībhūte tāmraṃ grāhyaṃ mṛtaṃ budhaiḥ ।। tāmrasya pattraṃ vā cūrṇaṃ kṛtvā tatastāmraṃ dviguṇaṃ śuddhaṃ gandhakacūrṇaṃ kumārīrase nāgo dugdhena vā gāḍhaṃ mṛditvā pūpādvayaṃ ca kṛtvā madhye pūrvakṛtatāmrapattracūrṇaṃ vā kṣiptvā pūpādvayaṃ śarāvasampuṭe muktvā saṃdhau vastramṛttikayā liptvā sarvato mṛttikayā liptvā kaṭāhamadhye śarāvasampuṭe kṣiptvā chāṇakaiśca kaṭāhaṃ bhṛtvā nirjvālanīyaḥ ।।
tato jvalitvā śītale jāte sati tāmraṃ mṛtaṃ grāhyam ।। iti tāmramāraṇavidhiḥ ।। yena vidhinā gandhakenātra tāmraṃ māritaṃ tenaiva vidhinā nāgādīni pañca lohāni kārye sati māraṇīyāni ।। iti ṣaḍlohamāraṇavidhiḥ ।।
tanmadhye hīrakaṃ jātyaṃ kṣiptvā vṛntena chādayet ।। dairghye cādhastathā vyāse gartaṃ hastapramāṇakam ।। pidadhyātkarpareṇāsyaṃ madhye vahniṃ kṣipettataḥ ।। punaḥ punaḥ prakartavyo navavelamayaṃ vidhiḥ ।।
tatpiṇḍāntaḥ kṣipedvarjaṃ piṇḍaḥ śarāvasampuṭe ।। tatpṛṣṭhaṃ vastramṛlliptaṃ gartāṃ garbhe pacet sudhīḥ ।। tato rājabadaryāśca śākhā kisalayātmikā ।। nesahiṅgum adhaścordhvaṃ dattvā taṃ hīrakaṃ kṣipet ।।
prākpramuktagartāyāṃ navadhā pūrvarītijā ।। kṣiptvāsyaṃ hiṅgunācchādya muṣarimāṣapīṭhikā ।। yuktyaivaṃ navadhā kāryaṃ hiṅgukhoṭe nave nave ।। thūthāviḍena sampiṣya rase jārayate sudhīḥ ।।
bījapūrasya vṛntam utpāṭya madhye utkīrya randhraṃ kṛtvā tatra hīrakaṃ jātyaṃ kṣiptvopari vṛntenācchādya vastramṛttikayā samagraṃ bījapūrakaṃ veṣṭayitvā tato hastamātraṃ dīrghā hastamātraṃ pṛthulā hastamātraṃ cādha evaṃ gartāṃ kṛtvā sthāpitaiḥ chāṇakaiḥ pūrayitvā tatra bījapūrakaṃ muktvopari mukhe karparaṃ dattvā chāṇakeṣu vahnir deyaḥ । tato jvalitvā śītalībhūte vīḍāpūrvaṃ tataḥ punardvitīyaṃ bījapūramānīya pūrvavatsarvaṃ kṛtvā gartāyāṃ hīrakabījapūre kṣiptvā chāṇakāni jvālayitvā śītalībhūte sati bījapūramadhyāddhīrako grāhyaḥ । evaṃ navanavavāraṃ navanavair bījapūraiḥ sa eva hīrakaḥ pacanīyaḥ । tato vaḍavāikānisāhāyāṃ vartayitvā tat piṇḍaṃ kṛtvā tatra madhye sa eva hīrakaḥ kṣepyaḥ ।
tatastaṃ piṇḍaṃ śarāvasampuṭāntaḥ kṣiptvā sarvato vastramṛttikayā liptvā pūrvataḥ kṛtagartāṃ chāṇakaiḥ bhṛtvā tasyāṃ gartāyāṃ śarāvasampuṭaṃ madhye muktvāgnir jvālanīyaḥ । tataḥ śītalībhūte punaranyāsāṃ vaḍavāikānāṃ piṇḍamadhye tameva hīrakaṃ kṣiptvā tathaiva jvālayitvā hīrako grāhyaḥ । evaṃ navavāraṃ navanavābhir vaḍavāikābhiḥ sa eva pacanīyaḥ rājabadaryāḥ kisalayarūpāṃ komalāṃ śākhāmānīya tasyāṃ chidraṃ kṛtvā nesahiṅguṃ tatrādha ūrdhvaṃ ca dattvā chidramadhye tameva hīrakaṃ kṣiptvā vastramṛttikayā nicchādya pūrvaṃ chāṇakapūrṇagartāyāṃ pacet ।। v tataḥ punarbadarīśākhākisalayacchidre hīrakaṃ kṣiptvā tathaiva gartāyāṃ pacanīyaḥ ।।
evaṃ navavāraṃ navanavo rājabadarīśākhākisalayaiḥ sa eva hīrakaḥ pacanīyaḥ ।। tato mahato nesahiṅgukhoṭasya madhye randhraṃ kṛtvā tameva hīrakaṃ kṣiptvā mukhaṃ ca nesahiṅgunā ācchādyopari māṣapīṭhīṃ dadyāt tatastailapūrṇe pātre taṃ hiṅgukhoṭaṃ kṣiptvādho agnir jvālanīyaḥ ।। tataḥ punarapi nave hiṅgukhoṭe tathaiva ।। evaṃ navavāraṃ navanavair nesahiṅgukhoṭaiḥ sa eva hīrakaḥ pacanīyaḥ ।।
thūthāviḍena taṃ hīrakaṃ sampiṣya pūrvokte rase śanaiḥ śanairjāraṇīyo hīrakaḥ । ityannapathyahīrakajāraṇaṃ prathamam ।। v taiśca sampattido hīrān jātyān saṃveṣṭayet sudhīḥ ।। veṣṭayitvā puṭaṃ deyaṃ bhūmau kurkuṭasaṃnibham ।।
vastramṛdbhirnavīnābhir dātavyāni puṭāni ca ।। vidhīyante sukhenaiva hīrāś cānnapathā budhaiḥ ।। mahiṣīṇāṃ karṇamalān gṛhītvā jātyān hīrān veṣṭayitvā tair malaistato malaveṣṭitāṃstān sūraṇakṣudrakandeṣu chidrāṇi kṛtvā tatra ca kṣiptvā sarvataḥ karpaṭamṛttikayā liptvā bhūmau kurkuṭapuṭo dātavyaḥ ।। tataḥ punar hīrakaṃ gṛhītvā tathaiva mahiṣīkarṇamalair veṣṭayitvā sūraṇakṣudrakandamadhye kṣiptvā vastramṛttikayā sarvato liptvā bhūmau chāṇakaiḥ kurkuṭapuṭo deyaḥ ।।
evaṃ punaḥ punarekaviṃśativārān mahiṣīkarṇamalena veṣṭayitvā sūraṇakṣudrakaṃ teṣu ca kṣiptvā bhūmau kurkuṭapuṭān dattvānnapathyahīrakāḥ sādhanīyāḥ ।। iti hīrakānnapathyakaraṇo dvitīyo vidhiḥ ।। tatpiṇḍyāntar vinikṣipya hīrakān kurugolakam ।। veṣṭayitvā puṭo deyo bhūmau kurkuṭasaṃnibhaḥ ।।
kurkuṭānyeva deyāni hīrāścānnapathīkṛtāḥ ।। yā bhūmyā mardakī bhūmiphoḍī tasyāḥ pattrāṇi komalāni vartayitvā piṇḍīṃ ca kṛtvā madhye jātyahīrakān kṣiptvā golakān kṛtvā tān śarāvasampuṭamadhye muktvā saṃdhau karpaṭamṛttikāṃ ca dattvā bhūmau kurkuṭapuṭaṃ dātavyam ।। tataḥ punastathaiva bhūmyāmardakīpiṇḍīmadhye hīrān kṣiptvā golakān kṛtvā śarāvasampuṭe ca kṣiptvā karpaṭamṛttikāṃ ca saṃdhau dattvā bhūmau kurkuṭapuṭo deyaḥ ।। evaṃ navanavair bhūmyāmardakīpattrapiṇḍīgolakaiste hīrakā bhūmau catuḥṣaṣṭiṃ kurkuṭapuṭāni dattvānnapathāḥ kāryāḥ ।।
ayamarthaḥ ।। annavatpakvā bhavanti rase ca jīryante ।। iti hīrakānnapathakaraṇe tṛtīyo vidhiḥ ।। jale bruḍati naivāyaṃ duḥśakyo hi parīkṣitum ।।
hastābhyāṃ mardanīyāste na syur nistejasaśca ye ।। karparaṃ pakvam ānīya gartāḥ kāryāstvanekaśaḥ ।। dhmātvā dhmātvā śikhivarṇaṃ kāryaṃ tajjñaiśca karparam ।। tābhyāṃ vidhyāpayed dhmātaṃ karparaṃ ca muhurmuhuḥ ।।
tāneva dhmāpayet kṣiptvā dhmātān miśreṇa chaṇṭayet ।। tādṛśāḥ prathame dhmāne jāmbulāḥ syur dvitīyake ।।