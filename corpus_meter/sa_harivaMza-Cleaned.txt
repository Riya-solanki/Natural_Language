devīṃ sarasvatīṃ caiva tato jayam udīrayet ।। jayati parāśarasūnuḥ satyavatīhṛdayanandano vyāsaḥ । yasyāsyakamalagalitaṃ vāṅmayam amṛtaṃ jagat pibati । pitāmahādyaṃ pravadanti ṣaṣṭhaṃ maharṣim akṣayyavibhūtiyuktam । nārāyaṇasyāṃsajam ekaputraṃ dvaipāyanaṃ vedamahānidhānam । ādyaṃ puruṣam īśānaṃ puruhūtaṃ puruṣṭutam । ṛtam ekākṣaraṃ brahma vyaktāvyaktaṃ sanātanam ।। asac ca sadasac caiva yad viśvaṃ sadasatparam । parāvarāṇāṃ sraṣṭāraṃ purāṇaṃ param avyayam । maṅgalyaṃ maṅgalam viṣṇuṃ vareṇyam anaghaṃ śucim । namaskṛtya hṛṣīkeśaṃ carācaraguruṃ harim ।। naimiṣāraṇye kulapatiḥ śaunakas tu mahāmuniḥ । sautiṃ papraccha dharmātmā sarvaśāstraviśāradaḥ । jajñe bahujñaṃ param atyudāraṃ yaṃ dvīpamadhye sutam ātmayogāt । parāśarāt satyavatī maharṣiṃ tasmai namo ajñānatamonudāya । yo gośataṃ kanakaśṛṅgamayaṃ dadāti viprāya vedaviduṣe bahuviśrutāya । puṇyāṃ ca bhāratakathāṃ śṛṇuyāc ca tadvat tulyaṃ phalaṃ bhavati tasya ca tasya caiva । śatāśvamedhasya yad atra puṇyaṃ catuḥsahasrasya śatakratoś ca । bhaved anantaṃ harivaṃśadānāt prakīrtitaṃ vyāsamaharṣiṇā ca । yad vājapeyena tu rājasūyād dṛṣṭaṃ phalaṃ hastirathena cānyat । tal labhyate vyāsavacaḥ pramāṇaṃ gītaṃ ca vālmīkimaharṣiṇā ca । dvaipāyanauṣṭhapuṭaniḥsṛtam aprameyaṃ puṇyaṃ pavitram atha pāpaharaṃ śivaṃ ca । yo bhārataṃ samadhigacchati vācyamānaṃ kiṃ tasya puṣkarajalair abhiṣecanena । yo harivaṃśaṃ lekhayati yathāvidhinā mahātapāḥ sapadi ।sa yāti hareḥ padakamalaṃ kamalaṃ madhupo yathā lubdhaḥ ।yaṃ brahma vedāntavido vadanti paraṃ pradhānaṃ puruṣaṃ tathānye । viśvād gateḥ kāraṇam īśvaraṃ sa tasmai namo vighnavināśanāya । saṃsāratāraṇaṃ viṣṇuṃ yogidhyeyam anuttamam । śṛṇoti harivaṃśaṃ yaḥ śraddhayā vaṃśavardhanam । pratyakṣaraṃ bhavet teṣāṃ kapilādānajaṃ phalam । yo dadāti harivaṃśapustakaṃ brāhmaṇāya viduṣe sadakṣiṇam । so aśvamedhaphalabhāg bhaven naraḥ satyam eva kathitaṃ maharṣiṇā । cakraṃ yasya bhujāgrahastalalitaṃ vidyutprabhaṃ rājate śaṅkho yasya virājate karatale saṃpūrṇacandraprabhaḥ । mālā yasya sacampakā satilakā sāśokanīlotpalā sa tvāṃ pātu ṣadardhavikramagatis trilokyanātho hariḥ । yo avidyādyair aśeṣair manasi vinihitaiḥ kleśasaṃjñais tridoṣair aspṛṣṭo nirguṇatvāt paramagururajaḥkarmabhis tatphalair vā । sarvajñatvādiyukto niratiśayasukhaprāptihetur yatīnāṃ so anādir vāsudevaḥ śamayatu duritaṃ sarvajanmārjitaṃ vaḥ । jitaṃ te puṇḍarīkākṣa namas te viśvabhāvana । namas te astu hṛṣīkeśa mahāpuruṣapūrvaja । śuklāmbaradharaṃ viṣṇuṃ śaśivarṇaṃ caturbhujam । prasannavadanaṃ dhyāyet sarvavighnopaśāntaye । vāgīśādyāḥ sumanasaḥ sarvārthānām upakrame । yaṃ natvā kṛtakṛtyāḥ syus taṃ namāmi gajānanam । indirākucapāṭīra paṅkasaṃkalitodaraḥ । dadyād amandam ānandam acirān no nṛkesarī । kālindījalakallola kolāhalakutūhalī । asatkīrtanakāntāra parivartanapāṃsulām । vācaṃ śaurikathālāpa gaṅgayaiva punīmahe । indīvarakaḷaśyāmaṃ indirānandakandaḷam । vandārujanamandāraṃ vande ahaṃ yadunandanam । vyāsaṃ vasiṣṭhanaptāraṃ śakteḥ putram akalmaṣam । parāśarātmajaṃ vande śukatātaṃ taponidhim । vyāsāya viṣṇurūpāya vyāsarūpāya viṣṇave । namo vai brahmanidhaye vāsiṣṭhāya namo namaḥ । bhāratānāṃ ca sarveṣāṃ pārthivānāṃ tathaiva ca ।। daityānām atha siddhānāṃ guhyakānāṃ tathaiva ca ।।
vicitrāś ca kathāyogā janma cāgryam anuttamam ।। manaḥkarṇasukhaṃ tan māṃ prīṇāty amṛtasaṃmitam ।। na tu vṛṣṇyandhakānāṃ vai tad bhavān prabravītu me ।। dharmavit kathayām āsa kulaṃ teṣāṃ savistaram ।
tat te ahaṃ saṃpravakṣyāmi vṛṣṇīnāṃ vaṃśam āditaḥ ।। janamejayo mahāprājño vaiśaṃpāyanam abravīt ।। kathitaṃ bhavatā vipra vistareṇa mayā śrutam ।। nāmabhiḥ karmabhiś caiva vṛṣṇyandhakamahārathāḥ ।।
tatra tatra samāsena vistareṇaiva cābhibho ।। ekaś ca me mato rāśir vṛṣṇayaḥ pāṇḍavās tathā ।। kathayasva kulaṃ teṣāṃ vistareṇa tapodhana ।। pūrvaṃ kathā samākhyātā vicitrā ca mahīpate ।
teṣāṃ pūrvavisṛṣṭiṃ ca vicitrām ā prajāpateḥ ।। sarvam etad aśeṣeṇa kathayasva dvijottama । yena vai śṛṇvatāṃ puṃsām aputratvaṃ praṇaśyati । evaṃ saṃcodito rājā vyāsaśiṣyo mahāmune । vistareṇānupūrvyā ca kathayām āsa tāṃ kathām ।। kathyamānāṃ mayā citrāṃ bahvarthāṃ śrutisaṃmitām ।।
yaś caināṃ dhārayed vipraḥ śrāvayed vā mahātmanām । svavaṃśadhāraṇaṃ kṛtvā svargaloke mahīyate ।। pradhānaṃ puruṣaṃ tasmān nirmame viśvam īśvaraḥ ।। sraṣṭāraṃ sarvabhūtānāṃ nārāyaṇaparāyaṇam ।।
bhūtabhedāś ca bhūtebhya iti sargaḥ sanātanaḥ ।। kīrtyamānaṃ śṛṇu mayā pūrveṣāṃ kīrtivardhanam ।। kīrtanaṃ sthirakīrtīnāṃ sarveṣāṃ puṇyakarmaṇām ।। tasmai hiraṇyagarbhāya puruṣāyeśvarāya ca ।
ajāya prathamāyaiva variṣṭhāya prajāpate । brahmaṇe lokanāthāya gariṣṭhāya svayaṃbhuve । praṇamya prabhave pūrvaṃ tasmai amitatejase । ā vṛṣṇivaṃśād vakṣyāmi bhūtasargam anuttamam ।।
apa eva sasarjādau tāsu vīryam avāsṛjat ।। ayanaṃ tasya tāḥ pūrvaṃ tena nārāyaṇaḥ smṛtaḥ ।। tatra jajñe svayaṃ brahmā svayaṃbhūr iti naḥ śrutam ।। tad aṇḍam akarod dvaidhaṃ divaṃ bhuvam athāpi ca ।।
apsu pāriplavāṃ pṛthvīṃ diśaś ca daśadhā dadhe ।। sasarja sṛṣṭiṃ tadrūpāṃ sraṣṭum icchan prajāpatim ।। vasiṣṭhaṃ ca mahātejāḥ so asṛjat sapta mānasān ।। nārāyaṇātmakānāṃ vai saptānāṃ brahmajanmanām ।।
sanatkumāraṃ ca ṛṣiṃ pūrveṣām api pūrvajam ।। skandaḥ sanatkumāraś ca tejaḥ saṃkṣipya tiṣṭhataḥ ।। kriyāvantaḥ prajāvanto maharṣibhir alaṃkṛtāḥ ।। sanaś ca yogatattvajñaṃ sanakaṃ ca sanandanam ।
ete sapta samākhyātā ṛṣayaḥ saṃśitavratāḥ । yādāṃsi ca sasarjādau parjanyaṃ ca sasarja ha ।। mukhād devān ajanayat pitṝṃś ceśo api vakṣasaḥ । prajanāc ca manuṣyān vai jaghanān nirmame asurān ।
sādhyāṃs tair ayajan devān ity evam anuśuśrumaḥ ।। brahmāṇaṃ hṛdayaṃ bhittvā niścito bhagavān bhṛguḥ ।। stanaṃ tu dakṣiṇaṃ bhittvā brahmajena ca vigrahaḥ । niśrito bhagavān dharmaḥ sarvalokasukhāvahaḥ ।।
trayas tasya varāḥ putrāḥ sarvabhūtamanoharāḥ । kāmaḥ śamaś ca harṣaś ca tejasā lokadhāriṇaḥ ।। kāmasya tu ratir bhāryā śamasya prītir aṅganā । nandā bhāryā ca harṣasya trayo lokāḥ pratiṣṭhitāḥ ।
āpavasya prajāsargaṃ sṛjato hi prajāpateḥ ।। sṛjyamānāḥ prajā naiva vivardhante yadā tadā । divaṃ ca pṛthivīṃ caiva mahimnā vyāpya tiṣṭati ।। dvitīyam āpavasyaitan manor antaram ucyate ।।
manuṃ prajāpatiṃ viddhi sasarja prabhur īśvaraḥ । nārāyaṇavisargaḥ sa prajās tasyāpy ayonijāḥ ।। sthiravaṃśaś ca bhavati mṛtaḥ svarge mahīyate । ādisargaṃ viditvemaṃ yatheṣṭāṃ prāpnuyād gatim ।।
lebhe vai puruṣaḥ patnīṃ śatarūpām ayonijām ।। dharmeṇaiva mahārāja śatarūpā vyajāyata ।। bhartāraṃ dīptatapasaṃ puruṣaṃ pratyapadyata ।। tasyaikasaptatiyugaṃ manvantaram ihocyate ।।
priyavratottānapādau vīrāt kāmyā vyajāyata ।। sutā sutapasā yuktā mahatī lokadhāriṇī । kāmyāputrāś ca catvāraḥ samrāṭ kukṣir virāṭ prabhuḥ ।। priyavrataṃ samāsādya patiṃ sājanayat sutān ।
uttānapādāc caturaḥ sūnṛtā suṣuve sutān ।। utpannā vāci dharmeṇa dhruvasya jananī śubhā ।। uttānapādo ajanayat sūnṛtāyāṃ prajāpatiḥ ।। tapas tepe mahārāja prārthayan sumahad yaśaḥ ।।
acalam caiva purataḥ saptarṣīṇāṃ prajāpatiḥ ।। devāsurāṇām ācāryaḥ ślokam apy uśanā jagau ।। yam adya purataḥ kṛtvā dhruvaṃ saptarṣayaḥ sthitāḥ ।। prācīnagarbhaṃ vṛkatiṃ vṛkalaṃ vṛkatejasam ।
patnī prācīnagarbhasya sūnṛtā suṣuve nṛpa । nāmnodāradhiyaṃ putram indro yaḥ pūrvajanmani ।। udāradhīḥ sutaṃ bhadrā janayad vai divaṃjayam । ripuṃ ripuṃjayaṃ jajñe varāṅgī sā divaṃjayāt ।
ripuṃ ripuṃjayaṃ vipraṃ vṛkalam vṛkatejasam ।। ajījanat puṣkariṇyāṃ vairaṇyāṃ cākṣuṣo manum ।। kanyāyāṃ bharataśreṣṭha vairājasya prajāpateḥ ।। abhimanyuś ca daśamo naḍvalāyāṃ mahaujasaḥ ।।
aṅgaṃ sumanasaṃ svātiṃ kratum āṅgirasaṃ śivam ।। apacāreṇa venasya prakopaḥ sumahān abhūt ।। venasya pāṇau mathite saṃbabhūva mahān ṛṣiḥ ।। kariṣyati mahātejā yaśaś ca prāpsyate mahat ।।
baddhagodhāṅgulitravān । prajārakṣākṛtotsāhaḥ । pṛthur vainyas tadā cemāṃ rarakṣa kṣatrapūrvajaḥ ।। tasmāc caiva samutpannau nipuṇau sūtam agadhau ।।
prajānāṃ vṛttikāmena devaiḥ sarṣigaṇaiḥ saha ।। sarpaiḥ puṇyajanaiś caiva vīrudbhiḥ parvatais tathā ।। prādād yathepsitaṃ kṣīraṃ tena prāṇān adhāryan ।। śikhaṇḍinī havirdhānam antardhānād vyājāyata ।।
prācīnabarhiṣaṃ śukram gayaṃ kṛṣṇaṃ vrajājinau ।। havirdhānān mahārāja yena saṃvardhitāḥ prajāḥ ।। prācīnabarher abhavan pṛthivītalacāriṇaḥ ।। mahatas tapasaḥ pāre savarṇāyāṃ mahīpatiḥ ।।
putrān vai janayām āsa sarvalokābhipūjitān । sarve pracetasa nāma dhanurvedasya pāragāḥ ।। daśa varṣasahasrāṇi samudrasalileśayāḥ ।। arakṣyamāṇām āvavrur babhūvātha prajākṣayaḥ ।।
pratyāhṛtāḥ prajāḥ sarvāś cākṣuṣasyāntare manoḥ । daśa varṣasahasrāṇi na śekuś ceṣṭituṃ prajāḥ ।। prācetasam upastavya tapasaḥ sarvaparvataiḥ । mukhebhyo vāyum agniṃ ca te asṛjañ jātamanyavaḥ ।।
tān agnir adahad ghora evam āsīd drumakṣayaḥ ।। upagamyābravīd etān rājā somaḥ pratāpavān ।। vṛkṣaśūnyā kṛtā pṛthvī śāmyetām agnimārutau ।। bhaviṣyaṃ jānatā tāta dhṛtā garbheṇa vai mayā ।।
bhāryā vo astu mahābhāgā somavaṃśavivardhinī ।। asyām utpatsyate vidvān dakṣo nāma prajāpatiḥ ।। agnināgnisamo bhūyaḥ prajāḥ saṃvardhayiṣyati ।। saṃhṛtya kopaṃ vṛkṣebhyaḥ patnīṃ dharmeṇa māriṣām ।।
māriṣāyāṃ tatas te vai manasā garbham ādadhuḥ । dakṣo jajñe mahātejāḥ somasyāṃśena bhārata ।। acarāṃś ca carāṃś caiva dvipado atha catuṣpadaḥ ।। tadā prajāvivṛddhyarthaṃ mahātejāḥ prajāpatiḥ ।
śiṣṭāḥ somāya rājñe tu nakṣatrākhyā dadau prabhuḥ ।। gandharvāpsarasaś caiva jajñire anyāś ca jātayaḥ ।। saṃkalpād darśanāt sparśāt pūrveṣāṃ sṛṣṭir ucyate ।। saṃbhavaḥ kathitaḥ pūrvaṃ dakṣasya ca mahātmanaḥ ।।
vāmāṅguṣṭhāt tathā caiva tasya patnī vyajāyata । kathaṃ prācetasatvaṃ sa punar lebhe mahātapāḥ ।। dauhitraś caiva somasya kathaṃ śvaśuratāṃ gataḥ ।। ṛṣayo atra na muhyanti vidyāvantaś ca ye janāḥ ।।
punaś caiva nirudhyante vidvāṃs tatra na muhyati ।। tapa eva garīyo abhūt prabhāvaś caiva kāraṇam ।। prajāvān āyur uttīrṇaḥ svargaloke mahīyate ।। divyān bhogān avāpnoti rambhādistrībhir āvṛtaḥ ।
utpattiṃ vistareṇaiva vaiśaṃpāyana kīrtaya ।। yathā sasarja bhūtāni tathā śṛṇu mahīpate ।। ṛṣīn devān sagandharvān asurān atha rākṣasān ।। yakṣabhūtapiśācāṃś ca vayaḥpaśumṛgāṃs tathā ।
apadhyātā bhagavatā mahādevena dhīmatā । tataḥ saṃcintya tu punaḥ prajāhetoḥ prajāpatiḥ ।। sutāṃ sutapasā yuktāṃ mahatīṃ lokadhāraṇīm ।। asiknyāṃ janayām āsa dakṣa eva prajāpatiḥ ।।
nāśāya vacanaṃ teṣāṃ śāpāyaivātmanas tathā ।। dakṣasya vai duhitari dakṣaśāpabhayān muniḥ ।। taṃ bhūyo janayām āsa piteva munipuṃgavam ।। nirmathya nāśitāḥ sarve vidhinā ca na saṃśayaḥ ।।
brahmarṣīn purataḥ kṛtvā yācitaḥ parameṣṭhinā ।। kanyāyāṃ nārado mahyaṃ tava putro bhaved iti ।। sa tasyāṃ nārado jajñe bhūyaḥ śāpabhayād ṛṣiḥ ।। prajāpater dvijaśreṣṭha śrotum icchāmi tattvataḥ ।।
samāgatā mahāvīryā nāradas tān uvāca ha ।। pramāṇaṃ sraṣṭukāmā vai prajā prācetasātmajāḥ । antar ūrdhvam adhaś caiva kathaṃ srakṣyatha vai prajāḥ ।। vāyor anaśanaṃ prāpya gatās te vai parābhavam ।
adyāpi na nivartante samudrebhya ivāpagāḥ ।। vairaṇyām eva putrāṇāṃ sahasram asṛjat prabhuḥ ।। pūrvoktaṃ vacanaṃ tāta nāradenaiva coditāḥ ।। jñātvā pramāṇaṃ pṛthvyāś ca sukhaṃ srakṣyāmahe prajāḥ ।।
ekāgrā svasthamanaso yathāvad anupūrvaśaḥ । adyāpi na nivartante samudrebhya ivāpagāḥ ।। naṣṭeṣu śabalāśveṣu dakṣa kruddho abravīd vacaḥ । nāradaṃ nāśam ehīti garbhavāsaṃ vaseti ca । prayāto naśyati vibho tan na kāryaṃ vipaśyatā ।।
tadbhītyā nāradaṃ śaptvā kanyā evāsṛjat prabhuḥ । ṣaṣṭiṃ dakṣo asṛjat kanyā vairaṇyām iti na śrutam ।। tās tadā pratijagrāha bhāryārthe kaśyapaḥ prabhuḥ । somo dharmaś ca kauravya tathaivānye maharṣayaḥ । saptaviṃśati somāya catasro ariṣṭanemaye ।।
dve bhṛśāśvāya viduṣe tāsāṃ nāmāni me śṛṇu ।। dharmapatnyo daśa tv etās tāsv apatyāni me śṛṇu ।। marutvatyāṃ marutvanto vasos tu vasavaḥ smṛtāḥ ।। lambāyāś caiva ghoṣo atha nāgavīthī ca jāmijā ।।
saṃkalpāyās tu sarvātmā jajñe saṃkalpa eva ca ।। nāgavīthyāś ca jāminyā vṛṣalambā vyajāyata । sarvā nakṣatranāmnyas tu jyotiṣe parikīrtitāḥ ।। vasavo aṣṭau samākhyātās teṣāṃ vakṣyāmi vistaram ।।
pratyūṣaś ca prabhasaś ca vasavo nāmabhiḥ śrutāḥ ।। dhruvasya putro bhagavān kālo lokaprakālanaḥ ।। manoharāyāḥ śiśiraḥ prāṇo atha ramaṇas tathā ।। avijñātagatiś caiva dvau putrāv anilasya tu ।।
apatyaṃ kṛttikānāṃ sa kārttikeya iti smṛtaḥ ।। skandaḥ sanatkumāraś ca sṛṣṭaḥ pādena tejasaḥ । dvau putrau devalasyāpi kṣamāvantau manīṣiṇau ।। yogasiddhā jagat kṛtsnam asaktā vicacāra ha ।।
visvakarmā mahābhāgas tasyāṃ jajñe prajāpatiḥ ।। bhūṣaṇānāṃ ca sarveṣāṃ kartā śilpavatāṃ varaḥ ।। mānuṣāś copajīvanti yasya śilpaṃ mahātmanaḥ ।। surabhiḥ kaśyapād rudrān ekādaśa vinirmame । mahādevaprasādena tapasā bhāvitā satī ।
tvaṣṭuś caivātmajaḥ śrīmān viśvarūpo mahāyaśāḥ ।। vṛṣākapiś ca śaṃbhuś ca kapardī raivatas tathā ।। mṛgavyādhaś ca sarpaś ca kapālī ca viśāṃ pate । śataṃ caivaṃ samākhyātaṃ rudrāṇām amitaujasām ।।
purāṇe bharataśreṣṭha yair vyāptāḥ sacarācarāḥ । lokā bharataśārdūla kaśyapasya nibodha me । anyaiḥ satyavratā rājan yābhir lokatrayaṃ dhṛtam । kadrūr muniś ca lokeśa tāsv apatyāni me śṛṇu ।। khaṣā caiva trayodaśa । kaśyapasya tu bhāryā vai । tuṣitā nāma te anyonyam ūcur vaivasvate antare ।।
hitārthaṃ sarvalokānāṃ samāgamya parasparam ।। manvantare prasūyāmas tan naḥ śreyo bhaviṣyati ।। mārīcāt kaśyapāj jātās te adityā dakṣakanyayā ।। pūrvajanmani sutapaḥ pṛśnirūpe babhūvatuḥ ।
aryamā caiva dhātā ca tvaṣṭā pūṣā tathaiva ca ।। aṃśo bhagaś cātitejā ādityā dvādaśa smṛtāḥ ।। vaivasvate antare te vai ādityā dvādaśa smṛtāḥ ।। tāsām apatyāny abhavan dīptāny amitatejasām ।।
tārāgaṇāḥ samastā ye gagane ye cakāsati । pratyaṅgirasajāḥ śreṣṭhā ṛco brahmarṣisatkṛtāḥ ।। ete yugasahasrānte jāyante punar eva ha ।। teṣām api ca rājendra nirodhotpattir ucyate ।।
tathā yugāni rājendra praḷayā manavas tathā । evaṃ devanikāyās te saṃbhavanti yuge yuge ।। kaśyapasyātmajāv etau sarvebhyaḥ pūrvajau matau । siṃhikā cābhavat kanyā vipracitteḥ parigrahaḥ ।।
saiṃhikeyā iti khyātās tasyāḥ putrā mahābalāḥ । gaṇas teṣāṃ tu rājendra daśasāhasra ucyate । teṣāṃ putrāś ca pautrāś ca śataśo atha sahasraśaḥ । asaṃkhyātā mahābāho hiraṇyakaśipoḥ śṛṇu । anuhrādaś ca hrādaś ca prahrādaś caiva vīryavān ।। saṃhrādaputrau sundaś ca nisundas tāv ubhau smṛtau । saṃhrādaputra āyuṣmāñ śibir bāṣkala eva ca ।
teṣāṃ madhye mahābhāga sarvatra samadṛg vaśī । prahrādaḥ paramāṃ bhaktiṃ ya uvāca janārdane । virocanaś ca prāhrādir balir jajñe virocanāt ।। dhṛtarāṣṭraś ca sūryaś ca candramāś cendratāpanaḥ ।।
bāṇas teṣām atibalo jyeṣṭhaḥ paśupateḥ priyaḥ ।। pārśvato me vihāraḥ syād ity evaṃ yācito varaḥ ।। bāṇasya cendradamano lohityām udapadyata । gaṇas teṣāṃ tu rājendra śatasāhasrasaṃmitaḥ । mahānābhaś ca vikrāntaḥ kālanābhas tathaiva ca ।।
tapasvino mahāvīryāḥ prādhānyena nibodha tān ।। śaṅkukarṇo vivādaś ca gaveṣṭhī duṃdubhis tathā । ayomukhaḥ śambaraś ca kapilo vāmanas tathā ।। vikṣobhaṇaś ca ketuś ca ketuvīryaśatahradau ।।
mahānābhaś ca vikrāntaḥ kālanābhas tathaiva ca । ekacakro mahābāhus tārakaś ca mahābalaḥ ।। svarbhānur vṛṣaparvā ca vipracittiś ca vīryavān ।। sūkṣmaś caiva nicandraś ca ūrṇanabho mahāhiriḥ । asilomā sukeśī ca śaṭhaś ca balako madaḥ । tathā gaganamūrdhā ca kumbhanābho mahāsuraḥ । pramado mayaḥ kupatho hayagrīvaś ca vīryavān ।। vaisṛpaḥ savirūpākṣaḥ supatho atha harāharau । hiraṇyakaśipuś caiva śatamāyaś ca śambaraḥ । śarabhaḥ śalabhaś caiva vipracittiś ca vīryavān ।
vipracittipradhānās te dānavāḥ sumahābalāḥ ।। eteṣāṃ yad apatyaṃ tu tan na śakyaṃ narādhipa । prasaṃkhyātuṃ mahīpāla putrapautram anantakam । upadānavī hayaśirāḥ śarmiṣṭhā vārṣaparvaṇī ।। bahvapatye mahāsattve mārīces tu parigrahaḥ ।।
caturdaśaśatān anyān hiraṇyapuravāsinaḥ । mārīcir janayām āsa mahatā tapasānvitaḥ ।। pitāmahaprasādena ye hatāḥ savyasācinā ।। prabhāyā nahuṣaḥ putro jayantaś ca sacīsutaḥ । pūruṃ jajñe atha śarmiṣṭhā duḥṣantam upadānavī ।
siṃhikāyām athotpannā vipracitteḥ sutās tathā ।। siṃhikeyā iti khyātās trayodaśa mahābalāḥ ।। vātāpir namuciś caiva ilvalaḥ khasṛmas tathā ।। rāhur jyeṣṭhas tu teṣāṃ vai candrasūryapramardanaḥ ।
śaraḥ potaraṇaś caiva vajranābhaś ca vīryavān ।। mūkaś caiva tuhuṇḍaś ca hradaputrau babhūvatuḥ । mārīcaḥ sundaputraś ca tāḍakāyāṃ vyajāyata । svarbhānuś ca mahāvīryo vaktrayodhī mahāsuraḥ ।
saramāṇas tathā caiva śarakalpaś ca vīryavān ।। teṣāṃ putrāś ca pautrāś ca śataśo atha sahasraśaḥ ।। samutpannāḥ sumahatā tapasā bhāvitātmanaḥ ।। catasraḥ koṭayas tāś ca maṇimatyāṃ nivāsinaḥ । te apy avadhyās tu devānām arjunena vipātitāḥ । anekamāyākuśalā dhanurvedasya pāragāḥ ।
kākī śyenī ca bhāsī ca sugrīvī śucigṛdhrike ।। śyenī śyenāṃs tathā bhāsī bhāsān gṛdhrāṃś ca gṛdhrikā ।। aśvān uṣṭrān gardabhāṃś ca tāmrāvaṃśaḥ prakīrtitaḥ ।। suparṇaḥ patatāṃ śreṣṭho dāruṇaḥ svena karmaṇā ।।
anekaśirasāṃ tāta khecarāṇāṃ mahātmanām ।। suparṇavaśagā nāgā jajñire anekamastakāḥ ।। airāvato mahāpadmaḥ kambalāśvatarāv ubhau ।। mahānīlamahākarṇau dhṛtarāṣṭrabalāhakau ।।
śaṅkhaś ca śaṅkhapālaś ca kapilo vāmanas tathā ।। ete cānye ca bahavo daṃdaśūkā viṣolbaṇāḥ । teṣāṃ putrāś ca pautrāś ca garuḍena nipātitāḥ । caturdaśasahasrāṇi krūrāṇām uragāśinā ।
gaṇaṃ krodhavaśaṃ viddhi tatra sarve ca daṃṣṭriṇaḥ ।। anāyuṣāyāḥ putrās tu pañcāśat sumahābalāḥ । surato guṇavṛttaś ca vikṣaro atha nṛpas tathā । gās tu vai janayām āsa surabhī mahiṣī tathā ।।
khasā tu yakṣaraksāṃsi munir apsarasas tathā ।। ete kaśyapadāyādāḥ kīrtitāḥ sthāṇujaṃgamāḥ ।। eṣa manvantare tāta sargaḥ svārociṣe smṛtaḥ ।। juhvānasya brahmaṇo vai prajāsarga ihocyate ।।
putratve kalpayām āsa svayam eva pitāmahaḥ ।। ditir vinaṣṭaputrā vai toṣayām āsa kaśyapam ।। vareṇa cchandayām āsa sā ca vavre varaṃ tadā ।। sa ca tasyai varaṃ prādāt prārthitaṃ sumahātapāḥ ।।
indraṃ putro nihantā te garbhe cec charadāṃ śatam ।। bhaviṣyati sutas te ayaṃ yady enaṃ dhārayiṣyasi ।। dhārayām āsa garbhaṃ tu śuciḥ sā vasudhādhipa ।। nityaṃ triṣavaṇaṃ snātā kṛcchracāndrāyaṇe ratā ।
rocayan vai gaṇaśreṣṭhaṃ devānām amitaujasām ।। jagāma partavāyaiva tapase saṃśitavrataḥ ।। dadhāra sā ca taṃ garbhaṃ samyak sā ca samanvitā ।। garbham ātmavadhārthāya jñātvā taṃ maghavān api । gate tu kāśyape tāta varadaḥ pākaśāsanaḥ । tasyāś caivāntaraprepsur vavande caraṇau diteḥ । śuśrūṣayāmy ahaṃ devi pādau te niyatavrate । evamuktā tu sā devī śakreṇāmitatejasā । uvāca vacanaṃ devī śakraṃ śatrunibarhaṇam ।। śuśrūṣaya mahābhāga niyatātmā mahādyute । tataḥ paśyasi saṃjātaṃ bhrātaraṃdīptatejasam ।। tac chrutvā vacanaṃ devyāḥ śuśrūṣanaparāyaṇaḥ । ūne varṣaśate cāsyā dadarśāntaram acyutaḥ ।।
vajrapāṇis tato garbhaṃ saptadhā taṃ nyakṛntata ।। mā rodīr iti taṃ śakraḥ punaḥ punar abhābravīt ।। tena rodanaśabdena ditiḥ sā pratyabudhyata । uvāca śakram ārtā sā kiṃ tv etat kṛpaṇaṃ kṛtam ।।
sa bhīto niścarat tasmād yonidvārāt puraṃdaraḥ । tataḥ pārśvagato devyāḥ pādayor nipapāta ha ।। aśucir devi suptāsi pādayoḥ kṛtamūrdhajā । mayātmavadhabhītena kṛtaṃ tat kṣantum arhasi ।।
evamuktā tu sā devī āha śakram idaṃ vacaḥ । sukṛtaṃ sādhu te putra na te bhavati duṣkṛtam ।। kiṃ tu vakṣyāmy ahaṃ kiṃcit tat kuruṣvārimardana । mamaiva putras tvaṃ deva rakṣa caitān yadīcchasi ।
bāḍham ity abravīd indra evam etan na saṃśayaḥ । maruto nāma devās te babhūvur bharatarṣabha ।। mā rodīr iti yac chabdas tvayoktaḥ pākaśāsana । maruto nāma teneme bhavantu yadi manyase ।
devāsureṣu yuddheṣu bhṛtyās tava kṛte vibho । pṛṣṭhato anugamiṣyanti vaśagās te puraṃdara ।। evaṃ bruvāṇāṃ tāṃ devīṃ prāha śakras tv idaṃ vacaḥ । devā ekonapañcāśat sahāyā vajrapāṇinaḥ ।।
kramaśas tāni rājyāni pṛthoḥ pūrvaṃ tu bhārata ।। parjanyas tapano vyaktas tasya sarvam idaṃ jagat ।। prayato bhava rājendra śṛṇuṣvaikamanās tataḥ । nāśuddhe nāśucau vāpi nāśiṣyāya kathaṃcana ।।
varṇayeyam ahaṃ rājan kṛtajñāya hitāya ca । svargyaṃ yaśasyam āyuṣyaṃ puṇyaṃ vedena saṃmitam । marutāṃ ca śubhaṃ janma śṛṇvataḥ paṭhato api vā । nāvṛttibhayam astīha paralokabhayaṃ kutaḥ ।।
tataḥ krameṇa rājyāni vyādeṣṭum upacakrame ।। yajñānāṃ tapasāṃ caiva somaṃ rājye abhyaṣecayat ।। bṛhaspatiṃ tu viśveṣāṃ dadāv āṅgirasaṃ patim ।। bhṛgūṇām adhipaṃ caiva kāvyaṃ rājye abhiṣecayat ।
ādityānāṃ tathā viṣṇuṃ vasūnām atha pāvakam ।। daityānāṃ dānavānāṃ ca prahlādam amitaujasam ।। mātṝṇāṃ ca vratānāṃ ca mantrāṇāṃ ca tathā gavām । yakṣāṇāṃ rākṣasānāṃ ca pārthivānāṃ tathaiva ca ।।
nārāyaṇaṃ tu sādhyānāṃ rudrāṇāṃ vṛṣabhadhvajam । vipracittiṃ tu rājānaṃ dānavānām athādiśat । śailānāṃ himavantaṃ ca nadīnām atha sāgaram ।। gandhānāṃ marutāṃ caiva bhūtānām aśarīriṇām । śabdākāśavatāṃ caiva vāyuṃ ca balināṃ varam । nāgānāṃ vāsukiṃ cakre sarpāṇām atha takṣakam ।।
uccaiḥśravasam aśvānāṃ garuḍaṃ caiva pakṣiṇām ।। vanaspatīnāṃ rājānaṃ plakṣam evābhyaṣecayat ।। sāgarāṇāṃ nadīnāṃ ca meghānāṃ varṣaṇasya ca । ādityānāṃ adhipatiṃ parjanyam abhiṣiktavān ।। sarveṣāṃ daṃṣṭriṇāṃ śeṣaṃ rājānam abhyaṣecayat । sarīsṛpāṇāṃ sarpāṇāṃ rājānaṃ caiva takṣakam । sarvāpsarogaṇānāṃ ca kāmadevaḥ kṛtaḥ prabhuḥ ।। ṛtūnām atha māsānāṃ divasānāṃ tathaiva ca । pakṣāṇāṃ ca kṣapāṇāṃ ca muhūrtatithiparvaṇām ।। kalākāṣṭhāpramāṇānāṃ gaterayanayos tathā । gaṇitasyātha yogasya cakre saṃvatsaraṃ prabhum । diśāṃ pālān atha tataḥ sthāpayāmāsa bhārata ।।
diśāpālaṃ sudhanvānaṃ rājānaṃ so abhyaṣecayat ।। putraṃ śaṅkhapadaṃ nāma rājānaṃ so abhyaṣecayat ।। ketumantaṃ mahātmānaṃ rājānaṃ so abhyaṣecayat ।। udīcyāṃ diśi durdharṣaṃ rājānaṃ so abhyaṣecayat ।।
saśailavanakānanā । sasāgarā ca sasarit । yathāpradeśam adyāpi dharmeṇa paripālyate ।। vedadṛṣṭena vidhinā rājarājyena rājabhiḥ ।।
vaivasvatāya manave pṛthivīrājyam ādiśat ।। mahadd hy etad adhiṣṭhānaṃ purāṇe pariniṣṭhitam ।। puṇyaṃ yaśasyam āyuṣyaṃ svargavāsakaraṃ śubham । yathā mahātmanā tena dugdhā ceyaṃ vasuṃdharā ।।
yathā daityaiś ca nāgaiś ca yathā yakṣair yathā drumaiḥ ।। yathā śailaiḥ piśācaiś ca gandharvaiś ca dvijottamaiḥ । rākṣasaiś ca mahāsattvair yathā dugdhā vasuṃdharā । vatsān kṣīraviśeṣāṃś ca sarvam evānupūrvaśaḥ ।। kruddhair maharṣibhis tāta kāraṇaṃ tac ca kīrtaya ।।
ekāgraḥ prayataś caiva śuśrūṣur janamejaya ।। kīrtayeyam ahaṃ rājan kṛtaghnasyāhitasya vā ।। rahasyam ṛṣibhiḥ proktaṃ śṛṇu rājan yathātatham ।। brāhmaṇebhyo namaskṛtya na sa śocet kṛtākṛtam ।।
atrivaṃśasamutpannas tv aṅgo nāma prajāpatiḥ ।। jāto mṛtyusutāyāṃ vai sunīthāyāṃ prajāpatiḥ ।। svadharmaṃ pṛṣṭhataḥ kṛtvā kāmāl lokeṣv avartata ।। vedadharmān atikramya so adharmanirato abhavat ।।
prāvartanna papuḥ somaṃ hutaṃ yajñeṣu devatāḥ ।। āsīt pratijñā krūreyaṃ vināśe pratyupasthite ।। mayi yajño vidhātavyo mayi hotavyam ity api ।। ūcur maharṣayaḥ sarve marīcipramukhās tadā ।।
phaladāyī sa cāsmākaṃ yajñas te adyāpi nānyathā । adharmaṃ kuru mā vena naiṣa dharmaḥ satāṃ mataḥ ।। prajāś ca pālayiṣye aham iti te samayaḥ kṛtaḥ ।। venaḥ prahasya durbuddhir imam artham anarthavat ।।
śrutavīryatapaḥsatyair mayā vā kaḥ samo bhuvi । prabhavaṃ sarvabhūtānāṃ dharmāṇāṃ ca viśeṣataḥ । saṃmūḍhā na vidur nūnaṃ bhavanto māṃ viśeṣataḥ ।। dyāṃ vai bhuvaṃ ca rundheyaṃ nātra kāryā vicāraṇā ।।
anunetuṃ tadā venaṃ tataḥ kruddhā maharṣayaḥ ।। hanyatāṃ hanyatāṃ pāpa ity ūcus te parasparam ।। yo yajñapuruṣaṃ devam anādinidhanaṃ harim । vinindaty adhamācāro na sa yogyo bhuvaḥ patiḥ ।।
ity uktvā mantrapūtais taiḥ kuśair munigaṇā nṛpam । nijaghnur nihataṃ pūrvaṃ bhagavan nindanādinā ।। tasmin hate jagat sarvaṃ dasyubhūtaṃ abhūn nṛpa । tataḥ saṃmantrya ṛṣayo mamanthus tasya bhūbhujaḥ ।
tato asya savyam ūruṃ te mamanthur jātamanyavaḥ ।। hrasvo atimātraḥ puruṣaḥ kṛṣṇaś cāpi babhūva ha ।। tam atrir vihvalaṃ dṛṣṭvā niṣīdety abravīt tadā ।। dhīvarān asṛjac cāpi venakalmaṣasaṃbhavān ।।
adharmarucayas tāta viddhi tān venakalmaṣān ।। araṇīm iva saṃrabdhā mamanthus te maharṣayaḥ ।। dīpyamānaḥ svavapuṣā sākṣād agnir iva jvalan ।। sa dhanvī kavacī jātaḥ pṛthur eva mahātapāḥ ।
śarāṃś ca divyān rakṣārthaṃ kavacaṃ ca mahāprabham ।। samāpetur mahārāja venaś ca tridivaṃ yayau ।। trātaḥ sa puruṣavyāghra punnāmno narakāt tadā ।। toyāni cābhiṣekārthaṃ sarva evopatasthire ।।
sthāvarāṇi ca bhūtāni jaṃgamāni ca sarvaśaḥ ।। mahatā rājarājyena prajāpālaṃ mahādyutim ।। ādhirājye tadā rājā pṛthur vainyaḥ pratāpavān ।। anurāgāt tatas tasya nāma rājety ajāyata ।।
parvatāś ca dadur mārgaṃ dhvajasaṅgaś ca nābhavat ।। sarvakāmadughā gāvaḥ puṭake puṭake madhu ।। sūtaḥ sūtyāṃ samutpannaḥ sautye ahani mahāmatiḥ ।। pṛthoḥ stavārthaṃ tau tatra samāhūtau maharṣibhiḥ ।।
karmaitad anurūpaṃ vāṃ pātraṃ cāyaṃ narādhipaḥ ।। āvāṃ devān ṛṣīṃś caiva prīṇayāvaḥ svakarmabhiḥ ।। stotraṃ yenāsya kuryāva rājñas tejasvino dvijāḥ ।। kariṣyate tu yat karma cakravartī mahābalaḥ । guṇā bhaviṣyā ye cāsya tair ayaṃ stūyatāṃ nṛpaḥ ।
tau stutiṃ cakratur yuktaṃ sūtamāgadhakau nṛpa । yāni karmāṇi kṛtavān pṛthuḥ paścān mahābalaḥ ।। satyavāgdānaśīlo ayaṃ satyasaṃdho nareśvaraḥ । śrīmāñ jaitraḥ kṣamāśīlo vikrānto duṣṭaśāsanaḥ ।। dharmajñaś ca kṛtajñaś ca dayāvān priyabhāṣakaḥ । mānyamānayitā yajvā brahmaṇyaḥ sādhuvatsalaḥ । samaḥ śatrau ca mitre ca vyavahārasthito nṛpaḥ । āśīrvādāḥ prayujyante sūtamāgadhabandibhiḥ ।।
anūpadeśaṃ sūtāya magadhaṃ māgadhāya ca ।। vṛttīnām eṣa vo dātā bhaviṣyati janeśvaraḥ ।। taṃ prajāḥ pṛthivīnātham upatasthuḥ kṣudhārditāḥ । oṣadhīṣu pranaṣṭāsu tasmin kāle hy arājake ।। tam ūcus tena tāḥ pṛṣṭās tatrāgamanakāraṇam । arājake naraśreṣṭha dharitryā sakalauṣadhīḥ । grastās tataḥ kṣayaṃ yānti prajāḥ sarvāḥ prajeśvara ।। tvaṃ no vṛttiprado dhātrā prajāpālo nirūpitaḥ । dehi naḥ kṣutparītānāṃ prajānāṃ jīvanauṣahīḥ । tvaṃ no vṛttiṃ vidhatsveti maharṣivacanāt tadā ।।
dhanur gṛhya pṛṣatkāṃś ca pṛthivīm ārdayad balī ।। tāṃ pṛthur dhanur ādāya dravantīm anvadhāvata ।। pradadarśāgrato vainyaṃ pragṛhītaśarāsanam ।। mahāyogaṃ mahātmānaṃ durdharṣam amarair api ।।
kṛtāñjalipuṭā bhūtvā pūjyā lokais tribhiḥ sadā ।। kathaṃ dhārayitā cāsi prajā rājan vinā mayā ।। matkṛte na vinaśyeyuḥ prajāḥ pārthiva viddhi tat ।। prajānāṃ pṛthivīpāla śṛṇu cedaṃ vaco mama ।।
tasmād vadāmy upāyaṃ te taṃ kuruṣva yadīcchasi । upāyaṃ paśya yena tvaṃ dhārayethāḥ prajā nṛpa ।। annabhūtā bhaviṣyāmi yaccha kopaṃ mahādyute ।। ātmayogabalenemā dhārayiṣyāmy ahaṃ prajāḥ ।। tataḥ praṇamya vasudhā taṃ bhūyaḥ prāha pārthivam ।
sattveṣu pṛthivīpāla na dharmaṃ tyaktum arhasi ।। cintayitvā bahuvidhaṃ prajānāṃ hitakamyayā । kopaṃ nigṛhya dharmātmā vasudhām idam abravīt ।। bahūn vai prāṇino loke bhavet tasyeha pātakam ।।
tasmin hate nāsti bhadre pātakaṃ nopapātakam ।। ekasmin yatra nidhanaṃ prāpite duṣṭakāriṇi । bahūnāṃ bhavati kṣemaṃ tatra puṇyaprado vadhaḥ । yadi me vacanaṃ nādya kariṣyasi jagaddhitam ।। ātmānaṃ prathayitvāhaṃ prajā dhārayitā svayam ।।
saṃjīvaya prajāḥ sarvāḥ samarthā hy asi dhāraṇe ।। niyaccheyaṃ tvadvadhārtham udyataṃ ghoradarśanam ।। vatsaṃ tu mama taṃ paśya kṣareyaṃ yena vatsalā ।। yathā viṣyandamānaṃ me kṣīraṃ sarvatra bhāvayet ।।
dhanuṣkoṭyā tadā vainyas tena śailā vivardhitāḥ ।। pṛthur vainyas tadā rājā mahīṃ cakre samāṃ tataḥ । manvantareṣv atīteṣu viṣam āsīd vasuṃdharā ।। svabhāvenābhavaṃs tasyā samāni viṣamāṇi ca । cākṣuṣasyāntare pūrvam āsīd evaṃ tadā kila । pravibhāgaḥ purāṇāṃ vā grāmāṇāṃ vā tadābhavat ।। naiva satyānṛtaṃ tatra na lobho na ca matsaraḥ ।
vaivasvate antare tasmin sāṃprate samupasthite । vainyāt prabhṛti rājendra sarvasyaitasya saṃbhavaḥ ।। tatra tatra prajāḥ sarvā nivāsaṃ samarocayan ।। kṛcchreṇa mahatā yukta ity evam anuśuśruma ।।
sve pāṇau puruṣavyāghra dudoha pṛthivīṃ tataḥ ।। sasyāni tena vai dugdhā vainyeneyaṃ vasuṃdharā । tenānnena prajās tāta vartante adyāpi nityaśaḥ ।। vatsaḥ somo abhavat teṣāṃ dogdhā cāṅgirasaḥ sutaḥ ।।
kṣīram āsīd anupamaṃ tapo brahma ca śāśvatam ।। kāñcanaṃ pātram ādāya dugdheyaṃ śrūyate mahī ।। kṣīram ūrjaskaraṃ caiva yena vartanti devatāḥ ।। rājataṃ pātram ādāya svadhām amitavikramaiḥ ।।
antakaś cābhavad dogdhā kālo lokaprakālanaḥ ।। alābupātram ādāya viṣaṃ kṣīraṃ narottama ।। nāgānāṃ bharataśreṣṭha sarpāṇāṃ ca mahīpate ।। tadāhārās tadācārās tadvīryās tadapāśrayāḥ ।।
āyasaṃ pātram ādāya māyāḥ śatrunibarhaṇīḥ ।। ṛtvig dvimūrdhā daityānāṃ madhur dogdhā mahābalaḥ ।। vartayanty amitaprajñās tad eṣām amitaṃ balam ।। āmapātre mahārāja purāntardhānam akṣayam ।।
dogdhā rajatanābhas tu pitā maṇivarasya yaḥ । yakṣātmajo mahātejās triśīrṣaḥ sumahātapāḥ । dogdhā tu dhanadaḥ svāminn evaṃ taiś ca vasuṃdharā । tena te vartayantīha paramarṣir uvāca ha ।।
śāvaṃ kapālam ādāya prajā bhoktuṃ nararṣabha ।। vatsaḥ sumālī kauravya kṣīraṃ rudhiram eva ca ।। vartayanti piśācāś ca bhūtasaṃghās tathaiva ca ।। vatsaṃ citrarathaṃ kṛtvā śucīn gandhān narottama ।।
gandharvarājo atibalo mahātmā sūryasaṃnibhaḥ ।। oṣadhīr vai mūrtimatī ratnāni vividhāni ca ।। pātraṃ tu śailam evāsīt tena śailāḥ pratiṣṭhitāḥ ।। pālāśaṃ pātram ādāya cchinnadagdhaprarohaṇam ।।
sarvakāmadughā dogdhrī pṛthivī janamejaya । sarvakāmadughā dogdhrī sarvasasyaprarohiṇī ।। madhukaiṭabhayoḥ kṛtsnā medasābhipariplutā ।। teneyaṃ medinī devī procyate brahmavādibhiḥ ।
duhitṛtvam anuprāptā devī pṛthvīti cocyate ।। sasyākaravatī sphītā purapattanamālinī ।। namasyaś caiva pūjyaś ca bhūtagrāmair na saṃśayaḥ ।। pṛthur eva namaskāryo vṛttidaḥ sa sanātanaḥ ।।
ādirājo namaskāryaḥ pṛthur vainyaḥ pratāpavān ।। ādirājo namaskāryo yodhānāṃ prathamo nṛpaḥ ।। sa ghorarūpān saṃgrāmān kṣemī tarati kīrtimān ।। pṛthur eva namaskāryo vṛttidātā mahāyaśāḥ ।।
pṛthur eva namaskāryaḥ śreyaḥ param abhīpsubhiḥ ।। pātrāṇi ca mayoktāni kiṃ bhūyo varṇayāmi te ।। ya idaṃ śṛṇuyān nityaṃ pṛthoś caritam āditaḥ । putrapautrasamāyukto modate suciraṃ bhuvi । uktāni bharataśreṣṭha vainyasyeha mahātmanaḥ । kim anyad bharataśreṣṭha pṛcchasi tvaṃ nareśvara । yaḥ śṛṇoti sadā bhaktyā sa svargī nātra saṃśayaḥ । teṣāṃ pūrvavisṛṣṭiṃ ca vaiśaṃpāyana kīrtaya ।।
manvantarakathāṃ brahmañ chrotum icchāmi tattvataḥ ।। manvantarāṇāṃ kauravya saṃkṣepaṃ tv eva me śṛṇu ।। vaivasvataś ca kauravya sāṃprato manur ucyate ।। uttamākhyas tāmasaś cā bhūtāṃ raivatacakṣuṣau । aṣṭamo dakṣasāvarṇir dharmasāvarṇir eva ca । rudraputras tu sāvarṇir bhavitaikādaśo manuḥ ।
raivato brahmasāvarṇiḥ sūryasāvarṇir eva ca । tathaiva merusāvarṇāś catvāro manavaḥ smṛtāḥ ।। ṛṣīṃs teṣāṃ pravakṣyāmi putrān devagaṇāṃs tathā ।। pulastyaś ca vasiṣṭhaś ca saptaite brahmaṇaḥ sutāḥ ।।
yāmā nāma tathā devā āsan svāyaṃbhuve antare ।। jyotiṣmān dyutimān havyaḥ savanaḥ putra eva ca ।। etat te prathamaṃ rājan manvantaram udāhṛtam ।। ete maharṣayas tāta vāyuproktā mahāvratāḥ ।।
havirdhraḥ sukṛtir jyotir āpo mūrtir ayasmayaḥ ।। kīrtitāḥ pṛthivīpāla mahāvīryaparākramāḥ ।। idaṃ tṛtīyaṃ vakṣyāmi tan nibodha narādhipa ।। hiraṇyagarbhasya sutā ūrjā jātāḥ sutejasaḥ ।।
auttameyān mahārāja daśa putrān manoramān ।। bhānavas tatra devāś ca manvantaram udāhṛtam ।। kapīvān akapīvāṃś ca tatra saptarṣayo nṛpa ।। satyā devagaṇāś caiva tāmasasyāntare manoḥ ।।
putrāṃś caiva pravakṣyāmi tāmasasya manor nṛpa । taporatir akalmāṣas tanvī dhanvī paramṭapaḥ ।। vāyuproktā mahārāja caturthaṃ caitad antaram ।। satyanetras tathātreya ete saptarṣayo apare ।।
pāriplavaś ca raibhyaś ca manor antaram ucyate ।। dhṛtimān avyayo yuktas tattvadarśī nirutsukaḥ ।। raivatasya manoḥ putrāḥ pañcamaṃ caitad antaram ।। bhṛgur nabho vivasvāṃś ca sudhāmā virajās tathā ।।
cākṣuṣasyāntare tāta manor devān imāñ śṛṇu ।। lekhāś ca nāma rājendra pañca devagaṇāḥ smṛtāḥ ।। uruprabhṛtayo rājan ṣaṣṭhaṃ manvantaraṃ smṛtam ।। ṣaṣṭaṃ manvantaraṃ proktaṃ saptamaṃ tu nibodha me ।
gautamo atha bharadvājo viśvāmitras tathaiva ca ।। saptamo jamadagniś ca ṛṣayaḥ sāṃprataṃ divi ।। ādityāś cāśvinau caiva devau vaivasvatau smṛtau ।। ikṣvākupramukhāś caiva daśa putrā mahātmanaḥ ।।
manoḥ samabhavad rājan dikṣu sarvāsu bhārata । rājan putrāś ca pautrāś ca dikṣu sarvāsu bhārata ।। sthitā dharmavyavasthārthaṃ lokasaṃrakṣaṇāya ca ।। kṛtvā karma divaṃ yānti brahmalokam anāmayam ।।
atītā vartamānāś ca krameṇaitena bhārata ।। manvantarāṇi sarvāṇi nibodhānāgatāni me ।। parameṣṭhisutās tāta merusāvarṇatāṃ gatāḥ ।। mahatā tapasā yuktā merupṛṣṭhe mahaujasaḥ ।।
anāgatāś ca saptaite loke asmin manavaḥ smṛtāḥ ।। manor antaram āsādya sāvarṇasyeha tāñ śṛṇu ।। bhāradvājas tathā drauṇir aśvatthāmā mahādyutiḥ ।। ete sapta mahātmāno bhaviṣyā munisattamāḥ ।।
devatānāṃ guṇās tatra trayaḥ proktāḥ svayaṃbhuvā । mārīcasyaiva te putrāḥ kaśyapasya mahātmanaḥ । brahmaṇaḥ sadṛśāś caite dhanyāḥ saptarṣayaḥ smṛtāḥ ।। abhijātyātha tapasā mantravyākaraṇais tathā । brahmalokapratiṣṭhās tu smṛtā brahmarṣayo amalāḥ ।। bhūtabhavyabhavajjñānaṃ buddhā caiva tu yaiḥ svayam । tapasā vai prasiddhā ye saṃgatā pravicintakāḥ । mantravyākaraṇādyaiś ca aiśvaryāt sarvaśaś ca ye ।। etān bhāryān dvijo jñātvā naiṣṭhikāni ca nāma ca । saptaite saptabhiś caiva guṇaiḥ saptarṣayaḥ smṛtāḥ ।। dīrghāyuṣo mantrakṛta īśvarā dīrghacakṣuṣaḥ । buddhyā pratyakṣadharmāṇo gotraprāvartakās tathā ।। kṛtādiṣu yugākhyeṣu sarveṣv eva punaḥ punaḥ । pravartayanti te varṇān āśramāṃś caiva sarvaśaḥ । saptarṣayo mahābhāgāḥ satyadharmaparāyaṇāḥ ।। teṣāṃ caivānvayotpannā jāyante hi punaḥ punaḥ । mantrabrāhmaṇakartāro dharme praśithile tathā ।। yasmāc ca varadāḥ sapta parebhyaś cāparāḥ smṛtāḥ । tasmān na kālo na vayaḥ pramāṇam ṛṣibhāvane ।। eṣa saptarṣikoddeśo vyākhyātas te mayā nṛpa । sāvarṇasya manoḥ putrān bhaviṣyāñ śṛṇu sattama । saṃbandhāc ca svayaṃtejāḥ saṃbuddhāś ca yataḥ svayam । yasmāc chaṃsanti te brahma tasmād brahmarṣayaḥ smṛtāḥ । sāvarṇasya manoḥ putrā bhaviṣyā daśa bhārata ।। kṣamayā nṛpa sāvarṇā bhaviṣyāñ śṛṇu bhārata । yaśaś cāpnoti sumahad āyuṣmāṃś ca bhaven naraḥ ।
caturdaśe manobhāvye uragambhīrabudhnakāḥ । putrā [vai cā]kṣuṣā devā śukrādyāś ca tapasvinaḥ । atītanāgatānāṃ vai maharṣīṇāṃ sadā naraḥ ।। devatānāṃ gaṇāḥ proktāḥ pañca vai bharatarṣabha । taraṃgabhīrur vapraś ca tarasvān ugra eva ca ।। abhimānī pravīraś ca jiṣṇuḥ saṃkrandanas tathā । tejasvī sabalaś caiva bhautyasyaite manoḥ sutāḥ ।। bhautyasyaivādhikāre tu pūrṇe kalpas tu pūryate । ity ete anāgatātītā manavaḥ kīrtitā mayā । namaskṛtvā jayet svargaṃ brāhmaṇo nātra saṃśayaḥ । kṣatriyo jayate śatrūn vaiśyaḥ śūdro yathepsitam ।
yathāpradeśam adyāpi sarvataḥ paripālyate । prajābhis tapasā caiva saṃhārānte ca nityaśaḥ ।। kṛtatretādiyuktāni manor antaram ucyate ।। prajānāṃ patayo rājan dhanyam eṣāṃ prakīrtanam ।।
na śakyam antaṃ teṣāṃ vai vaktuṃ varṣaśatair api ।। manvantareṣu saṃhāraḥ śrūyate bharatarṣabha ।। pūrṇe yugasahasre tu kalpo niḥśeṣa ucyate ।। brahmāṇam agrataḥ kṛtvā sahādityagaṇair vibho ।।
yogaṃ yogīśvaraṃ devam ajaṃ kṣetrajam acyutam । avyaktaḥ śāśvato devas tasya sarvam idaṃ jagat ।। tatra saṃvartate rātriḥ sakalaikārṇave tadā । nārāyaṇodare nidrāṃ brāhmaṃ varṣasahasrakam ।। tāvantam iti kālaṃ sā rātrir ity abhiśabditā । nidrāyogam anuprāpto yasyām ante pitāmahaḥ ।। sā ca rātrir apakrāntā sahasrayugaparyayā । tadā prabuddho bhagavān brahmā lokapitāmahaḥ । punaḥ sisṛkṣayā yuktaḥ sargāya vidadhe manaḥ ।। saiva smṛtiḥ purāṇeyaṃ tadvṛttaṃ tadviceṣṭitam । devasthānāni tāny eva kevalaṃ ca viparyayaḥ ।। tato dagdhāni bhūtāni sarvāṇy ādityaraśmibhiḥ । devarṣiyakṣagandharvāḥ piśācoragarākṣasāḥ । jāyante ca punas tāta yuge bharatasattama ।। yathartāv ṛtuliṅgāni nānārūpāṇi paryaye । dṛśyante tāni tāny eva tathā brāhmīṣu rātriṣu ।। niṣkramitvā prajākāraḥ prajāpatir asaṃśayam । ye ca vai mānavā devāḥ sarve caiva maharṣayaḥ ।। te saṃgatāḥ śuddhasaṅgāḥ śaśvad dharmavisargataḥ । na bhavanti punas tāta yuge bharatasattama ।। tat sarvaṃ kramayogena kālasaṃkhyāvibhāgavit । sahasrayugasaṃkhyānaṃ kṛtvā divasam īśvaraḥ ।। rātriṃ yugasahasrāntāṃ kṛtvā ca bhagavān vibhuḥ । saṃharaty atha bhūtāni sṛjate ca punaḥ punaḥ । vyaktāvyakto mahādevo harir nārāyaṇaḥ prabhuḥ । visargaṃ bharataśreṣṭha sāṃpratasya mahādyute ।।
nityaḥ sarvagataḥ sūkṣmaḥ śāśvataḥ puruṣottamaḥ । yatrotpanno mahātmā sa harir vṛṣṇikule prabhuḥ ।। sarvāsuravināśāya sarvalokahitāya ca । sureṇur iti vikhyātā triṣu lokeṣu bhāminī ।।
saṃjñā nāma svatapasā dīpteneha samanvitā ।। gātreṣu paridagdhaṃ vai nātikāntam ivābhavat ।। ajānan kāśyapas tasmān mārtaṇḍa iti cocyate ।। yenātitāpayāmāsa trīṃl lokān kaśyapātmajaḥ ।।
ādityo janayāmāsa kanyāṃ dvau ca prajāpatī ।। yamaś ca yamunā caiva yamajau saṃbabhūvatuḥ ।। māyāmayī tu sā saṃjñā tasyāś chāyā samutthitā ।। sthitāsmi tava nirdeśe śādhi māṃ varavarṇini ।।
tvayeha bhavane mahyaṃ vastavyaṃ nirviśaṅkayā ।। saṃbhāvyās te na cākhyeyam idaṃ bhagavate tvayā ।। ākhyāsyāmi mataṃ tubhyaṃ gaccha devi yathāsukham ।। tvaṣṭuḥ samīpam agamad vrīḍiteva manasvinī ।।
bhartuḥ samīpaṃ gaccheti niyuktā ca punaḥ punaḥ ।। cintām avāpa mahatīṃ strīṇāṃ dhik ceṣṭitaṃ tv iti । nininda bahudhātmānaṃ strītvaṃ cātinininda sā ।। sthātavyaṃ na kvacit strīṇāṃ dhig asvātantryajīvitam । śaiśave yauvane vārddhe pitṛbhartṛsutād bhayam ।। tyaktaṃ bhartṛgṛhaṃ maugdhyād bata durvṛttayā mayā । avijñātāpi vedhāyām atha patyur niketanam ।। tatrāsti sā savarṇā vai paripūrṇamanorathā । naṣṭaṃ bhartṛgṛhaṃ maugdhyāc chreyo atra na pitur gṛhe । kurūn athottarān gatvā tṛṇāny eva cacāra sā ।। ādityo janayāmāsa putram ātmasamaṃ tadā ।।
manur evābhavan nāmnā sāvarṇa iti cocyate ।। cakārābhyadhikaṃ snehaṃ na tathā pūrvajeṣu vai ।। padā saṃtarjayāmāsa saṃjñāṃ vaivasvato yamaḥ ।। caraṇaḥ patatām eṣa taveti bhṛśaduḥkhitā ।।
śāpo nivarted iti ca provāca pitaraṃ tadā ।। seyam asmān apāhāya yavīyāṃsaṃ bubhūṣati ।। bālyād vā yadi vā mohāt tad bhavān kṣantum arhati ।। yasmāt te pūjanīyāhaṃ tarjitāsmi tvayā suta । tasmāt tavaiṣa caraṇaḥ patiṣyati na saṃśayaḥ । apatyaṃ durapatyaṃ syān nāmbā kujananī bhavet ।
tava prasādāc caraṇo na paten mama gopate ।। yas tvaṃ dharmaparo nityaṃ dharmaṃ saṃtyaktavān imam । yena tvām āviśat krodho dharmajñaṃ satyavādinam ।। yuktam eva hi te kartuṃ tava mātṛvaco anagha ।
kṛmayo māṃsam ādāya yāsyanti tu mahītale ।। tava pādān mahāprājña tataḥ saṃprāpsyase sukham । śāpasya parihāreṇa tvaṃ ca trāto bhaviṣyasi ।। sā tat pariharantī sma nācacakṣe vivasvataḥ ।।
ātmānaṃ sa samādhāya yogāt tathyam apaśyata । mūrdhajeṣu ca jagrāha sā cātmānaṃ śaśaṃsa ha । ātmānaṃ gopayāmāsa saṃyogāt tasya naiva tu । mūrdhajeṣu ca jagrāha samaye atigate tu sā । vivasvān atha tac chrutvā kruddhas tvaṣṭāram abhyagāt ।। nirdagdhukāmaṃ roṣeṇa sāntvayāmāsa vai tadā ।।
asahantī sma tat saṃjñā vane carati śāḍvalam ।। nityaṃ tapasy abhiratāṃ vaḍavārūpadhāriṇīm । parṇāhārāṃ kṛśāṃ dīnāṃ jaṭilāṃ maladhāriṇīm । hastihastaparikliṣṭāṃ vyākulāṃ padminīm iva ।
ślāghyāṃ yogabalopetāṃ yogam āsthāya gopate ।। rūpaṃ nirvartayāmy adya tava kāntam ariṃdama ।। rūpaṃ vivasvataś cāsīt tiryagūrdhvasamaṃ tu vai । tenāsau saṃbhṛto devo rūpeṇa tu vibhāvasuḥ ।। tasmāt tvaṣṭuḥ sa vai vākyaṃ bahu mene prajāpatiḥ । samanujñātavāṃś caiva tvaṣṭāraṃ rūpasiddhaye । bhramim āropya tat tejaḥ śātayāmāsa bhārata ।।
kṛtavān aṣṭamaṃ bhāgaṃ na vyaśātayad avyayam ।। yat sūryād vaiṣṇavaṃ tejaḥ śātitaṃ viśvakarmaṇā । tvaṣṭaiva tejasā tena viṣṇoś cakram akalpayat ।। triśūlaṃ caiva śarvasya śibikāṃ dhanadasya ca । śaktiṃ guhasya devānām anyeṣāṃ ca varāyudham ।। tat sarvaṃ tejasā tena viśvakarmā hy akalpayat । kāntāt kāntataraṃ draṣṭum adhikaṃ śuśubhe tadā ।। mukhe nirvartitaṃ rūpaṃ tasya devasya gopateḥ । tataḥprabhṛti devasya mukham āsīt tu lohitam ।। mukharāgaṃ tu yat pūrvaṃ mārtaṇḍasya mukhacyutam । ādityā dvādaśaiveha saṃbhūtā mukhasaṃbhavāḥ ।। dhātāryamā ca mitraś ca varuṇo aṃśo bhagas tathā । indro vivasvān pūṣā ca parjanyo daśamas tathā । tatas tvaṣṭā tato viṣṇur ajaghanyo jaghanyajaḥ ।। harṣaṃ lebhe tato devo dṛṣṭvādityān svadehajān । gandhaiḥ puṣpair alaṃkārair bhāsvatā mukuṭena ca ।। evaṃ saṃpūjayāmāsa tvaṣṭā vākyam uvāca ha ।। gaccha deveśa svāṃ bhāryāṃ kurūṃś carati cottarān । vaḍavārūpam āsthāya vane carati śāḍvale ।। tāṃ tathārūpam āsthāya svāṃ bhāryāṃ śubhalīlayā । adhṛṣyāṃ sarvabhūtānāṃ tejasā niyamena ca ।।
vaḍavāvapuṣā rājaṃś carantīm akutobhayām । maithunāya viveṣṭantīṃ parapuṃso viśaṅkayā ।। devau tasyām ajāyetām aśvinau bhiṣajāṃ varau ।। mārtaṇḍasyātmajāv etāv aṣṭamasya prajāpateḥ ।।
saṃjñāyāṃ janayāmāsa vaḍavāyāṃ sa bhārata । sā tu dṛṣṭvaiva bhartāraṃ tutoṣa janamejaya ।। dharmeṇa rañjayāmāsa dharmarāja imāḥ prajāḥ ।। pitṝṇām ādhipatyaṃ ca lokapālatvam eva ca ।।
bhāvyaḥ so anāgate tasmin manuḥ sāvarṇike antare ।। bhrātā śanaiścaraś cāsya grahatvaṃ sa tu labdhavān ।। nāsatyau yau samākhyātau svarvaidyau tu babhūvatuḥ । revanto api tathā rājann aśvānāṃ śāntido abhavat । tad apratihataṃ yuddhe dānavāntacikīrṣayā ।।
abhavat sā saricchreṣṭhā yamunā lokabhāvanī ।। dvitīyo yaḥ sutas tasya sa vijñeyaḥ śanaiścaraḥ ।। grahatvaṃ sa tu lebhe vai sarvalokānupūjitam । āpadaṃ prāpya mucyeta prāpnuyāc ca mahad yaśaḥ ।।
ikṣvākuś caiva nābhāgaś ca dhṛṣṇuḥ śaryātir eva ca ।। karūṣaś ca pṛṣadhraś ca navaite puruṣarṣabha ।। anutpanneṣu navasu putreṣv eteṣu bhārata ।। mitrāvaruṇayor aṃśe manur āhutim ājuhot ।।
āhutyāṃ hūyamānāyāṃ devagandharvamānuṣāḥ । tuṣṭiṃ tu paramāṃ jagmur munayaś ca tapodhanāḥ । aho asya tapaso vīryam aho śrutam aho dhanam । divyasaṃhananā caiva iḍā jajña iti śrutiḥ ।। anugacchasva māṃ bhadre tam iḍā pratyuvāca ha ।। dharmayuktamidaṃ vākyaṃ putrakāmaṃ prajāpatim ।
tayoḥ sakāśaṃ yāsyāmi na māṃ dharmo hato ahanat ।। aṃśe asmi yuvayor jātā devau kiṃ karavāṇi vām ।। manunā cāham uktā vai anugacchasvamām iti । mitraś ca varuṇaś cobhāv ūcatur yan nibodha tat ।।
satyena caiva suśroṇi prītau svo varavarṇini ।। manor vaṃśakaraḥ putras tvam eva ca bhaviṣyasi ।। jagatpriyo dharmaśīlo manor vaṃśavivardhanaḥ ।। budhenāntaram āsādya maithunāyopavartitā ।।
janayitvā tataḥ sā tam iḍā sudyumnatāṃ gatā ।। utkalaś ca gayaś caiva vinatāśvaś ca bhārata ।। dik pūrvā bharataśreṣṭha gayasya tu gayā smṛtā ।। daśadhā tadgataṃ kṣatram akarot pṛthivīm imām ।।
yūpāṅkitā vasumatī yasyeyaṃ savanākarā । kanyābhāvāc ca sudyumno nainaṃ guṇam avāptavān ।। pratiṣṭhā dharmarājasya sudyumnasya kurūdvaha ।। cakravartī mahārāja babhūva janamejaya ।
sudyumnaḥ kārayām āsa pratiṣṭhāne nṛpakriyām । dhṛṣṇukaś cāmbarīṣaś ca daṇḍaś cetīha te trayaḥ । yaś cakāra mahātmā vai daṇḍakāraṇyam uttamam ।। vanaṃ tal lokavikhyātaṃ tāpasānām anuttamam ।
tatra praviṣṭamātras tu naraḥ pāpāt pramucyate ।। sudyumnaś ca divaṃ yāta eḍam utpādya bhārata । utkalasya trayaḥ putrās triṣu lokeṣu viśrutāḥ । mānaveyo mahārāja strīpuṃsor lakṣaṇair yutaḥ ।।
dhṛtavāṃs tam iḍety evaṃ sudyumnaś cetiviśrutaḥ । pṛṣadhro hivaddhitvā tu guror gāṃ janamejaya । śāpāc chūdratvam āpannaḥ putras tasya mahātmanaḥ । ambarīṣo abhavat putraḥ pārthivarṣabhasattama ।। karūṣasya tu kārūṣāḥ kṣatriyā yuddhadurmadāḥ । sahasraṃ kṣatriyagaṇo vikrāntaḥ saṃbabhūva ha ।।
nābhāgāriṣṭaputrāś ca kṣatriyā vaiśyatāṃ gatāḥ ।। prāṃśor eko abhavat putraḥ prajāpatir iti śrutaḥ । nariṣyantasya dāyādo rājā daṇḍadharo damaḥ । putraḥ kanyā sukanyā ca yā patnī cyavanasya ha ।।
ānartaviṣayaś cāsīt purī cāsīt kuśasthalī ।। jyeṣṭhaḥ putraśatasyāsīd rājyaṃ prāpya kuśasthalīm ।। tasya putraśataṃ tv āsīt kanyā cāpikurūdvaha । muhūrtabhūtaṃ devasya martyaṃ bahuyugaṃ prabho ।।
bhojavṛṣṇyandhakair guptāṃ vāsudevapurogamaiḥ ।। kanyāṃ tāṃ baladevāya suvratāṃ nāma revatīm ।। rohiṇyā sahitaś candro yathā śacyā śacīpatiḥ । reme rāmo api dharmātmā revatyā sahitaḥ sukhī ।।
na jarā revatīṃ prāptā raivataṃ ca kakudminam ।। sthitā pṛthivyām adyāpi śrotum icchāmi tattvataḥ ।। ṛtucakraṃ prabhavati brahmaloke sadānaghā ।। hatā puṇyajanais tāta rākṣasaiḥ sā kuśasthalī ।।
tad vadhyamānaṃ rakṣobhir diśaḥ prākramad acyutā ।। vidrutasyaca rājendra tasya bhrātṛśatasya vai । teṣāṃ tu te bhayākrāntaḥ kṣatriyās tatra tatra ha । teṣāṃ ye te mahārāja śāryātā iti viśrutāḥ ।। sarvaśaḥ sarvagahanaṃ praviṣṭāḥ kurunandana ।।
teṣu tatra kṛpāṃ cakre brahmā lokapitā mahaḥ । karūṣasya tu kārūṣāḥ kṣatriyā yuddhadurmadāḥ ।। prāṃśor eko abhavat putraḥ prajāpatiriti śrutaḥ । śāpāc chūdratvam āpanno navaite parikīrtitāḥ ।।
vaivasvatasya tanayā manor vaibharatarṣabha । tasya putraśataṃ tv āsīd ikṣvākor bhūridakṣiṇam ।। prāptaḥ paramadharmajña so ayodhyādhipatiḥ prabhuḥ ।। uttarāpathadeśasya rakṣitāro viśāṃ pate ।।
vasātipramukhāś cānye rakṣitāro viśāṃ pate ।। ikṣvākus tu vikukṣiṃ vai aṣṭakāyām athādiśat । māṃsam ānaya śrāddhārthaṃ mṛgān hatvā mahābala । bhakṣayitvā śaśaṃ tāta śaśādo mṛgayāṃ gataḥ ।। śaśādanāc chaśādo abhūc chaśādo vanamāviśat ।
ikṣvākau saṃsthite tāta śaśādaḥ puram āvasat ।। prāptaḥ paramadharmātmā yo ayodhyādhipatikriyām । indrasya vṛṣabhūtasya kakutstho ajayatāsurān । pūrvam āḍībake yuddhe kakutsthas tena sa smṛtaḥ ।
anenās tu kakutsthasya pṛthur ānenasaḥ smṛtaḥ ।। ārdrasya yuvanāśvas tu śrāvastas tasya cātmajas ।। śrāvastasya tu dāyādo bṛhadaśvo mahīpatiḥ ।। yaḥ sa dhundhuvadhād rājā dhundhumāratvam āgataḥ ।।
yadarthaṃ kuvalāśvaḥ san dhundhumāratvam āgataḥ ।। sarve vidyāsu niṣṇātā balavanto durāsadāḥ । babhūvātha pitā rājye kuvalāśvaṃ nyayojayat ।। yajvāno bhūridakṣiṇāḥ ।kuvalāśvaṃ sutaṃ rājye ।
tam uttaṅko atha viprarṣiḥ prayāntaṃ pratyavārayat ।। nirudvignas tapaś cartuṃ na hi śaknomi pārthiva ।। tvayā hi pṛthivī rājan rakṣyamāṇāmahātmanā । bhaviṣyati nirudvignā nāraṇyaṃ gantum arhasi ।। pālane hi mahān dharmaḥ prajānām iha dṛśyate । na tathā dṛśyate araṇye mā te bhūd buddhir īdṛśī ।। īdṛśo na hi rājendra dharmaḥ kva cana dṛśyate । prajānāṃ pālane yo vai purā rājarṣibhiḥ kṛtaḥ । rakṣitavyāḥ prajā rājñā tās tvaṃ rakṣitum arhasi । samudro vālukāpūrṇa ujjānaka iti smṛtaḥ ।।
antarbhūmigatas tatra vālukāntarhito mahān ।। śete lokavināśāya tapa āsthāya dāruṇam ।। yadā tadā mahī tāta calati sma sakānanā ।। ādityapatham āvṛtya saptāhaṃ bhūmikampanam ।।
tena tāta na śaknomi tasmin sthātuṃ sva āśrame ।। lokāḥ svasthā bhavantv adya tasmin vinihate tvayā ।। yas taṃ mahāsuraṃraudraṃ haniṣyati mahābalam । sa ca vikhyātakīrtis tu cakravartī nasaṃśayaḥ ।
tejasā svena te viṣṇus teja āpyāyayiṣyati ।। vīryaṃ hi sumahat tasya devair api durāsadam ।। kuvalāśvaṃ sutaṃ prādāt tasmai dhundhunibarhaṇe ।। bhaviṣyati dvijaśreṣṭha dhundhumāro na saṃśayaḥ ।।
jagāma parvatāyaiva tapase saṃśitavrataḥ ।। prāyād uttaṅkasahito dhundhos tasya nibarhaṇe ।। uttaṅkasya niyogād vai lokānāṃ hitakāmyayā ।। eṣa śrīmān nṛpasuto dhundhumāro bhaviṣyati ।।
devadundubhayaś caiva praṇedur bharatarṣabha ।। samudraṃ khānayām āsa vālukārṇavam avyayam ।। babhūva sa mahātejā bhūyo balasamanvitaḥ ।। dhundhur āsādito rājan diśam āvṛtya paścimām ।।
somasya bharataśreṣṭha dhārormikalilo mahān ।। ekaviṃśati putrāṇāṃ sahasram amitaujasām । tasya putraśataṃ dagdhaṃ tribhir ūnaṃ tu rakṣasā ।। āsasāda mahātejā dhundhuṃ dhundhuvināśanaḥ ।।
yogī yogena vahniṃ ca śamayām āsa vāriṇā ।। uttaṅkaṃ darśayām āsa kṛtakarmā narādhipaḥ ।। dadataś cākṣayaṃ vittaṃ śatrubhiś cāparājayam ।। putrāṇāṃ cākṣayāṃl lokān svarge ye rakṣasā hatāḥ ।।
daṇḍāśvakapilāśvau tu kumārau tu kanīyasau ।। haryaśvasya nikumbho abhūt kṣatradharmarataḥ sadā ।। akṛśāśvaḥ kṛśāśvaś ca saṃhatāśvasutau nṛpa ।। vikhyātā triṣu lokeṣu putraś cāpi prasenajit ।।
abhiśaptā tu sā bhartrā nadī sā bāhudā kṛtā ।। yuvanāśvasya tanayaś cakravartī jajāna ha । kaṃ dhārayati kumāro ayaṃ nyasto rorūyate bhṛśam । māndhātar vatsa mā rodīr itīndro deśinīm adāt ।
māndhātā yuvanāśvasya trilokavijayī nṛpaḥ ।। pativratā ca jyeṣṭhā ca bhrātṝṇām ayutasya sā ।। purukutsaṃ ca dharmajñaṃ mucukundaṃ ca pārthivam ।। narmadāyām athotpannaḥ saṃbhūtas tasya cātmajaḥ ।।
sudhanvanaḥ sutaś cāpi viṣṇuvṛddhir iti smṛtaḥ । viṣṇuvṛddhā iti khyātās tasya vaṃśyā narādhipāḥ । ete tv aṅgirasaḥ pakṣe kṣetropetā dvijātayaḥ ।। saṃbhūtasyāparaḥ putro anaraṇyo mahāyaśāḥ ।
rāvaṇena hato yo asau trilokajayinā purā ।। trasadaśvo naras tasya haryaśvas tasya cātmajaḥ । haryaśvasya dṛṣadvatyāṃ jajñe sumanasaḥ sutaḥ ।। tasya putro abhavad rājā sudhanvā ripumardanaḥ ।
sudhanvanaḥ sutaś cāpi tridhanvā nāma pārthivaḥ ।। tasya satyavrato nāma kumāro abhūn mahābalaḥ ।। yena bhāryā hṛtā pūrvaṃ kṛtodvāhā parasya vai ।। jahāra kanyāṃ kāmāt sa kasya cit puravāsinaḥ ।।
ekasmin divase rāja putro atyantaparākramī । dadarśa vicaran svīye pattane cārulocanām । udvāhayantīṃ vedikāyāṃ vaiśyavaryasya kasya cit ।। anullaṅghitamaryādāṃ saptapadyā vicakṣaṇaḥ । bhartrā pānigrahayutāṃ balād gṛhya mahīpatiḥ । gāndharveṇa vivāhena svayaṃ udvāhayad balāt ।। vaiśyāḥ sarve samāgamya rājānam idam ūcatuḥ । kumāreṇa hṛtā kanyā vedikāyā mahadbalāt । rājñā na rakṣito lokas tadā naṣṭo bhaved dhruvam ।। na pūrvais taiḥ kṛtaṃ pūrvaṃ na kariṣyati cāpadi । yathā kumāreṇa kṛtaṃ rājan karma vigarhitam । tam adharmeṇa saṃyuktaṃ pitāsūryāruṇo jahau । apadhvaṃseti bahuśo vadan krodhasamanvitaḥ ।। nāhaṃ putreṇa putrārthī tvayādya kulapāṃsana ।।
na ca taṃ vārayām āsa vasiṣṭho bhagavān ṛṣiḥ ।। pitrā tyakto avasad vīraḥ pitāpy asya vanaṃ yayau ।। acirān narapater vasiṣṭhasyāvicārataḥ । parityāgāt kumārasya nāvarṣat pākaśāsanaḥ ।।
yadā dvādaśa varṣāṇi tena naṣṭābhavat prajā । svāhākāraḥ svadhākāro vaṣaṭkāro api nābhavat । rāṣṭre tasya mahīpasya dharmanāśo abhavat tadā । samā dvādaśa rājendra tenādharmeṇa vai tadā ।।
saṃnyasya sāgarānūpe cacāra vipulaṃ tapaḥ ।। etasminn eva samaye viśvāmitrasya vai sutāḥ । catvāro vedavidvāṃsaḥ kṣudhayā paripīḍitāḥ ।। viśvāmitre gate dūraṃ tapase atimahātmani । procuḥ prāñjalayaḥ sarve mātaraṃ prati bhārata ।। vikrīya tanayaṃ mātar jīvyatāṃ yadi rocate । mariṣyāmo anyathā sarve kṣudhayā paripīḍitāḥ । vikrīya tanayaṃ jīva yāvadāgamanaṃ pituḥ ।। sarvanāśe samutpanne ardhaṃ tyajati mānavaḥ । ardhena kurute kāryam iti paurātanī śrutiḥ ।। tyajed ekaṃ kulasyārthaṃ grāmasyārthaṃ kulaṃ tyajet । grāmaṃ janapadasyārthaṃ ātmārthaṃ sakalaṃ tyajet ।। tasmād vikrīya tanayān mātar jīva yathāsukham । anyathā nidhanaṃ sarve gamiṣyāmas tvayā saha ।। ayodhyāyāṃ mahātmāno dhyānavanto mahattarāḥ । gṛhvanti manujāḥ sarve dāsārthaṃ samupāgatān ।। tasmād vikrīya māṃ mātaḥ pūrvaṃ bhakṣaya pūrvajam । paścād vikrīya tāṃ sarvān no ced varṣati vāsavaḥ । śeṣasya bharaṇārthāya vyakrīṇād gośatena vai ।। maharṣiputraṃ dharmātmā mokṣayām āsa bhārata ।।
viśvāmitrasya tuṣṭyartham anukampārtham eva ca ।। mahāvrataṃ tadā roṣaṃ vasiṣṭho manasākarot । maharṣiḥ kauśikas tāta tena vīreṇa mokṣitaḥ ।। viśvāmitrakalatraṃ tad babhāra vinaye sthitaḥ ।।
viśvāmitrāśramābhyāśe māṃsaṃ tad avabandhata ।। pitur niyogād avasat tasmin vanagate nṛpe ।। yājyopādhyāyasaṃyogād vasiṣṭhaḥ paryarakṣata ।। vasiṣṭhe abhyadhikaṃ manyuṃ dhārayām āsa nityadā ।।
na vārayām āsa munir vasiṣṭhaḥ kāraṇena hi ।। na ca satyavratas tasmād dhṛtavān saptame pade ।। satyavratas tadā roṣaṃ vasiṣṭhe manasākarot ।। na ca satyavratas tasya tam upāṃśum abudhyata ।।
tena dvādaśa varṣāṇi nāvarṣat pākaśāsanaḥ ।। tenārthaṃ caiva vihitā dikṣās tātahatā bhuvi । kulasya niṣkṛtis tāta kṛtā sā vai bhaved iti ।। abhiṣekṣyāmy ahaṃ putram asyety evaṃ matir muneḥ ।।
upāṃśuvratam āsthāya mahat satyavratonṛpa । sarvakāmaduhāṃ dogdhrīṃ dadarśa sa nṛpātmajaḥ ।। daśadharmagato rājā jaghāna janamejaya ।। mattaḥ pramatta unmattaḥ śrāntaḥ kruddho bubhukṣitaḥ । tvaramāṇaś ca bhītaś ca lubdhaḥ kāmī ca te daśa ।
bhojayām āsa tac chrutvā vasiṣṭho apy asya cukrudhe ।। kruddhas tu bhagavānvākyam idam āha nṛpātmajan । yadi te dvāv imau śaṅkū na syātāṃ vai kṛtau punaḥ ।। aprokṣitopayogāc ca trividhas te vyatikramaḥ ।।
triśaṅkur iti hovāca triśaṅkus tena sa smṛtaḥ ।। chandyamāno vareṇātha guruṃ vavre nṛpātmajaḥ ।। saśarīro vraje svargam ity evaṃ yācito muniḥ । taṃ munir yājayām āsa pitriye rājye abhiṣicya tu ।
miṣatāṃ devatānāṃ ca vasiṣṭhasya ca kauśikaḥ ।। saśarīraṃ tadā taṃ tu divamāropayat prabhuḥ । divam āropayāmāsa saśarīraṃ mahātapāḥ । kumāraṃ janayām āsa hariścandram akalmaṣam ।। āhartā rājasūyasya sa samrāḍ iti viśrutaḥ ।।
yenedaṃ rohitapuraṃ kāritaṃrājyasiddhaye ।। kṛtvā rājyaṃ sa rājarṣiḥ pālayitvā tathā prajāḥ । saṃsārāsāratāṃ jñātvā dvijebhyas tat puraṃ dadau । harito rohitasyātha cañcur hārīta ucyate ।
vijayaś ca sudevaś ca cañcuputrau babhūvatuḥ । jetā kṣatrasya sarvasya vijayas tena sa smṛtaḥ ।। rurukas tanayas tasya rājadharmārthakovidaḥ । harito jajñivāṃs tataḥ tathaiva loke dharmātmā ।
rohitasya vṛkaḥ putro vṛkād bāhus tu jajñivān ।। śakair yavanakāmbojaiḥ pāradaiḥ pahlavaiḥ saha । nātyarthaṃ dhārmikaś tāta sa hi dharmayuge abhavat ।। aurvasyāśramam āsādya bhārgaveṇābhirakṣitaḥ ।।
jigāya pṛthivīṃ hatvā tālajaṅghān sahehayān ।। kṣatriyāṇāṃ kuruśreṣṭhāḥ pāradānāṃ ca dharmavit ।। kimarthaṃ ca śakādīnāṃ kṣatriyāṇāṃ mahaujasām ।। etan me sarvam ācakṣva vistareṇa tapodhana ।।
hehayais tālajaṅghaiś ca śakaiḥ sārdhaṃ viśāṃ pate ।। kātisarpā māhiṣikāḥ pāradāṣṭaṅkaṇāḥ śakāḥ । ete hy api gaṇāḥ pañca hehayārthe parākraman ।। patnyā cānugato duḥkhī vane prāṇān avāsṛjat ।।
vṛddhaṃ taṃ pañcatāṃ prāptaṃ tatpatny anumariṣyatī । aurveṇa jānatātmānaṃ prajāvantaṃ nivāritā । sapatnyā ca garas tasyā dattaḥ pūrvam abhūt kila ।। aurvas tāṃ bhārgavas tāta kāruṇyāt samavārayat ।। vyajāyata mahābāhuṃ sagaraṃ nāma pārthivam ।।
āgneyaṃ taṃ mahābhāgām amarair api duḥsaham ।। ājahāra ca lokeṣu kīrtiṃ kīrtimatāṃ varaḥ ।। pahlavāṃś caiva niḥśeṣān kartuṃ vyavasito nṛpaḥ ।। vasiṣṭhaṃ śaraṇaṃ gatvā praṇipetur manīṣiṇam ।।
sagaraṃ vārayām āsa teṣāṃ dattvābhayaṃ tadā ।। dharmaṃ jaghāna teṣāṃ vai veṣānyātvaṃ cakāra ha ।। yavanānāṃ śiraḥ sarvaṃ kāmbojānāṃ tathaiva ca ।। niḥsvādhyāyavaṣaṭkārāḥ kṛtās tena mahātmanā ।।
kolisarpā māhiṣakā darvāś colāḥ sakeralāḥ ।। vasiṣṭhavacanād rājan sagareṇa mahātmanā ।। khaśās tu ṣārāś cīnāś ca madrāḥ kiṣkandhakās tathā । kauntalāś ca tathā vaṅgāḥ śālvāḥ kauṅkaṇakās tathā । aśvaṃ vicārayām āsa vājimedhāya dīkṣitaḥ ।।
tasyotsṛṣṭaṃ paśuṃ yajñe jahārāśvaṃpuraṃdaraḥ । hṛtvā kapilapārśve taṃ baddhvāgān nagarīṃ punaḥ ।। sumatyās tanayā dṛptāḥ pitur ādeśakāriṇaḥ । tāni ṣaṣṭisahasrāṇi hayarakṣaṇatatparāḥ ।
sa taṃ deśaṃ tadā putraiḥ khānayām āsa pārthivaḥ ।। viṣṇuṃ kapilarūpeṇa svapantaṃ puruṣaṃ tadā ।। hayam anveṣamāṇās te samantān nyakhanan mahīm । prāgudīcyāṃ diśi hayaṃ dadṛśuḥ kapilāntike ।। eṣa vājiharaś cora āste mīlitalocanaḥ । hanyatāṃ hanyatāṃ pāpa iti ṣaṣṭisahasriṇaḥ । muṣṭiprahārair ahanann unmimeṣa tadā muniḥ । sraṣṭāraṃ sarvabhūtānāṃ sādhyaṃnārāyaṇaṃ tathā ।। tasya gatvā samīpe tu so ayaṃ cora iti bruvan । gṛhyatāṃ badhyatām eṣa no aśvahartā sudurmatiḥ ।। tatas te pāśam udyamya grahituṃ taṃ mahādyutim । upākrāmaṃs tadā sarve sagarāḥ kālacoditāḥ । dadṛśuḥ sāgarāḥ sarve sāyudhās taṃpradudruvuḥ । dagdhāḥ sarve mahārāja catvāras tv avaśeṣitāḥ ।।
śūraḥ pañcajanaś caiva tasya vaṃśakarā nṛpā ।। aṃśumantaṃ tadājñāpya pātram aśvārtham acyutam । pratīkṣamāṇas tatraiva dīkṣitaḥ saṃvyatiṣṭhata ।। pitṝṇāṃ padavīṃ gatvā sa dadarśa hariṃ prabhum । mūrdhnā praṇamya taṃ devaṃ prahvībhāvena cāsthitaḥ । tataḥ sa bhagavān devo dattvā cāśvaṃvaraṃ dadau । sagarāya mahārāja ।
putraṃ samudraṃ ca vibhuḥ svarge vāsaṃ tathākṣayam ।। putrāṇāṃ cākṣayāṃl lokāṃs tasya yecakṣuṣā hatāḥ । sāgaratvaṃ ca lebhe sa karmaṇā tena tasya ha ।। putrāṇāṃ ca sahasrāṇi ṣaṣṭis tasyeti naḥ śrutam ।।
vikrāntāḥ ṣaṣṭisāhasrā vidhinā kena vā dvija ।। jyeṣṭhāvidarbhaduhitā keśinī nāma viśrutā । kanīyasī tu yā tasya patnī paramadharmiṇī । ariṣṭanemiduhitā rūpeṇāpratimā bhuvi ।
aurvas tābhyāṃ varaṃ prādāt tan nibodha narādhipa ।। ekaṃ vaṃśadharaṃ tv ekā yatheṣṭaṃ varayatv iti ।। ekaṃ vaṃśadharaṃ tv ekā tathety āha tato muniḥ ।। keśiny asūta sagarād asamañjasamātmajam ।
itarā suṣuve tumbaṃ bījapūrṇām iti śrutiḥ ।। saṃbabhūvur yathākālaṃ vavṛdhuś ca yathāsukham ।। dhātrīś caikaikaśaḥ prādāt tāvatīḥ poṣaṇe nṛpa ।। kumārās te yathākālaṃ sagaraprītivardhanāḥ ।।
śukrād alābūmadhyād vai jātāni pṛthivīpateḥ ।। ekaḥ pañcajano nāma putro rājā babhūva ha ।। asamañja iti prāhus tasya putro'ṃśumān abhūt । dilīpas tasya tanayaḥ khaṭvāṅga iti viśrutaḥ ।।
trayo abhisaṃdhitā lokā buddhyā satyena cānagha ।। kīrtimān sa mahābhāgaḥ śakratulyaparākramaḥ । samudram ānayac caināṃ duhitṛtve tv akalpayat ।। tasmād bhāgīrathī gaṅgā kathyate vaṃśacintakaiḥ ।
nābhāgas tu śrutasyāsīt putraḥ paramadhārmikaḥ ।। ayutājit tu dāyādaḥ sindhudvīpasya vīryavān ।। divyākṣahṛdayajño vai rājā nalasakho balī ।। sudāsas tasya tanayo rājā indrasakho abhavat ।
sudāsasya sutas tv āsīt saudāso nāma pārthivaḥ । khyātaḥ kalmāṣapādo vai nāmnā mitrasaho abhavat ।। vasiṣṭhas tumahātejāḥ kṣetre kalmāṣapādake । aśmakaṃ janayām āsa ikṣvākukulavṛddhaye । aśmakāc caiva kārūṣo mūlakastatsuto abhavat । mūlakasyāpi dharmātmā rājā śataratho abhavat ।। tasmāc chatarathāj jajñe rājā elabilo balī । āsīd ailabilaḥ śrīmān vṛddhaśarmā pratāpavān ।। dalas tasyātmajaś cāpi tato jajñe śalo nṛpaḥ । ūrṇo nāma sa dharmātmā śalaputro babhūva ha । putro viśvasahas tasya pitṛkanyā vyajāyata । rajo nāma sutas tasya śṛṅkhalas tasya cātmajaḥ । anaraṇyas tu putro abhūd viśrutaḥ sarvakarmaṇaḥ ।।
anamitro raghuś caiva pārthivarṣabhasattamau ।। anamitrasutaḥ stambaḥ śaṅkhaṇas tasya cātmajaḥ । dīrghabāhur dilīpasya raghur nāmnābhavat sutaḥ ।। ayodhyāyāṃmahārāja raghur āsīn mahābalaḥ ।
rāmo daśarathāj jajñe dharmārāmo mahāyaśāḥ ।। atithis tu kuśāj jajñe niṣadhas tasya cātmajaḥ ।। nabhasaḥ puṇḍarīkas tu kṣemadhanvā tataḥ smṛtaḥ ।। devānīkasya dāyādo ahīnagas tu pratāpavān ।
ahīnagos tu dāyādaḥ sahasvān nāma pārthivaḥ ।। sudhanvanaḥ sutaś caiva tatojajñe nalo nṛpa । uktho nāma sa dharmātmā nalaputro babhūva ha । vajranābhaḥ sutas tasya ukthasya ca mahātmanaḥ । pāriyātro mahāyaśāḥ nalas tasyātmajaś caiva । śaṅkhas tasya suto vidvān dhyuṣitāśva iti śrutaḥ । dhyuṣitāśvasuto vidvān rājā viśvasahaḥ kila ।। hiraṇyanābhaḥ kauśalyo brahmiṣṭhas tasya cātmajaḥ । puṣpas tasya suto vidvān arthasiddhis tu tatsutaḥ ।। sudarśanaḥ sutas tasya agnivarṇaḥ sudarśanāt । agnivarṇasya śīghras tu śīghrasya tu maruḥ sutaḥ ।। marus tu yogam āsthāya kalāpadvīpam āsthitaḥ । tasyāsīd viśrutavataḥ putro rājā bṛhadbalaḥ । prasusruto marusutaḥ susaṃdhis tasya cātmajaḥ । susaṃdhes tu suto marṣaḥ sahasrān nāma nāmataḥ । āsīt sahasrataḥ putro rājā viśrutavān iti । vīrasenātmajaś caiva yaś cekṣvākukulodvahaḥ ।। ete vivasvato vaṃśe rājāno bhūritejasaḥ ।।
prajānān eti sāyujyam ādityasya vivasvataḥ ।। vipāpmā virajāścaiva āyuṣmāṃś ca bhavaty uta । pitṝṇām ādisargaṃ ca ka ete pitaraḥ smṛtāḥ ।। iti devavidaḥ prāhur etad icchāmi vedituṃ ।।
yathā ca kṛtam asmābhiḥ śrāddhaṃ prīṇāti vai pitṝn ।। etad vai śrotum icchāmi pitṝṇāṃ sargam uttamam ।। mārkaṇḍeyena kathitaṃ bhīṣmāya paripṛcchate ।। evam eva purā praśnaṃ yan māṃ tvaṃ paripṛcchasi ।।
gītaṃ sanatkumāreṇa mārkaṇḍeyāya pṛcchate ।। bhīṣmas tu dharmarājāya proktavān etad acyuta । etad ākhyātam icchāmi kiṃ kurvāṇo na śocati ।। tatparaḥ prayataḥ śrāddhī pretya ceha ca modate ।।
puṣṭikāmasya puṣṭiṃ ca prayacchanti yudhiṣṭhira ।। prāṇināṃ niyataṃ hy uktam karmajaṃ phalam ucyate ।। pituḥ pitāmahaṃ caiva triṣu piṇḍeśu nityadā ।। ke vā te pitaro nye sma kān yajāmo vayaṃ punaḥ ।।
ke ca lokā na jānīmo vayaṃ punar upasthitāḥ । etad icchāmy ahaṃ śrotuṃ vistareṇa mahādyute ।। yathā dattaṃ pitṝṇāṃ vai tāraṇāyeha kalpate ।। ye ca te pitaro nye sma yān yajāmo vayaṃ punaḥ ।
pitrā mama purā gītaṃ lokāntaragatena vai ।। taṃ pitā mama hastena bhittvā bhūmim ayācata ।। raktāṅgulitalenātha yathā dṛṣṭaḥ purā mayā ।। kuśeṣv eva tadā piṇḍaṃ dattavān avicārayan ।।
uvāca bharataśreṣṭha prīyamāṇo mayānagha ।। satputreṇa tvayā putra dharmajñena vipaścitā ।। yathā caturthaṃ dharmasya rakṣitā labhate phalam । pāpasya hi tathā mūḍhaḥ phalaṃ prāpnoty arakṣitā । vyavasthānaṃ ca dharmeṣu kartuṃ lokasya cānagha ।।
prajās tad anuvartante pramāṇācaritaṃ sadā ।। kṛtāḥ pramāṇaṃ prītiś ca mama nirvartitātulā ।। dadāni tvaṃ pratīcchasva triṣu lokeṣu durlabham ।। tvatto bhyanujñāṃ saṃprāpya mṛtyuḥ prabhavitā tava ।।
tad brūhi bharataśreṣṭha yat te manasi vartate ।। abruvaṃ kṛtakṛtyo haṃ prasanne tvayi sattama ।। praśnam icchāmy ahaṃ kiṃcid vyāhṛtaṃ bhavatā svayam ।। chettāsmi saṃśayaṃ tāta yan māṃ pṛcchasi bhārata ।।
gataṃ sukṛtināṃ lokaṃ jātakautūhalas tadā ।। te vātha pitaro nye vā kān yajāmo vayaṃ punaḥ ।। lokāntaragatāṃs tāta kiṃ nu śrāddhasya vai phalam ।। kān yajanti sma lokā vai sadevanaradānavāḥ । sayakṣoragagandharvāḥ sakiṃnaramahoragāḥ ।
tad brūhi mama dharmajña sarvajño hy asi me mataḥ ।। etac chrutvā vacas tasya bhīṣmasyovāca vai pitā । pitaraś ca yathodbhūtāḥ śṛṇu sarvaṃ samāhitaḥ ।। sayakṣarakṣogandharvāḥ sakiṃnaramahoragāḥ ।।
jagat sadevagandharvam iti brahmānuśāsanam ।। te te śreyo vidhāsyanti sarvakāmaphalapradāḥ ।। asmān āpyāyayiṣyanti svargasthān api bhārata ।। eṣa vai pitṛbhaktaś ca viditātmā ca bhārgavaḥ ।।
enaṃ pṛccha mahābhāgam ity uktvāntaradhīyata ।। praśnaṃ tam evānvapṛcchaṃ yan me pṛṣṭaḥ purā pitā ।। bhīṣma vakṣyāmi tattvena śṛṇuṣva prayato nagha ।। pitṛbhaktyaiva labdhaṃ ca prāgloke paramaṃ yaśaḥ ।।
adhiruhya giriṃ meruṃ tapo tapyaṃ suduścaram ।। vimānaṃ mahad āyāntam uttareṇa gires tadā ।। aṅguṣṭhamātraṃ puruṣam agnāv agnim ivāhitam ।। saṃniviṣṭaṃ vimānasthaṃ pādyārghyābhyāṃ apūjayam ।।
daivataṃ hy asi devānām iti me vartate matiḥ ।। na te tapaḥ sucaritaṃ yena māṃ nāvabudhyase ।। rūpeṇa na mayā kaścid dṛṣṭapūrvaḥ pumān kvacit ।। sa mām uvāca tejasvī vācā madhurayā punaḥ । kautūhalaparijñāne yat tad brahman dadāmi te ।
tapovīryāt samutpannaṃ nārāyaṇaguṇātmakam ।। so smi bhārgava bhadraṃ te kaṃ kāmaṃ karavāṇi te ।। bhrātaraḥ sapta durdharṣā yeṣāṃ vaṃśāḥ pratiṣṭhitāḥ ।। marīcir atrir bhagavān pulastyaḥ pulahaḥ kratuḥ । aṅgirāś ca vasiṣṭhaś ca saptaite brahmaṇaḥ sutāḥ ।
marīcis tu tathā vidvān devagandharvasevitāḥ । trīṃl lokāṇ dhārayantīmān devadānavapūjitāḥ ।। prajādharmaṃ ca kāmaṃ ca vartayāmo mahāmune ।। tasmāt sanatkumāreti nāmaitan me pratiṣṭhitam ।।
eṣa dṛṣṭo si bhavatā kaṃ kāmaṃ karavāṇi te ।। anujñāto bhagavatā prīyatā tena bhārata ।। ciccheda saṃśayaṃ bhīṣma sa tu deveśvaro mama ।। rame tvayāhaṃ viprarṣe śṛṇu sarvaṃ yathātatham ।।
tam utsṛjya tadātmānam ayajaṃs te phalārthinaḥ ।। na sma kiṃcit prajānanti tato loko vyamuhyata ।। anugrahāya lokānāṃ tatas tān abravīt prabhuḥ ।। putrāṃś ca paripṛcchadhvaṃ tato jñānam avāpsyatha ।।
tebhyas te prayatātmānaḥ śaśaṃsur tanayās tadā ।। śaṃsanti kuśalā nityaṃ cakṣuṣmanto hi tattvataḥ ।। gamyatāṃ putrakāś ceti putrair uktāś ca te tadā ।। pitāmaham upāgacchan saṃśayacchedanāya vai ।।
tasmād yad uktā yūyaṃ tais tat tathā na tad anyathā ।। te tu jñānapradātāraḥ pitaro vo na saṃśayaḥ ।। devāś ca pitaraś caiva tad budhyadhvaṃ divaukasaḥ ।। brahmaṇā chinnasaṃdehāḥ prītimantaḥ parasparam ।।
yad uktaṃ caiva yuṣmābhis tat tathā na tad anyathā ।। tasmād bhavantaḥ pitaro bhaviṣyanti na saṃśayaḥ ।। rākṣasā dānavā nāgāḥ phalaṃ prāpsyanti tasya tat ।। āpyāyyamānaṃ yuṣmābhir vardhayiṣyanti nityadā ।।
samudraparvatavanaṃ jaṃgamājaṃgamair vṛtam ।। tebhyaḥ puṣṭiṃ prajāś caiva dāsyanti pitaraḥ sadā ।। bhāvayiṣyanti satataṃ śrāddhadānena pūjitāḥ ।। evam ājñā kṛtā pūrvaṃ brahmaṇā parameṣṭhinā ।
putrāś ca pitaraś caiva vayaṃ sarve parasparam ।। anyonyapitaro hy ete devāś ca pitaraś ca ha ।। sanatkumāreṇa punaḥ pṛṣṭavān devam avyayam ।। nibodha tan me gāṅgeya nikhilaṃ sarvam āditaḥ ।।
vartanti devapravarā devānāṃ somavardhanāḥ ।। catvāro mūrtimanto vai traya eṣāṃ amūrtayaḥ ।। prabhāvaṃ ca mahattvaṃ ca vistareṇa tapodhana ।। teṣāṃ nāmāni lokāṃś ca kīrtayiṣyāmi tac chṛṇu ।।
amūrtayaḥ pitṛgaṇās te vai putrāḥ prajāpateḥ ।। yajanti tān devagaṇā vidhidṛṣṭena karmanā ।। manojavāḥ svadhābhakṣāḥ sarvakāmasamanvitāḥ । ete yogaṃ parityajya mahātmano bhavanty uta । punar yugasahasrānte jāyante brahmavādinaḥ ।।
yānti yogagatiṃ siddhāḥ punar āvṛttidurlabhām ।। āpyāyayanti ye pūrvaṃ somaṃ yogabalena vai ।। eṣa vai prathamaḥ kalpaḥ somapānāṃ anuttamaḥ ।। patnī himavataḥ śreṣṭhā yasyā maināka ucyate ।।
parvatapravaraḥ śubhro nānāratnasamācitaḥ ।। aparṇām ekaparṇāṃ ca tṛtīyām ekapāṭalām ।। lokān saṃtāpayām āsus tās tisraḥ sthāṇujaṃgamān ।। nyagrodham ekaparṇā tu pāṭalaṃ caikapāṭalā । āśrite dve aparṇā tu aniketā tapo acarat । daśavarṣasahasrāṇi duścaraṃ devadānavaiḥ ।
pāṭalāpuṣpam ekaṃ ca vidadhe caikapāṭalā ।। pūrṇe pūrṇasahasre tu āhāraṃ dve pracakratuḥ । u mā iti niṣedhantī mātṛsnehena duḥkhitā ।। umety evābhavat khyātā triṣu lokeṣu sundarī ।।
tathaiva nāmnā teneha viśrutā yogadharmiṇī । etat tu trikumārīkaṃ jagat sthāsyati bhārgava । etāsāṃ tapasā dagdhaṃ yāvad bhūmir dhariṣyati । sarvās tā vai mahābhāgāḥ sarvāś ca sthirayauvanāḥ । tā lokamātaraś caiva brahmacāriṇya eva ca । sarvāś ca brahmavādinyaḥ sarvāś caivordhvaretasaḥ ।।
mahāyogabalopetā mahādevam upasthitā ।। dattakaś cośanās tasyāḥ putras tu bhṛgunandanaḥ । patnī dattā mahābrahman yogācāryāya dhīmate ।। puṣṭis tāsāṃ kumārīṇāṃ tṛtīyā caikapāṭalā । putraṃ śataśalākasya jaigīṣavyam upasthitā । tasyāpi śaṅkhalikhitau smṛtau putrāv ayonijau ।
ete cāpi mahābhāge yogācāryāv upasthite ।। agniṣvāttā iti khyātāḥ sarva evāmitaujasaḥ ।। agniṣvāttāḥ śrutās tatra pitaro ye pariśrutāḥ । acchodaṃ nāma tad divyaṃ saro yasyāḥ samutthitam ।।
tayā na dṛṣṭapūrvās te pitaras tu kadācana । apyamūrtān atha pitṝn sā dadarśa śucismitā । saṃbhūtā mānasī teṣāṃ pitṝn svān nābhijānatī । vrīḍitā tena duḥkhena babhūva varavarṇinī । nāmnā vasum iti khyātam āyoḥ putraṃ yaśasvinam ।। adrikāpsarasāyuktaṃ vimāne adhiṣṭhitaṃ divi । pitaraṃ prārthayitvānyaṃ yogabhraṣṭā papāta ha ।।
trasareṇupramāṇāni sāpaśyat teṣu tān pitṝn ।। apaśyat patamānā sā vimānatrayam antikāt । trasareṇupramāṇāṃs tāṃs tatrāpaśyat svakān pitṝn । trāyadhvaṃ ity uvācārtā patantī tān avākśirāḥ ।। tataḥ prasādayām āsa svān pitṝn dīnayā girā ।।
bhraṣṭaiśvaryā svadoṣeṇa patasi tvaṃ śucismite ।। tair eva tatkarmaphalaṃ prāpnuvantīha devatāḥ ।। manuṣyas tv anyadehena śubhāśubham iti sthitiḥ । yāni karmāṇi devatve tāni santy eva mānuṣe ।
tasmāt tvaṃ tapasaḥ putri pretyeha prāpsyase phalam ।। dhyātvā prasādaṃ te cakrus tasyāḥ sarve anukampayā ।। utpannasya pṛthivyāṃ tu mānuṣeṣu mahātmanaḥ । kanyaiva bhūtvā lokān svān punaḥ prāpsyasi durlabhān ।।
matsyayonau samutpannā sutā rājño bhaviṣyasi । sa vedam ekaṃ brahmarṣiś caturdhā vibhajiṣyati ।। vicitravīryaṃ dharmajñaṃ tathā citrāṅgadaṃ prabhum ।। jyeṣṭhaṃ vicitravīryaṃ ca citrāṅgadam ataḥ param ।
prāpyaitat sumahābhāge kutsitena svakarmaṇā । vyatikramāt pitṝṇāṃ ca janma prāpsyasi kutsitam ।। aṣṭāviṃśe bhavitrī tvaṃ dvāpare matsyayonijā ।। matsyayonau anupamā rājñas tasya vasoḥ sutā ।।
adrikā matsyabhūtā sā gaṅgāyamunasaṃgame । tasyāṃ jajñe tu sā kanyā rājño vīreṇa caiva hi । yatra barhiṣado nāma pitaro divi viṣrutāḥ ।। nāgāḥ sarpāḥ suparṇāś ca bhāvayanty amitaujasaḥ ।। mahātmāno mahābhāgās tejoyuktās tapasvinaḥ ।।
traya ete gaṇāḥ proktā dharmamūrtidharāḥ śubhāḥ । bhavitrī dvāparaṃ prāpya yugaṃ dharmabhṛtāṃ varā ।। vyāsād araṇyāṃ saṃbhūto vidhūmo agnir iva jvalan ।। kanyāṃ putrāṃś ca caturo yogācāryān mahābalān ।।
putrāṃś ca caturo yogā cāryā vedeṣu kovidāḥ । kanyāṃ kīrtimatīṃ ṣaṣṭhīṃ yogamātāṃ ca yoginīm । kṛtvīṃ kanyāṃ kīrtimatīṃ yogāṃ yogasya mātaram । brahmadattasya jananī mahiṣī tv aṇuhasya yā ।।
śrutvā sa janakād dharmān vyāsād amitabuddhimān । mahāyogī tadā gantā punar āvartinīṃ gatim ।। ādityakiraṇopetam apunar mārgam āsthitaḥ । ādityaraśmibhiḥ pīto hy apunar vāram eṣyati । yat tat padam anudvignam avyayaṃ brahma śāśvatam । kathā yatra samutpannā vṛṣṇyandhakakulānvayā ।।
samutpannāḥ svadhāyāṃ tu kāvyād agneḥ kaveḥ sutāḥ ।। sarvakāmasamṛddheṣu dvijās tān bhāvayanty uta ।। tavaiva vaṃśe yā dattā śukasya mahiṣī dvija ।। marīcigarbhān sā lokān samāvṛtya vyavasthitā ।।
upahūtāḥ smṛtās te vai pitaro bhāsvarā divi । tān kṣatriyagaṇās tāta bhāvayanti phalārthinaḥ ।। rājarṣer jananī tāta dilīpasya mahātmanaḥ ।। tadā devayuge tāta vājimedhe mahāmakhe ।।
satyavantaṃ mahātmānaṃ te api svargajito narāḥ ।। yajamāno dilīpas tu tadā dṛṣṭo manīṣibhiḥ । yasyāśvamedhāvabhṛthe saha tena divaṃ gatāḥ । samutpannasya pulahān mahātmāno dvijarṣabhāḥ ।। tāṃs tu vaiśyagaṇās tāta bhāvayanti phalārthinaḥ ।।
yayāter jananī brahman mahiṣī nahuṣasya ca ।। tapasā vā prayatnena dṛśyante māṃ svacakṣuṣā । ity ete pitaro devā devāś ca pitaraḥ punaḥ । utpannā ye svadhāyāṃ tu somapā vai kaveḥ sutāḥ ।। mānasā nāma te lokā yatra vartanti te divi ।।
purukutsasya yā patnī trasaddasyor janany api ।। jananī trasadasyoś ca purukutsaparigrahaḥ । purukutsasya sā bhāryā trasaddasyuś ca tatsutaḥ । pravartayati śrāddhāni naṣṭe dharme prajāpatiḥ ।। tasmād enaṃ svadharmeṇa śrāddhadevaṃ vadanti vai ।।
dattaṃ svadhāṃ purodhāya śrāddhe prīṇāti vai pitṝn ।। udagāyanam apy agnāv agnyabhāve apsu vā punaḥ ।। ajeṣu tāmravarṇeṣu goṣu vā kapilāsu ca । śṛṅgāmbhaḥpariṣiktāsu snuṣāsu ramaṇīṣu ca । aprajāsu savatsāsu dātavyāḥ śucipiṇḍakāḥ । svargam ārogyam evātha yad anyad api cepsitam ।।
pitaraḥ puṣṭikāmasya prajākāmasya vā punaḥ । puṣṭiṃ prajāṃ ca svargaṃ ca prayacchanti pitāmahāḥ । āyur dhanaṃ sukhaṃ caiva svargam ārogyam eva ca । dadyuḥ pitāmahāḥ prītyā yad anyad vāpi cepsitam । devatānāṃ hi pitaraḥ pūrvam āpyāyanaṃ smṛtam ।। sthiraprasādāś ca sadā tān namasyasva bhārgava ।। śreyas te adya vidhāsyāmi pratyakṣaṃ kuru tat svayam ।।
gatim etām apramatto mārkaṇḍeya niśāmaya ।। tvadvidhenāpi siddhena dṛśyate māṃsacakṣuṣā ।। jagāma gatim iṣṭāṃ vai dvitīyo agnir iva jvalan ।। prasādāt tasya devasya durjñeyaṃ bhuvi mānuṣaiḥ ।।
yogadharmam anuprāpya bhraṣṭā duścaritena vai ।। mahatas tamasaḥ pāre mānasasya visaṃjñitāḥ ।। aprāpya yogaṃ te sarve saṃyuktāḥ kāladharmaṇā ।। jātāḥ kauśikadāyādāḥ kurukṣetre nararṣabha ।।
tatas te punar ājātiṃ bhraṣṭāḥ prāpsyanti kutsitāṃ ।। smṛtir utpatsyate prāpya tāṃ tāṃ jātiṃ jugupsitām ।। brāhmaṇyaṃ pratilapsyanti tato bhūyaḥ svakarmaṇā ।। bhūyaḥ siddhim anuprāptāḥ sthānaṃ prāpsyanti śāśvatam ।।
yogadharme ca nirataḥ prāpsyase siddhim uttamām ।। yogo hi durlabho nityam alpaprajñaiḥ kadācana । labdhvāpi nāśayanty enaṃ vyasanaiḥ kaṭutāmitāḥ ।। adharmeṣv eva vartante ardayante guruṃ sadā । yācante na tv ayācyāni rakṣanti śaraṇāgatān । nāvamanyanti kṛpaṇān mādyante na dhanoṣmaṇā । yuktāhāravihārāś ca yuktaceṣṭāḥ svakarmasu । dhyānādhyayanayuktāś ca na naṣṭānugaveṣiṇaḥ ।। nopabhogaratā nityaṃ na māṃsamadhubhakṣaṇāḥ । na kāmaparamā nityaṃ na viprasevinas tathā ।। nānāryasaṃkathāsaktā nālasyopahatās tathā । nātyantamānasaṃsaktā goṣṭhīṣu niratās tathā । prāpnuvanti narā yogaṃ yogo vai durlabho bhuvi ।। praśāntāś ca jitakrodhā mānāhaṃkāravarjitāḥ । kalyāṇabhājanaṃ ye tu te bhavanti yatavratāḥ ।। evaṃvidhās tu te tāta brāhmaṇā hy abhavaṃs tadā । smaranti hy ātmano doṣaṃ pramādakṛtam eva tu । dhyānādhyayanayuktāś ca śānte vartmani saṃsthitāḥ । śāntiṃ te paramām āśu labhante nātra saṃśayaḥ । tasmāt tvam api dharmajña yogadharmaparo bhava । variṣṭhaṃ sarvadharmāṇāṃ taṃ samācara bhārgava ।। ity uktvā bhagavān devas tatraivāntaradhīyata ।।
upāsataś ca deveśaṃ varṣāṇy aṣṭādaśaiva me ।। paścāc chiṣyasakāśāt tu kālaḥ saṃvidito mama ।। cakṣur divyaṃ savijñānaṃ prādur āsīn mamānagha ।। āpageya kurukṣetre yān uvāca vibhur mama ।।
pitṛvartīti vikhyāto nāmnā śīlena karmaṇā ।। aṇuhāt pārthivaśreṣṭhāt kāmpilye nagarottame ।। yathovāca mahābhāgo mārkaṇḍeyo mahātapāḥ । tasya vaṃśam ahaṃ rājan kīrtayiṣyāmi tac chṛṇu । rājā dharmabhṛtāṃ śreṣṭho yasya putro mahāyaśāḥ ।।
kathaṃ ca saptamas teṣāṃ saṃbabhūva narādhipaḥ ।। kanyāṃ pradadyād yogātmā kṛtvīṃ kīrtimatīṃ prabhuḥ ।। brahmadattasya caritaṃ tad bhavān vaktum arhati ।। mārkaṇḍeyena kathitās tad bhavān prabravītu me ।।
pitāmahasya me rājan babhūveti mayā śrutam ।। rutajñaḥ sarvabhūtānāṃ sarvabhūtahite rataḥ ।। kaṇḍarīkaś ca yogātmā tasyaiva sacivo abhavat ।। yathovāca mahātejā mārkaṇḍeyo mahātapāḥ ।।
brahmadattasya paurāṇaṃ pauravasya mahātmanaḥ ।। bṛhatkṣatrasya dāyādaḥ suhotro nāma dhārmikaḥ । suhotrasyāpi dāyādo hastī nāma babhūva ha । tenedaṃ nirmitaṃ pūrvaṃ puraṃ vai hastināpuram ।। hastinaś cāpi dāyādās trayaḥ paramadhārmikāḥ । ajamīḍho dvimīḍhaś ca puramīḍhas tathaiva ca । ajamīḍhasya dhūminyāṃ jajñe bṛhadiṣur nṛpa । āsīd bṛhadiṣoḥ putro bṛhaddharmeti viśrutaḥ । bṛhaddharmeti vikhyāto rājā paramadhārmikaḥ ।।
putro viśvajitaś cāpi senajit pṛthivīpatiḥ ।। vatsaś cāvantako rājā yasyaite pari vatsakāḥ ।। pṛthuṣeṇasya pāras tu pārān nīpo atha jajñivān ।। pārasya tanayaḥ śrīmān nīpo nāma mahāyaśāḥ ।
nīpā iti samākhyātā rājānaḥ sarva eva te ।। kāmpilye samaro nāma sa ceṣṭasamaro abhavat ।। putrāḥ paramadharmajñāḥ pāraputraḥ pṛthur babhau ।। jajñe sarvaguṇopeto vibhrājas tasya cātmajaḥ ।।
babhau śukasya jāmātā kṛtvībhartā mahāyaśāḥ ।। yogātmā tasya tanayo viṣvaksenaḥ paraṃtapaḥ ।। brahmadattasya tanayo viṣvaksena iti śrutaḥ ।। cakṣuṣī tasya nirbhinne pakṣiṇyā pūjanīyayā । suciroṣitayā rājan brahmadattasya veśmani । athāsya putras tv aparo brahmadattasya jajñivān । viṣvaksena iti khyāto mahābalaparākramaḥ ।
bhallāṭaś ca kumāro abhūd rādheyena hataḥ purā ।। bhallāṭaputro durbuddhir abhavaj janamejayaḥ ।। ugrāyudhena yasyārthe sarve nīpā vināśitāḥ ।। darpānvito darparuciḥ satataṃ cānaye rataḥ ।।
kimarthaṃ caiva bhavatā nihatas tad bravīhi me ।। dhṛtimāṃs tasya putras tu tasya satyadhṛtiḥ sutaḥ ।। dṛḍhanemisutaś cāpi sudharmā nāma pārthivaḥ ।। sārvabhauma iti khyātaḥ pṛthivyāṃ ekarāṭ tadā ।।
mahataś cāpi putras tu nāmnā rukmarathaḥ smṛtaḥ ।। putro rukmarathasyāpi supārśvo nāma pārthivaḥ । supārśvatanayaś cāpi sumatir nāma dhārmikaḥ । jajñe saṃnatimān rājā saṃnatir nāma vīryavān ।।
śiṣyo hiraṇyanābhasya kausalyasya mahātmanaḥ । caturviṃśatidhā tena proktās tāḥ sāmasaṃhitāḥ । smṛtās te prācyasāmānaḥ kārtā nāmnā tu sāmagāḥ ।। kārtir ugrāyudhaḥ so atha vīraḥ pauravanandanaḥ ।
nīpo nāma mahārāja pāñcālādhipatir hataḥ ।। ugrāyudhasya dāyādaḥ kṣemyo nāma mahāyaśāḥ ।। kṣemyāt suvīro nṛpatiḥ suvīrāt tu nṛpaṃjayaḥ । nṛpaṃjayād bahuratha ity ete pauravāḥ smṛtāḥ । pradīptacakro balavān nīpāntakaraṇo abhavat ।। ugrāyudhas tu durbuddhiḥ straiṇo duṣṭaḥ sadābhavat । rājakanyāṃ jahārātha munipatnīpradharṣakaḥ ।
pitary uparate mahyaṃ śrāvayām āsa kilbiṣam ।। ugrāyudhasya rājendra dūto abhyetya vayo abravīt ।। strīratnaṃ mama bhāryārthe prayaccha kurupuṃgava ।। tvayā rājye ca te sthitim ।
caturaṅgayutāny adya । pradāsyāmi yathākāmam ahaṃ vai ratnabhāg bhuvi ।। śāsane mama tiṣṭhasva na hi te śāntir anyathā ।। dūtāntaritam etad vai vākyam agniśikhopamam ।।
śarīraṃ me adahat tasya vākyaṃ caitad durātmanaḥ । ājñaptavān vai saṃgrāme senādhyakṣāṃś ca sarvaśaḥ ।। śatravo vidravanty ājau darśanād eva bhārata ।। dṛṣṭvā krodhaparītātmā yuddhāyaiva mano dadhe ।।
ṛtvigbhir devakalpaiś ca suhṛdbhir narapuṃgava ।। kāraṇaṃ śrāvitaś cāsmi yuktarūpaṃ tadānagha ।। na caiṣa prathamaḥ kalpo yuddhaṃ nāma kadācana ।। prayokṣyāmas tataḥ śuddho daivatāny abhivādya ca ।।
brāhmaṇair abhyanujñātaḥ prayāsyasi jayāya vai ।। āśauce vartamānena vṛddhānām iti śāsanam ।। taṃ haniṣyasi vikramya śambaraṃ maghavān iva ।। śrotavyam iti tac chrutvā nivṛtto asmi narādhipa ।।
tasmin kāle kuruśreṣṭha karma cārabdham uttamam ।। anunīyamāno durbuddhir anunetuṃ na śakyate ।। paradārābhilāṣeṇa sadyas tāta nivartitam ।। na hīdṛśam anāyuṣyaṃ loke kiṃcana vidyate । yādṛśaṃ puruṣasyeha paradāropasevanam ।
hataṃ svakarmaṇā tat tu pūrvaṃ sadbhiś ca ninditam ।। kṛtasvastyayano vipraiḥ prāyodhayam ahaṃ ripum ।। tryaham unmattavad yuddhaṃ devāsuram ivābhavat ।। papātābhimukhaḥ śūras tyaktvā prāṇān ariṃdama ।।
hate nīpeśvare caiva hate cogrāyudhe nṛpe ।। drupadasya pitā rājan mamaivānumate tadā ।। tato abhūd drupado rājā droṇas tena nirākṛtaḥ । ahicchatraṃ sakāmpilyaṃ droṇāyāthāpavarjitam ।।
kāmpilyaṃ drupadāyaiva prāyacchad viditaṃ tava ।। vaṃśaḥ kārtsnyena vai prokto vīrasyogrāyudhasya ca ।। gītaṃ sanatkumāreṇa mārkaṇḍeyāya pṛcchate ।। tannibodha mahārāja saptajātiṣu bhārata ।।
brahmadattatṛtīyānāṃ yogināṃ brahmacāriṇām ।। śrāddhe pratiṣṭhito lokaḥ śrāddhād yogaḥ pravartate । brahmadattena yat prāptaṃ saptajātiṣu bhārata ।। pīḍayāpy atha dharmasya kṛte śrāddhe purānagha ।।
yat prāptaṃ brāhmaṇaiḥ pūrvaṃ tan nibodha narottama । sanatkumāranirdiṣṭān apaśyaṃ sapta vai dvijān ।। divyena cakṣuṣā tena yān uvāca purā vibhuḥ । khasṛmaḥ pitṛvartī ca nāmabhiḥ karmabhis tathā ।।
pitary uparate sarve vratavantas tadābhavan ।। samānavatsāṃ kapilāṃ sarve nyāyāgatāṃ tadā ।। krūrā buddhiḥ samabhavat tāṃ gāṃ vai hiṃsituṃ tadā ।। na cāśakyanta te tābhyāṃ tadā vārayituṃ dvijāḥ ।।
sa sarvān abravīd bhrātṝn kopād dharmasamanvitaḥ ।। prakurvīmahi gāṃ samyak sarva eva samāhitāḥ ।। pitṝn abhyarcya dharmeṇa nādharmo asmin bhaviṣyati ।। pitṛbhyaḥ kalpayitvainām upayujyanta bhārata ।।
ārjavāt sa tu vatsaṃ taṃ pratijagrāha vai dvijaḥ ।। kālena samayujyanta sarva evāyuṣaḥ kṣaye ।। lubdhakasyātmajās tāta balavanto manasvinaḥ ।। smṛtiḥ pratyavamarśaś ca teṣāṃ jātyantare abhavat ।।
svadharmaniratāḥ sarve lobhānṛtavivarjitāḥ ।। śeṣaṃ dharmaparāḥ kālam anudhyānti svakarma tat ।। vaidhaso mātṛvartī ca vyādhāḥ paramadhārmikāḥ ।। mātā ca pūjitā vṛddhā pitā ca paritoṣitaḥ ।।
tadā dhanūṃṣi te tyaktvā vane prāṇān avāsṛjan ।। trāsodvegena saṃvignā ramye kālaṃjare girau ।। paṇḍito ghasmaro nādī nāmabhis te abhavan mṛgāḥ ।। āsan vanecarāḥ kṣāntā nirdvandvā niṣparigrahāḥ ।।
maruṃ sādhya jahuḥ prāṇāṃl laghvāhārās tapasvinaḥ ।। tathaivādyāpi dṛśyante girau kālañjare acyuta ।। śubhāc chubhatarāṃ yoniṃ cakravākatvam āgatāḥ ।। tyaktvā sahacarīdharmaṃ munayo dharmacāriṇaḥ ।।
niḥspṛho nirmamaḥ kṣānto nirdvaṃdvo niṣparigrahaḥ । nirvṛttir nibhṛtaś caiva śakunā nāmataḥ smṛtāḥ ।। te brahmacāriṇaḥ sarve śakunā dharmacāriṇaḥ । nirāhārā jahuḥ prāṇāṃs tapoyuktāḥ sarittaṭe ।। atha te sodarā jātā haṃsā mānasacāriṇaḥ । jātismarāḥ susaṃbaddhāḥ saptaiva brahmacāriṇaḥ ।। viprayonau yato mohān mithyopacarito guruḥ । tiryagyonau tato jātāḥ saṃsāre paribabhramuḥ ।। yadā tu pitṛkāryārthaḥ kṛtaḥ svārthe vyavasthitaiḥ । tato jñānaṃ ca jātiṃ ca te hi prāpur guṇottaram । sunetraś ca svatantraś ca śakunā nāmataḥ smṛtāḥ ।। ṣaṣṭhas tu kaṇḍarīko abhūd brahmadattas tu saptamaḥ ।। yogasya cābhinirvṛttyā pratibhānāc ca śobhanāt ।।
tathaiva tatsthitaṃ brahma saṃsāreṣv api vartatām ।। yogadharmam anudhyānto viharanti sma tatra ha ।। mānasaṃ tu saraḥ prāpya haṃsā bhūtvā jalaukasaḥ । nīpānām īśvaro rājā vibhrājaḥ pauravānvayaḥ ।।
śrīmān antaḥpuravṛto vanaṃ tat praviveśa ha ।। dṛṣṭvāyāntaṃ śriyopetaṃ bhaveyam aham īdṛśaḥ ।। khinno hy asmy upavāsena tapasā niṣphalena ca ।। nṛpatvam aham icchāmi yadi me sukṛtaṃ bhavet ।
āvāṃ te sacivau syāvas tava priyahitaiṣiṇau ।। evaṃ te samayaṃ cakruḥ suvāktaṃ pratyabhāṣata ।। avaraṃ varaṃ prārthayase tasmād vākyaṃ nibodha me ।। bhaviṣyataḥ sakhāyau ca dvāv imau sacivau tava ।।
tāṃs trīn abhīpsato rājyaṃ vyabhicārapradharṣitān ।। tān ayācanta caturas trayas te sahacāriṇaḥ ।। sarveṣām eva vacanāt prasādānugataṃ tadā ।। itaś cyutāś ca mānuṣyaṃ prāpya yogam avāpsyatha ।।
pitṛprasādo hy asmābhir asya prāptaḥ kṛtena vai ।। asmākaṃ jñānasaṃyogaḥ sarveṣāṃ yogasādhanaḥ ।। puruṣāntaritaṃ śrutvā tato yogam avāpsyatha ।। padmagarbho aravindākṣaḥ kṣīragarbhaḥ sulocanaḥ ।
ūrubinduḥ subinduś ca haimagarbhas tu saptamaḥ । haṃsā jātā mahātmāno mānaseṣu saraḥsu ca ।। sumanāḥ suvāk suśuddhaś ca tattvadarṣī ca tattvavit । sunetraś ca suhotraś ca dvijā nāmabhir eva ca ।।
te brahmacāriṇaḥ sarve vihagāḥ kāmacāriṇaḥ । vāyvambubhakṣāḥ satataṃ śarīrāṇy upaśoṣayan ।। cacārāntaḥpuravṛto nandanaṃ maghavān iva ।। nirvedāc ca tam evārtham anudhyātvā puraṃ yayau ।।
aṇudharmaratir nityam aṇuho adhyagamat padam ।। sattvaśīlaguṇopetāṃ yogadharmaratāṃ sadā ।। sanatkumāreṇa tadā saṃnidhau mama śobhanā ।। yathā te kathitaṃ pūrvaṃ pitṛsargeṣu vai mayā ।।
prāyāt saras tapaś cartuṃ yatra te sahacāriṇaḥ ।। tyaktvā kāmāṃs tapas tepe sarasas tasya pārṣvataḥ ।। putratvaṃ prāpya yogena yujyeyam iti bhārata ।। mahātapāḥ sa vibhrājo virarājāṃśumān iva ।।
saras tac ca kuruśreṣṭha vaibhrājam iti śabditam ।। yogabhraṣṭās trayaś caiva dehanyāsakṛto abhavan ।। smṛtimanto atra catvāras trayas tu parimohitāḥ ।। yathāsyāsīt pakṣibhāve saṃkalpaḥ pūrvacintitaḥ ।।
jñānadhyānatapaḥpūtā vedavedāṅgapāragāḥ । jātau śrotriyadāyādau vedavedāṅgapāragau ।। pāñcālaḥ pañcamas tatra kaṇḍarīkas tathāparaḥ ।। dvivedaḥ kaṇḍarīkas tu chandogo adhvaryur eva ca ।।
pāñcālakaṇḍarīkābhyāṃ tasya saṃvid abhūt tadā ।। pūrvajātikṛtenāsan dharmakāmārthakovidāḥ ।। abhiṣicya tadā rājye parāṃ gatim avāptavān ।। asitasya yogadurdharṣā saṃnatir nāma bhārata ।।
saṃnatiṃ saṃnatimatīṃ devalād yogadharmiṇīm ।। upayeme vidhānena brahmadatto narādhipaḥ । te jātāḥ śrotriyakule sudaridre sahodarāḥ ।। vedādhyayanasaṃpannāś catvāro acchinnadarśinaḥ ।।
te yoganiratāḥ siddhāḥ prasthitāḥ sarva eva hi ।। adharma eṣa yuṣmākaṃ yan māṃ tyaktvā gamiṣyatha ।। kāmān abhīpsitān sarvān mama kṛtvādya putrakāḥ । śuśrūṣām aprayuktvā ca kathaṃ vai gantum arhatha ।।
kariṣyāmo vidhānaṃ te yena tvaṃ vartayiṣyasi ।। śrāvayethāḥ samāgamya brahmadattam akalmaṣam ।। yathepsitāṃś ca sarvārthān gaccha tāta yathāsukham ।। yogadharmam anuprāpya paramāṃ nirvṛtiṃ yayuḥ ।।
yoginaḥ paramātmānaḥ saṃyatenāntarātmanā । yogātmā tapasā yukto viṣvaksena iti śrutaḥ ।। vijahāra prahṛṣṭātmā yathā śacyā śatakratuḥ ।। kāminīṃ kāminas tasya yācataḥ krośato bhṛśam ।।
brahmadatto mahāhāsam akasmād eva cāhasat ।। nirāhārā bahutithaṃ babhūvāmitrakarśana ।। tvayāvahasitā rājan nāhaṃ jīvitum utsahe ।। uvāca cainaṃ kupitā naiṣa bhāvo asti pārthiva ।।
tapaḥphalena vā rājan vidyayā vā narādhipa ।। yady eṣa vai prabhāvas te sarvasattvarutajñatā । prāṇān vāpi parityakṣye rājan satyena te śape ।। śaraṇyaṃ sarvabhūteśaṃ bhaktyā nārāyaṇaṃ prabhum ।।
dadarśa darśane rājā devaṃ nārāyaṇaṃ harim ।। ity uktvā bhagavān devas tatraivāntaradhīyata ।। brahmadatto api rājarṣiḥ sarvasattvarutajñatām । upadiṣya ca bhāryāyai vanāt pratyāgataḥ puram । ślokaṃ so adhītya putrebhyaḥ kṛtakṛtya ivābhavat ।।
na dadarśāntaraṃ cāpi ślokaṃ śrāvayituṃ tadā ।। praviveśa purīṃ prīto ratham āruhya kāñcanam ।। camaravyajanaṃ cāpi bābhravyaḥ samavākṣipat ।। śrāvayām āsa rājānaṃ ślokaṃ taṃ sacivau ca tau ।।
haṃsāḥ sarasi mānase । te sma jātāḥ kurukṣetre brāhmaṇā vedapāragāḥ । prasthitā dūram adhvānaṃ । cakravākāḥ sarid dvīpe yūyaṃ tebhyo avasīdatha ।।
sacivau cāsya pāñcālaḥ kaṇḍarīkaś ca bhārata ।। dṛṣṭvā babhūvur asvasthāḥ paurāś cāgantavaś ca ha ।। pratilabhya tataḥ saṃjñāṃ pratyāgacchad ariṃdama ।। brāḥmaṇaṃ vipulair arthair bhogaiś ca samayojayan ।।
jagāma brahmadatto atha sadāro vanam eva ha ।। uvāca paramaprītā yogād vanagataṃ nṛpam ।। coditaḥ krodham uddiśya saktaḥ kāmeṣu vai mayā ।। tava cāntarhito yogas tataḥ saṃsmārito mayā ।।
prāpya yogaṃ vanād eva gatiṃ prāpa sudurlabhām ।। prāpya yogagatiṃ siddho viśuddhaḥ svena karmaṇā ।। yogācāryagatiṃ prāpa yaśaś cāgryaṃ mahātapāḥ ।। tad dhārayasva gāṅgeya śreyasā yokṣyase tataḥ ।।
tiryagyoniṣu te jātu na bhaviṣyanti karhicit ।। yogadharmo hṛdi sadā parivarteta bhārata ।। ya imaṃ śrāvayec chrāddhe pitṝn prīṇāti puṇyakṛt । akṣayaṃ ca pitṝṇāṃ vai prītir bhavati śāśvatī ।।
ye paṭhanti ca śṛṇvanti śrāvayanti ca ye dvijān । tato manogatiṃ yāti siddhānāṃ bhuvi durlabhām ।। śrāddhasya phalam uddiśya somasyāpyāyanāya vai ।। vṛṣṇivaṃśaprasaṅgena tasya vaṃśaṃ nibodha me ।।
athātaḥ śrūyatāṃ rājan vaṃśaḥ somasya pāvanaḥ । yasminn ailādayo bhūpāḥ kīrtyante puṇyakīrtayaḥ ।। yatra jāto hariḥ sākṣāt kṛṣṇas trailokyapāvanaḥ । sahasraśirasaḥ puṃso nābhihradasaroruhāt ।।
jātasyāsīt suto dhātur atriḥ pitṛsamo guṇaiḥ । brahmaṇo mānasāt pūrvaṃ prajāsargaṃ vidhitsataḥ । karmaṇā manasā vācā śubhāny eva cacāra ha ।। kāṣṭhakuḍyaśilābhūta ūrdhvabāhur mahādyutiḥ ।।
trīṇi varṣasahasrāṇi divyānīti hi naḥ śrutam ।। somatvaṃ tanur āpede mahābuddhasya bhārata ।। netrābhyāṃ vāri susrāva daśadhā dyotayad diśaḥ ।। sametya dhārayām āsur na ca tāḥ tam aśaknuvan ।।
papāta bhāsayaṃl lokāñ śītāṃśuḥ sarvabhāvanaḥ ।। tatas tābhiḥ sahaivāśu nipatāta vasuṃdharām ।। ratham āropayām āsa lokānāṃ hitakāmyayā ।। yukto vājisahasreṇa siteneti hi naḥ śrutam ।।
tuṣṭuvur brahmaṇaḥ putrā mānasāḥ sapta ye śrutāḥ ।। ṛgbhir yajurbhiḥ sāmabhir atharvāṅgirasair api ।। āpyāyamānaṃ lokāṃs trīn bhāvayām āsa sarvataḥ ।। triḥsaptakṛtvo atiyaśāś cakārābhipradakṣiṇām ।।
oṣadhyas tāḥ samudbhūtās tejasā prajvalanty uta ।। poṣṭā hi bhagavān somo jagato jagatīpate ।। tapas tepe mahābhāga padmānāṃ daśatīr daśa ।। nidhis tāsām abhūd devaḥ prakhyātaḥ svena karmaṇā ।।
bījauṣadhīnāṃ viprāṇām apāṃ ca janamejaya ।। trīṃl lokān bhāvayām āsa svabhāsā bhāsvatāṃ varaḥ ।। dadau prācetaso dakṣo nakṣatrāṇīti yā viduḥ ।। samājahre rājasūyaṃ sahasraśatadakṣiṇam ।।
hiraṇyagarbhaś codgātā brahmā brahmātvam eyivān ।। sanatkumārapramukhair ādyair brahmarṣibhir vṛtaḥ ।। tebhyo brahmarṣimukhyebhyaḥ sadasyebhyaś ca bhārata ।। kīrtir dhṛtiś ca lakṣmīś ca nava devyaḥ siṣevire ।।
taṃ mūrdhny upāghrāya tadā somo dhātā prajāpatiḥ । virarājāti rājendro daśadhā bhāvayan diśaḥ ।। vibabhrāma matis tāta vinayād anayāhṛtā ।। jahāra tarasā sarvān avamatyāṅgiraḥsutān ।।
naiva vyasarjayat tārāṃ tasmā aṅgirase tadā ।। sa saṃrabdhas tadā tasmin devācāryo bṛhaspatiḥ । sa hi śiṣyo mahātejāḥ pituḥ pūrvaṃ bṛhaspateḥ ।। pārṣṇigrāho abhavad devaḥ pragṛhyājagavaṃ dhanuḥ ।।
uddiśya devān utsṛṣṭaṃ yenaiṣāṃ nāśitaṃ yaśaḥ ।। devānāṃ dānavānāṃ ca lokakṣayakaraṃ mahat ।। brahmāṇaṃ śaraṇaṃ jagmur ādidevaṃ pitāmaham ।। dadāv aṅgirase tārāṃ svayam eva pitāmahaḥ ।।
madīyāyāṃ na te yonau garbho dhāryaḥ kathaṃ cana ।। satyaṃ kathaya me subhru kasya garbhas tavodare । tyaja tyajāśu durbuddhe matkṣetrād āhitaṃ paraiḥ ।। nāhaṃ tvāṃ bhasmasāt kuryāṃ striyaṃ sāṃtānike sati । śrutvā bṛhaspater vākyaṃ roṣeṇa vyākulābhavat । iṣīkāstambam āsādya jvalantam iva pāvakam ।। tataḥ saṃśayam āpannās tārām akathayan surāḥ ।।
kumāro mātaraṃ prāha kupito alīkalajjayā । kiṃ na vocasy asadvṛtte ātmāvadyaṃ vadāśu me । tadā tāṃ śaptum ārabdhaḥ kumāro dasyuhantamaḥ ।। yad atra tathyaṃ tad brūhi tāre kasya suto hy ayam ।।
somasyeti mahātmānaṃ kumāraṃ dasyuhantamam ।। pratikūlaṃ ca gagane samabhyuttiṣṭhate budhaḥ ।। urvaśyāṃ jajñire yasya putrāḥ sapta mahātmanaḥ ।। jagāma śaraṇāyātha pitaraṃ so atrim eva ca ।।
sa rājayakṣmaṇā muktaḥ śriyā jajvāla sarvaśaḥ ।। vaṃśam asya mahārāja kīrtyamānam ataḥ śṛṇu ।। somasya janma śrutvaiva sarvapāpaiḥ pramucyate ।। naro vigatakalmaṣaḥ śraddadhānaḥ prasannātmā ।
tejasvī dānaśīlaś ca yajvā vipuladakṣiṇaḥ ।। āhartā cāgnihotrasya yajñānāṃ ca divo mahīm ।। atīva triṣu lokeṣu yaśasāpratimaḥ sadā ।। urvaśī varayām āsa hitvā mānaṃ yaśasvinī ।।
pañca ṣaṭ sapta cāṣṭau ca daśa cāṣṭau ca bhārata ।। alakāyāṃ viśālāyāṃ nandane ca vanottame ।। gandhamādanapādeṣu meruśṛṅge tathottare ।। urvaśyā sahito rājā reme paramayā mudā ।।
rājyaṃ sa kārayām āsa prayāge pṛthivīpatiḥ ।। uttare jāhnavītīre pratiṣṭhānemahāyaśāḥ । eka evapurā devaḥ praṇavaḥ sarvavāṅmayaḥ । devo nārāyaṇo nānya eko agnivarṇa eva ca ।। purūravasa evāsīt trayī tretāmukhe nṛpa । agninā prajayā rājā lokaṃ gāndharvam eyivān । viśvāyuś caiva dharmātmā śrutāyuś ca tathāparaḥ । dṛḍhāyuś ca vanāyuś ca śatāyuś corvaśīsutāḥ ।।
svarbhānutanayāyāṃ ca prabhāyāṃ jajñire nṛpa । dambho rajir anenāś ca triṣu lokeṣu viśrutāḥ ।। rājeyam iti vikhyātaṃ kṣatram indrabhayāvaham ।। devāś caivāsurāś caiva pitāmaham athābruvan ।।
brūhi naḥ sarvabhūteśa śrotum icchāmahe vacaḥ ।। yotsyate te vijeṣyanti trīṃl lokān nātra saṃśayaḥ ।। yato dhṛtiś ca śrīś caiva dharmas tatra jayas tathā ।। abhyayur jayam icchanto vṛṇvānā bharatarṣabha ।।
rājā paramatejasvī somavaṃśavivardhanaḥ ।। ūcur asmajjayāya tvaṃ gṛhāṇa varakārmukam ।। athovāca rajis tatra tayor vaidevadaityayoḥ । svārthajñaḥ svārtham uddiśya yaśaḥ svaṃ ca prakāśayan । indro bhavāmi dharmeṇa tato yotsyāmi saṃyuge ।।
devāḥ prathamatobhūyaḥ pratīyur hṛṣṭamānasāḥ । evaṃ yatheṣṭaṃ nṛpate kāmaḥ saṃpadyatāṃ tava ।। śrutvā suragaṇānāṃ tu vākyaṃ rājā rajis tadā । papracchāsuramukhyāṃs tu yathā devān apṛcchata ।। dānavā darpapūrṇās tu svārtham evānugamya ha । pratyūcus taṃ nṛpavaraṃ sābhimānam idaṃ vacaḥ । asmākam indraḥ prahrādo yasyārthe vijayāmahe ।। sa tatheti bruvann eva devair apy abhicoditaḥ । jaghāna dānavān sarvān ye vadhyā vajrapāṇinā ।।
nihatya dānavān sarvān ājahāra rajiḥ prabhuḥ ।। rajiputro aham ity uktvā punar evābravīd vacaḥ ।। yasyāham indraḥ putras te khyātiṃ yāsyāmi karmabhiḥ ।। tathety evābravīd rājā prīyamāṇaḥ śatakratum ।।
dāyādyam indrād ājahrur ācārāt tanayā rajeḥ ।। samākrāmanta bahudhā svargalokaṃ triviṣṭapam ।। hṛtarājyo abravīc chakro hṛtabhāgo bṛhaspatim ।। brahmarṣe yena tiṣṭheyaṃ tejasāpyāyitaḥ sadā ।।
hataujā durbalo mūḍho rajiputraiḥ kṛto vibho ।। nābhaviṣyat tvatpriyārtham akartavyaṃ mayānagha ।। tathā tāta kariṣyāmi mā te bhūd viklavaṃ manaḥ ।। teṣāṃ ca buddhisaṃmoham akarod ṛṣisattamaḥ ।।
nāstivādārthaśāstraṃhi dharmavidveṣaṇaṃ param । paramaṃ tarkaśāstrāṇām asatāṃ tan manonugam । na hi dharmapradhānānāṃ rocate vai kathāntare ।। te tad bṛhaspatikṛtaṃ śāstraṃ śrutvālpacetasaḥ । pūrvoktadharmaśāstrāṇām abhavan dveṣiṇaḥ sadā ।। pracakrur nyāyarahitaṃ tanmataṃ bahu menire । tenādharmeṇa te pāpāḥ sarva eva kṣayaṃ gatāḥ ।। trailokyarājyaṃ śakras tu prāpya duṣprāpam eva ca । bṛhaspatiprasādād dhi parāṃ nirvṛtim abhyagāt । brahmadviṣaś ca saṃvṛttā hatavīryaparākramāḥ ।। hatvā rajisutān sarvān kāmakrodhaparāyaṇān ।। śṛṇuyād dhārayed vāpi na sa daurātmyam āpnuyāt ।।
rajeḥ pañca śatāny āsan putrāṇām amitaujasām । devair abhyarthito daityān hatvendrāyādadād divam ।। indras tasmai punar hatvā gṛhītvā caraṇau rajeḥ । ātmānam arpayām āsa prahrādādyariśaṅkitaḥ ।। pitary uparate putrā yācamānāya no daduḥ । guruṇā hūyamāne agnau balabhit tanayān rajeḥ । avadhīd dhvaṃsitān mārgān na kaś cid avaśeṣitaḥ । arogaś ca bhavet tāta yāvajjīvam akalmaṣaḥ । utpannāḥ pitṛkanyāyāṃ virajāyāṃ mahaujasaḥ । ṣaḍ ime nahuṣasyāsann indrayāṇīva dehinaḥ । suyātiḥ ṣaṣṭhas teṣāṃ vai yayātiḥpārthivo abhavat ।
yatir jyeṣṭhas tu teṣāṃ vai yayātis tu tataḥ param ।। rājyaṃ naicchad yatiḥ pitrā dattaṃ tatpariṇāmavit । yatra praviṣṭaḥ puruṣa ātmānaṃ nāvabudhyate । tenāsau mokṣam āsthāya brahmabhūto abhavan muniḥ ।।
pitari dhvaṃsite sthānād indrāṇyā dharṣaṇād dvijaiḥ । prāpito ajagaratvaṃ vai yayātir abhavan nṛpaḥ । śarmiṣṭhām āsurīṃ caiva tanayāṃ vṛṣaparvaṇaḥ ।। druhyuṃ cānuṃ ca pūruṃ ca śarmiṣṭhā vārṣaparvaṇī ।। yuktaṃ manojavaiḥ śubhrair yena bhāryāṃ samudvahat ।।
yayātir yudhi durdharṣas tathā devān savāsavān ।। yāvat tava sanāmā vai pauravo janamejaya ।। brahmahatyāyutaḥ pāpa indraḥ kruddho aharad ratham । jagāma sa ratho nāśaṃ śāpād gargasya dhīmataḥ ।।
vākkrūraṃ hiṃsayām āsa brahmahatyām avāpa saḥ ।। paurajānapadais tyakto na lebhe śarma karhicit ।। indrotaṃ śaunakaṃ rājā śaraṇaṃ pratyapadyata ।। sa lohagandho vyanaśat tasyāvabhṛtham etya ha ।।
dattaḥ śakreṇa tuṣṭena lebhe tasmād bṛhadrathaḥ ।। bṛhadrathāt krameṇaiva gato bārhadrathaṃ nṛpam । pradadau vāsudevāya prītyā kauravanandana ।। vyabhajat pañcadhā rājyaṃ putrāṇāṃ nāhuṣas tadā ।।
pratīcyām uttarasyāṃ tu druhyuṃ cānuṃca nāhuṣaḥ ।। madhye pūruṃ ca rājānam abhyaṣiñcat sa nāhuṣaḥ ।। prajās teṣāṃ purastāt tu vakṣyāmi nṛpasattama ।। jigāya pṛthivīṃ sarvāṃ saptadvīpavatīṃ nṛpaḥ ।
paravān abhavad rājā bhāram āveśya bandhuṣu ।। prītimān abhavad rājā yayātir aparājitaḥ ।। jarāṃ me pratigṛhṇīṣva putra kṛtyāntareṇa vai ।। jarāṃ tvayi samādhāya taṃ yaduḥ pratyuvāca ha ।।
notsahe jarayā sthātum antarā prāptayā tava । aviditvā sukhaṃ grāmyaṃ vaitṛṣṇyaṃ naiti pūruṣaḥ । anapākṛtya tāṃ rājan na grahīṣyāmi te jarām ।। tasmāj jarāṃ na te rājan grahītum aham utsahe ।। pratigrahītuṃ dharmajña putram anyaṃ vṛṇīṣva vai ।।
uvāca vadatāṃ śreṣṭho yayātir garhayan sutam ।। mām anādṛtya durbuddhe yad ahaṃ tava deśikaḥ ।। arājyā te prajā mūḍha bhavitrīti narādhipa ।। evam evābravīd rājā pratyākhyātaś ca tair api ।।
yathā te kathitaṃ pūrvaṃ mayā rājarṣisattama ।। tad eva vacanaṃ rājā pūrum apy āha bhārata ।। jarāṃ tvayi samādhāya tvaṃ pūro yadi manyase ।। ko nu loke manuṣyendra pitur ātmakṛtaḥ pumān । pratikartuṃ kṣamo yasya prasādād vindate param ।। adhamo aśraddhayā kuryād akartoccaritaṃ pituḥ । so api tadvayasā kāmāñ jujuṣo avyāhatendrayaḥ ।
yayātir api rūpeṇa pūroḥ paryacaran mahīm ।। viśvācyā sahito reme vane caitrarathe prabhuḥ ।। yadāvitṛptaḥ kāmānāṃ bhogeṣu ca narādhipaḥ । tataḥ pūroḥ sakāśād vai svāṃ jarāṃ pratyapadyata ।।
varaṃ cāsmai dadau prīto vipulaṃ vaṃśam īśvaraḥ । ācandrārkagrahā bhūmir bhaved iti matir mama । apauravā na tu mahī bhaviṣyati kadā cana । yābhiḥ pratyāharet kāmān sarvaśo aṅgāni kūrmavat ।। sa sukhī dhṛtimān dhanyaḥ paratreha ca modate । haviṣā kṛṣṇavartmeva bhūya evābhivardhate ।।
yadā na kurute bhāvaṃ sarvabhūteṣv amaṅgalaṃ । samadṛṣṭes tadā puṃsaḥ sarvāḥ sukhamayā diśaḥ । nālam ekasya tat sarvam iti matvā śamaṃ vrajet ।। utpannasya ruroḥ śṛṅgaṃ vardhamānasyavardhate । karmaṇā manasā vācā brahma saṃpadyate tadā ।।
yadā necchati na dveṣṭi brahma saṃpadyate tadā ।। yā dustyajā durmatibhir yā na jīryati jīryataḥ । yo asauprāṇāntiko rogas tāṃ tṛṣṇāṃ tyajataḥ sukham ।। jīryanti jīryataḥ keśā dantā jīryanti jīryataḥ । dhanāśā jīvitāśā ca jīryato api na jīryati ।। yac ca kāmasukhaṃ loke yac ca divyaṃ mahat sukham । tṛṣṇākṣayasukhasyaite nārhataḥ ṣoḍaśīṃ kalām । tāṃ tṛṣṇāṃ duḥkhanivahāṃ śarmakāmo drutaṃ tyajet । cakṣuḥśrotre ca jīryete tṛṣṇaikātaruṇāyate । kālena mahatā cāpi cacāra vipulaṃ tapaḥ ।। anaśnan deham utsṛjya sadāraḥ svargam āptavān ।।
yair vyāptā pṛthivī sarvā sūryasyeva gabhastibhiḥ ।। yatra nārāyaṇo jajñe harir vṛṣṇikulodvahaḥ ।। dhanyasya mahato dharmyaṃ śrīmato dhīmatastathā । yayāteś caritaṃ nityam idaṃ śṛṇvan narādhipa ।।
mucyate pātakebhyaś ca aputrī na bhavet kadā । vistareṇānupūrvyā ca tad bhavān vaktum arhati ।। vistareṇānupūrvyā ca yatra jāto asi pārthiva ।। druhyoścānor yadoś caiva turvasoś ca paraṃtapa ।।
rājā cābhayado nāma manasyor abhavat sutaḥ ।। sudhanvanaḥ subāhus tu raudrāśvas tasya cātmajaḥ ।। saṃpātis tasya cātmajaḥ ।saṃpātes tu rahasyātī । daśāpsarasi sūnavaḥ ।
ṛceyuś prathamas teṣāṃ । kakṣeyuḥ sthaṇḍileyuś ca saṃnateyus tathaiva ca ।। ṣaṣṭhaś caiva ruceyuś ca jaleyuś caivasaptamaḥ । dharmeyuś ca dṛḍheyuś ca vaneyur daśamaḥ smṛtaḥ ।
vananityo vaneyuś ca putrikāś ca daśa striyaḥ ।। daśaite apsarasaḥ putrā vaneyuś cāvamaḥ smṛtaḥ । ghṛtācyām indriyāṇīva mukhyasya jagadātmanaḥ । tathā gopabalā ca strī ratnakūṭā ca tā daśa ।। rudrāyāṃ janayām āsa somaṃ putraṃ yaśasvinam ।।
tamobhibhūte loke ca prabhā yena pravartitā ।। vacanāt tasya viprarṣer na papāta divo mahīm ।। yajñeṣv atridhanaṃ caiva surair yasya pravartitam ।। daśa putrān mahātmānas tapasy ugre ratān sadā ।।
svastyātreyā iti khyātāḥ kiṃ tv atridhanavarjitāḥ ।। sabhānaraś cākṣuṣaś ca paramekṣus tathaiva ca ।। kālānalasya dharmajñaḥ sṛñjayo nāma vai sutaḥ ।। janamejayo mahārāja puraṃjayasuto abhavat ।।
puraṃjayān mahārāja putro abhūjjanamejayaḥ । deveṣu sa parijñātaḥ pratiṣṭhitayaśās tathā ।। jajñe vīraḥ suragaṇaiḥ pūjitaḥ sa mahāmanāḥ ।। uśīnaraṃ ca dharmajñaṃ titikṣuṃ ca mahābalam ।।
nṛgā kṛmī navā darvā pañcamī ca dṛṣadvatī ।। tapasā caiva mahatā jātā vṛddhasya cātmajāḥ ।। navāyās tu navaḥ putro darvāyāḥ suvrato abhavat ।। śibes tu śibayas tāta yaudheyās tu nṛgasya ha ।।
suvratasya tathāmbaṣṭhā titikṣos tu prajāḥ śṛṇu ।। śibiputrān nibodha me ।।śibeś ca putrāś catvāro vīrā vai lokaviśrutāḥ । vṛṣadarbhaḥ suvīraś ca kaikeyo madrakas tathā ।। teṣāṃ janapadāḥ sphītāḥ kaikeyā madrakās tathā । vṛṣadarbhāḥ suvīrāś ca । uṣadratho mahābāhus tasya phenaḥ suto abhavat ।। balir mānuṣayonau tu sa rājā kāñcaneṣudhiḥ ।।
putrān utpādayām āsa pañca vaṃśakarān bhuvi ।। bāleyā brāhmaṇāś caiva tasya vaṃśakarā bhuvi ।। saṃgrāme cāpy ajeyatvaṃ dharme caiva pradhānatām । trailokyadarśanaṃ cāpi prādhānyaṃ prasave tathā ।
balasyāpratimatvaṃ vai dharmatattvārthadarśanam । caturo niyatān varṇāṃs tvaṃ ca sthāpayiteti ha ।। tasya te tanayāḥ sarve kṣetrajāmunipuṃgavāḥ । saṃbhūtā dīrghatapasaḥ sudeṣṇāyāṃ mahaujasaḥ ।
balis tān abhiṣicye ha pañca putrān akalmaṣān ।। kṛtārthaḥ so api yogātmā yogam āśritya sa prabhuḥ । adhṛṣyaḥ sarvabhūtānāṃ kālāpekṣī caraty uta । kālena mahatā rājan svaṃ ca sthānam upāgamat ।।
kaliṅgāḥ puṇḍrakāś caiva prajās tv aṅgasya me śṛṇu ।। dadhivāhanaputras tu rājā divirathas tathā ।। vidvān dharmaratho nāma tasya citrarathaḥ sutaḥ ।। yajatā saha śakreṇa somaḥ pīto mahātmanā ।।
lomapāda iti khyāto yasya śāntā sutābhavat ।। ṛṣyaśṛṅgaprabhāvena jajñe kulavivardhanaḥ ।। campasya tu purī campā yā pūrvaṃ mālinī babhau ।। avatārayām āsa mahīṃ mantrair vāhanam uttamam ।।
rājā bhadrarathaḥ smṛtaḥ । putro bhadrarathasyāsīd bṛhatkarmā prajeśvaraḥ । bṛhaddarbhaḥ sutas tasya yasmāj jajñe bṛhanmanāḥ ।। bṛhanmanās tu rājendro janayām āsa vai sutam ।
nāmnā jayadrathaṃ nāma yasmād dṛḍharatho nṛpaḥ ।। āsīd dṛḍharathasyāpi viśvajij janamejaya । dāyādas tasya karṇas tu । tasya putraśataṃ tv āsīd aṅgānāṃ kulavardhanam ।।
vikarṇasya sutas tv āsīd aṅgadaḥkulavardhanaḥ । bṛhaddarbhasuto yas tu rājā nāmnābṛhanmanāḥ । tasya patnīdvayam cāsīc caidyasyaite sute śubhe । yaśodevī ca sattvī ca tābhyāṃ vaṃśaḥ sa bhidhyate ।। jayadrathas tu rājendra yaśodevyāṃ vyajāyata । brahmakṣatrottaraḥ sattvyāṃ vijayo nāma viśrutaḥ ।। vijayasya dhṛtiḥ putras tasya putro dhṛtavrataḥ । dhṛtavratasya putras tu satyakarmā mahāvrataḥ ।। satyakarmasutaś cāpi sūtas tv adhirathas tu vai । yaḥ karṇaṃ pratijagrāha tataḥ karṇas tu sūtajaḥ ।। etad vaḥ kathitaṃ sarvaṃ karṇaṃ prati mahābalam । karṇasya vṛṣasenas tu vṛṣas tasyātmajaḥ smṛtaḥ । dhārmikaḥ sarvavarṇas tu senastasyātmajo abhavat । satyavratā mahātmānaḥ prajāvanto mahārathāḥ ।। śṛṇu vaṃśam anuproktaṃ yatra jāto asi pārthiva ।। anādhṛṣyas tu rājarṣir ṛceyuś caikarāṭ smṛtaḥ । ṛceyor jvalanā nāma bhāryā vai takṣakātmajā ।
matinārasutāś cāsaṃs trayaḥ paramadhārmikāḥ ।। gaurī kanyā cavikhyātā māndhātṛjananī śubhā । sarve vedavratasnātā brahmaṇyāḥ satyavādinaḥ ।। sarvekṛtāstrā balinaḥ sarve yuddhaviśāradāḥ । putro apratirathasyāsīt kaṇvaḥ samabhavan nṛpaḥ । medhātithiḥ sutas tasya yasmāt kāṇvo abhavad dvijaḥ ।
brahmavādiny adhitrī ca taṃsus tām adhyagacchata ।। brahmavādī parākrāntas tasya bhāryopadānavī ।। tataś cotpādayām āsa caturaḥ purunandanān । duḥṣantam atha suḥṣantaṃ pravīram anaghaṃ tathā ।।
sa sarvadamano nāma nāgāyutabalo mahān ।। śakuntalāyāṃ bharato yasya nāmnā stha bhāratāḥ ।। duḥṣantaṃ prati rājāṇaṃ vāg uvācāśarīriṇī । mātā bhastrā pituḥ putro yena jātaḥ sa eva saḥ । bharasva putraṃ duḥṣanta māvamaṃsthāḥ śakuntalām ।। retodhāḥ putra unnayati naradeva yamakṣayāt । tvaṃ cāsya dhātā garbhasya satyam āha śakuntalā । mātṝṇāṃ tāta kopeṇa yathā te kathitaṃ tadā ।।
ayājayad bharadvājo mahadbhiḥ kratubhir vibhuḥ ।। atraivodāharantīmaṃ bharadvājasya dhīmataḥ । dharmasaṃkramaṇaṃ cāpi marudbhir bharatāya vai । tato atha vitatho nāma bharadvājāt suto abhavat ।। tato atha vitathe jāte bharatas tu divaṃ yayau । vitathaṃ cābhiṣicyātha bharadvājo vanaṃ yayau । vitathasya tu dāyādo bhuvamanyur babhūva ha । mahābhūtopamāś cāmī catvāro bhuvamanyujāḥ । bṛhatkṣatro mahāvīryo naro gārgyaś ca vīryavān ।। narasya sāṃkṛtiḥ putras tasya putrau mahābalau । varavī rantidevaś ca te ca kātyāyanāḥ smṛtāḥ ।। dāyādā api gārgyasya śibir vidvān babhūva ha । smṛtāḥ śaibyās tato gārgyāḥ kṣatrotpannā dvijātayaḥ ।। mahāvīryasutaś cāsīd dhīmān nāmnā purukṣayaḥ । tasya bhāryā viśālā tu suṣuve tat sutatrayam । traiyākṣaṇaṃ puṣkariṇaṃ tṛtīyaṃ suṣuve kapim ।। kapīnāṃ pravarā hy ete trayaḥ proktā maharṣayaḥ । gārgyāḥ saṃkṛtayaḥ kāpyāḥ kṣatrotpannā dvijātayaḥ । saṃśritāṅgirasaḥ pakṣaṃ sarve jātā mahābalāḥ ।। bṛhatkṣatrasya dāyādaḥ suhotro nāma dhārmikaḥ । suhotrasya tu dāyādo hastī nāma babhūva ha । tenedaṃ nirmitaṃ pūrvaṃ puraṃ gajasamāhvayam ।। hastinaś cāpi dāyādās trayaḥ paramakīrtayaḥ । ajamīḍhasya putrās tu jātāḥ kurukulodvaha ।। tapaso ante sumahato rājño vṛddhasya dhārmikāḥ । bharadvājaprasādena jātā vaṃśavivardhanāḥ ।। ajamīḍhasya keśinyāṃ kaṇvaḥ samabhavat sutaḥ । medhātithiḥ sutas tasya tasmāt kāṇvāyanāḥ smṛtāḥ ।
suhotraṃ sutahotāraṃ gayaṃ gargaṃ tathaiva ca ।। suhotrasya ca putras tu cyavano nāma dhārmikaḥ । kāśikaś ca mahāsattvas tathā gṛtsamatiḥ prabhuḥ ।। kāśyasya kāśayo rājan putro dīrghatapās tathā ।।
dhanvaṃtares tu tanayaḥ ketumān iti viśrutaḥ ।। suto bhīmarathasyāsīd divodāsaḥprajeśvaraḥ । divodāsa iti khyātaḥ sarvarakṣaḥpraṇāśanaḥ ।। śūnyāṃ niveśayām āsa kṣemako nāma rākṣasaḥ ।।
śūnyā varṣasahasraṃ vai bhavitrīti nararṣabha ।। viṣayānte purīṃ ramyāṃ gomatyāṃ saṃnyaveśayat ।। bhadraśreṇyasya pūrvaṃ tu purī vārāṇasībhavat । yaduvaṃśaprasūtasya tapasy abhiratasya ca । hatvā niveśayām āsa divodāsaḥ prajeśvaraḥ ।।
pratardanasya putrau dvau vatso bhārgava eva ca ।। hehayasya tu dāyādyaṃ hṛtavān vai mahīpatiḥ ।। tasyānvaye suhotro abhūd rājā paramadhārmikaḥ । divodāsena bālo hi ghṛṇayā sa visarjitaḥ ।।
vairasyāntaṃ mahārāja kṣatriyeṇa vidhitsatā ।। so apy evaṃ putrasaṃhāraṃ kurvan pañcatvamāgataḥ । alarkaṃ prati rājānaṃ śloko gītaḥ purātanam । ṣaṣṭiṃ varṣasahasrāṇi ṣaṣṭiṃ varṣaśatāni ca ।।
tasyāsītsumahadrājyaṃ rūpayauvanaśālinaḥ । lopāmudrāprasādena paramāyur avāpa saḥ ।। ramyāṃ niveśayām āsa purīṃ vārāṇasīṃ nṛpaḥ ।। kṣemako nāma pārthivaḥ ।
kṣemakasya tu putro vai । kṣemasya ketumān putro varṣaketus tato abhavat ।। ānartas tu vibhoḥ putraḥ sukumāras tato abhavat ।। karantur nāma nṛpatis tasya putrau babhūvatuḥ ।
brahmaṇyau satyasaṃpannau bhārgo vatsas tathaiva ca । vatsasya vatsabhūmis tu bhārgabhūmis tu bhārgavāt ।। brāhmaṇāḥ kṣatriyā vaiśyāḥ śūdrāś ca bharatarṣabha ।। karmabhis te tapomūlaiḥ sthitāḥkurukulodvaha ।
ajamīḍho dvimīḍhaś ca purumīḍhaś ca vīryavān ।। nīlī ca keśinī caiva dhūminī ca varāṅganā ।। ya ājahre mahāsattraṃ sarvamedham mahāmakham ।। necchataḥ plāvayām āsa tasya gaṅgā ca tat sadaḥ ।।
sauhotrir abravīd gaṅgāṃ kruddho bharatasattama ।। asya gaṅge avalepasya sadyaḥ phalam avāpnuhi ।। upaninyur mahābhāgāṃ duhitṛtvāya jāhnavīm ।। gaṅgāśāpena dehārdhaṃ yasyāḥ paścān nadīkṛtam ।।
ajakasya tu dāyādo balākāśvo mahīpatiḥ ।। pahlavaiḥ saha saṃvṛddho rājā vanacaraiḥ sa ha ।। labheyam iti taṃ śakras trāsād abhyetya jajñivān ।। viśvāmitras tu gādheyo rājā viśvarathaś ca ha ।।
ṛcīkāj jamadagnis tu satyavatyām ajāyata ।। prakhyātās triṣu lokeṣu teṣāṃ nāmāni me śṛṇu ।। śālāpatir hiraṇyākṣo reṇur yasyātha reṇukā ।। teṣāṃ khyātāni gotrāṇi kauśikānāṃ mahātmanām ।।
pārthivā devarātāś ca sālaṅkāyanasauśravāḥ ।। ṛṣyantaravivāhyāś ca kauśikā bahavaḥ smṛtāḥ ।। saṃbandho hy asya vaṃśe asmin brahmakṣatrasya viśrutaḥ ।। bhārgavaḥ kauśikatvaṃ hi prāptaḥ sa munisattamaḥ ।।
dṛṣadvatīsutaś cāpi viśvāmitrād athāṣṭakaḥ ।। ājamīḍho aparo vaṃśaḥ śrūyatāṃ bharatarṣabha ।। purujātiḥ suśāntes tu bāhyāśvaḥ purujātitaḥ ।। mudgalaḥ sṛñjayaś caiva rājā bṛhadiṣus tathā ।।
pañceme rakṣaṇāyālaṃ deśānām iti viśrutāḥ ।। alaṃ saṃrakṣaṇe teṣāṃ pāñcālā iti viśrutāḥ ।। sarva ete mahātmānaḥ kṣatropetādvijātayaḥ । ete hy aṅgirasaḥ pakṣaṃ saṃśritāḥ kaṇvamaudgalāḥ ।।
mudgalasya suto jyeṣṭho brahmarṣiḥ sumahātapāḥ । indrasenā yato garbhaṃ vadhryaśvaṃ pratyapadyata ।। vadhryaśvān mithunaṃjajñe menakāyām iti śrutiḥ । divodāsaś ca rājarṣir ahalyā ca yaśasvinī ।। śaradvatasya dāyādam ahalyā saṃprasūyata । śatānandam ṛṣiśreṣṭhaṃ tasyāpi sumahāyaśāḥ । putraḥ satyadhṛtir nāma dhanurvedasya pāragaḥ ।। tasya satyadhṛte reto dṛṣṭvāpsarasam agrataḥ । atha skannaṃ śarastambe mithunaṃ samapadyata ।। kṛpayā tac ca jagrāha śaṃtanur mṛgayāṃ gataḥ । kṛpaḥ smṛtaḥ sa vai tasmād gautamī ca kṛpī tathā । ete śāradvatāḥ proktā ete te gautamāḥ smṛtāḥ ।। ata ūrdhvaṃ pravakṣyāmi divodāsasya saṃtatim । divodāsasya dāyādo brahmarṣir mitrayur nṛpaḥ ।। maitreyāṇāṃ tataḥ somo maitreyās tu tataḥ smṛtāḥ । ete vipañcitāḥ pakṣāḥ kṣatropetās tu bhārgavāḥ । sutaḥ pañcavanasyāpi somadatto mahīpatiḥ ।।
sahadevasutaś cāpi somako nāma pārthivaḥ ।। ajamīḍhāt punar jātaḥ kṣīṇe vaṃśe tu somakaḥ । teṣāṃ yavīyān pṛṣato drupadasya pitā prabhuḥ ।। dhṛṣṭadyumnaḥ tudrupadād dhṛṣṭaketuś ca tatsutaḥ ।। ājamīḍhāḥ smṛtā hy ete mahātmānas tu somakāḥ । putrāṇām ajamīḍhasya somakatvaṃ mahātmanaḥ ।
tṛtīyā tava pūrveṣāṃ jananī pṛthivīpate ।। tapo varṣāśataṃ tepe strībhiḥ paramaduścaram ।। agnihotrakuśeṣv eva suṣvāpa janamejaya ।। ṛkṣaṃ sā janayām āsa dhūmavarṇaṃ sudarśanam ।।
yaḥ prayāgād apakramya kurukṣetraṃ cakāra ha ।। tad vaitat sa mahābhāgo varṣāṇi subahūny atha । tapyamāne tadā śakro yatrāsya varado babhau । tasyānvavāyaḥ sumahān yasya nāmnā stha kauravāḥ ।। parīkṣic ca mahābāhuḥ pravaraś cārimejayaḥ ।।
sudhanvanas tu dāyādaḥ suhotro matimān smṛtaḥ । cyavanas tasya putras tu rājā dharmārthakovidaḥ ।। cyavanāt kṛtayajñas tu iṣṭvā yajñaiḥ sa dharmavit । viśrutaṃ janayām āsa putram indrasakhaṃ nṛpaḥ ।। caidyoparicaraṃ vīraṃ vasuṃ nāmāntarikṣagam । caidyoparicarāj jajñe girikā sapta mānavān ।। mahāratho magadharāḍ viśruto yo bṛhadrathaḥ । pratyagrahaḥ kuśaś caiva yam āhur maṇivāhanam । mārutaś ca yaduś caiva matsyakālī ca sattamaḥ ।। bṛhadrathasya dāyādaḥ kuśāgro nāma viśrutaḥ । kuśāgrasyātmajo vidvān ṛṣabho nāma vīryavān ।। dāyādas tasya vikrānto rājā satyahitaḥ smṛtaḥ । tasya putraḥ sa dharmātmā nāmnā ūrjas tu jajñivān । ūrjasya saṃbhavaḥ putro yasya jajñe sa vīryavān ।। śakale dve sa vai jāto jarayā saṃdhitaḥ sa tu । jarayā saṃdhito yasmāj jarāsaṃdhas tataḥ smṛtaḥ ।। sarvakṣatrasya jetāsau jarāsaṃdho mahābalaḥ । jarāsaṃdhasya putro vai sahadevaḥ pratāpavān ।। sahadevātmajaḥ śrīmān udāyiḥ sa mahāyaśāḥ । udāyir janayām āsa putraṃ paramadhārmikam । śrutadharmeti nāmānaṃ magadhān yo avasad vibhuḥ । vṛṣabhasya tudāyādaḥ puṣpavān nāma dhārmikaḥ । janamejayasya dāyādās traya eva mahārathāḥ । jahnos tukathayiṣyāmi yatra jāto asi pārthiva ।। jahnus tv ajanayat putraṃ surathaṃ nāma bhūmipam ।
śrutaseno agrasenau ca bhīmasenaś ca nāmataḥ ।। ete sarve mahābhāgā vikrāntā balaśālinaḥ । surathasya tu vikrāntaḥ putro jajñe vidūrathaḥ ।। dvitīyaḥ sa babhau rājā nāmnā tenaiva saṃjñitaḥ ।।
bhīmasenās trayo rājan dvāv eva janamejayau ।। devāpir bāhlikaś caiva traya eva mahārathāḥ ।। bāhlikasya tu rājyaṃ vai saptabāhlyaṃ viśāṃ pate ।। jajñire somadattāt tu bhūrir bhūriśravāḥ śalaḥ ।।
cyavanasya putraḥ kṛtaka iṣṭaś cāsīn mahātmanaḥ ।। śāṃtanus tv abhavad rājā kauravāṇāṃ dhuraṃdharaḥ ।। śāṃtanoḥsaṃpravakṣyāmi yatra jāto asi pārthiva ।। gāṅgaṃ devavrataṃ nāma putraṃ so ajanayat prabhuḥ । sa tu bhīṣma iti khyātaḥ pāṇḍavānāṃ pitāmahaḥ । śāṃtanor dayitaṃ putraṃ dharmātmānam akalmaṣam ।।
dhṛtarāṣṭraṃ ca pāṇḍuṃ ca viduraṃ cāpy ajījanat ।। dhṛtarāṣṭras tu gāndhāryāṃ putrānajanayac chatam । teṣāṃ duryodhanaḥ śreṣṭhaḥ sarveṣām eva sa prabhuḥ । abhimanyoḥ parīkṣit tu pitā tava janeśvara ।। turvasos tu pravakṣyāmi druhyoś cānor yados tathā ।।
gobhānos tu suto rājā triśānur aparājitaḥ ।। anyas tv āvikṣito rājā maruttaḥ kathitas tava ।। duhitā saṃmatā nāma tasyāsīt pṛthivīpateḥ ।। duḥṣantaṃ pauravaṃ cāpi lebhe putram akalmaṣam ।।
pauravaṃ turvasor vaṃśaḥ praviveśa nṛpottama ।। śarutthāmād athākrīḍaś catvāras tasya cātmajāḥ ।। teṣāṃ janapadāḥ sphītāḥ pāṇḍyaś colaś ca keralāḥ ।। aṅgārasetus tatputro marutāṃ patir ucyate ।।
yuddhaṃ sumahad āsīd dhi māsān pari caturdaśa ।। gāndhāradeśajāś caiva turagā vājināṃ varāḥ ।। pracetasaḥ sucetās tu kīrtitā hy anavo mayā ।। yador vaṃśaṃpravakṣyāmi jyeṣṭhasyottamatejasaḥ । vistareṇanupūrvyā ca gadato me niśāmaya । yasya śravaṇamātreṇa pātakebhyaḥpramucyate ।
sahasradaḥ payodaś ca kroṣṭā nīlo añjikas tathā ।। śatajin nāma pārthivaḥ । śatajitaḥ sutāḥ khyātās । hehayaś ca hayaś caiva rājan veṇuhayas tathā ।।
dharmanetrasya kāntas tu kāntaputrās tato abhavan ।। sāhañjasya mahiṣmāṃs tu bhadraśreṇyaś catatsutaḥ । sāhañjanī nāmapurī tena rājñā niveśitā ।। sāhañjasya tu dāyādo mahiṣmān nāma pārthivaḥ । māhiṣmatī nāma purī yena rājñā niveśitā ।। āsīn mahiṣmataḥ putro bhadraśreṇyaḥ pratāpavān । vārāṇasyadhipo rājā kathitaḥ pūrvam eva tu । bhadraśreṇyasya dāyādo durdamo nāma viśrutaḥ ।। durdamasya suto dhīmān kanako nāma nāmataḥ । kanakasya tu dāyādāś catvāro lokaviśrutāḥ । kṛtāgniś ca caturtho abhūt kṛtavīryāt tathārjunaḥ ।। jigāya pṛthivīm eko rathenādityavarcasā ।।
dattam ārādhayām āsa kārtavīryo atrisaṃbhavam ।। pūrvaṃ bāhusahasraṃ tu prārthitaṃ paramaṃ varam ।। ugreṇa pṛthivīṃ jitvā dharmeṇaivānurañjanam ।। saṃgrāme vartamānasya vadhaṃ cābhyadhikād raṇe ।।
yogād yogeśvarasyāgre prādurbhavati māyayā ।। sasamudrā sanagarā ugreṇa vidhinā jitā ।। prāptāni vidhinā rājñā śrūyante janamejaya ।। sarve kāñcanayūpāś ca sarve kāñcanavedayaḥ ।।
gandharvair apsarobhiś ca nityam evopaśobhitāḥ ।। varīdāsātmajo vidvān mahimnā tasya vismitaḥ ।। yajñair dānais tapobhir vā vikrameṇa śrutena vā ।। pañcāśītisahasrāṇi avyāhatabalaḥ samāḥ । akarod arjuno rājyaṃ hariṃ caivānvahaṃ smaran । anaṣṭavittasmaraṇe bubhuje akṣayyaṣaḍvasu ।
rathī dvīpān anucaran yogī saṃdṛśyate nṛbhiḥ ।। anaṣṭadravyatā caiva na śoko na ca vibhramaḥ । prabhāveṇa mahārājñaḥ prajā dharmeṇa rakṣataḥ ।। sa sarvaratnabhāk samrāṭ cakravartī babhūva ha । sa eva paśupālo abhūt kṣetrapālaḥ sa eva ca । sa eva vṛṣṭyā parjanyo yogitvād arjuno abhavat ।। sa vai bāhusahasreṇa jyāghātakaṭhinatvacā । bhāti raśmisahasreṇa śaradīva ca bhāskaraḥ ।। sa hi nāgān manuṣyeṣu māhiṣmatyāṃ mahādyutiḥ । karkoṭakasutāñ jitvā puryāṃ tasyāṃ nyaveśayat ।। sa vai vegaṃ samudrasya prāvṛṭkāle ambujekṣaṇaḥ । krīḍann iva bhujodbhinnaṃ pratisrotaś cakāra ha ।। luṇṭhitā krīḍatā tena phenasragdāmamālinī । caladūrmisahasreṇa śaṅkitābhyeti narmadā ।। tasya bāhusahasreṇa kṣubhyamāṇe mahodadhau । bhayān nilīnā niśceṣṭāḥ pātālasthā mahāsurāḥ ।। cūrṇīkṛtamahāvīciṃ calanmīnamahātimim । mārutāviddhaphenaugham āvartakṣobhaduḥsaham ।। prāvartayat tadā rājā sahasreṇa ca bāhunā । devāsurasamākṣiptaḥ kṣīrodam iva mandaraḥ ।। mandarakṣobhacakitā amṛtotpādaśaṅkitāḥ । sahasotpatitā bhītā bhīmaṃ dṛṣṭvā nṛpottamam ।। natā niścalamūrdhāno babhūvus te mahoragāḥ । sāyāhne kadalīkhaṇḍaiḥ kampitās tasya vāyunā ।। sa vai baddhvā dhanur jyābhir utsiktaṃ pañcabhiḥ śaraiḥ । laṅkeśaṃ mohayitvā tu sabalaṃ rāvaṇaṃ balāt । nirjityaiva samānīya māhiṣmatyāṃ babandha tam ।। śrutvā tu baddhaṃ paulastyaṃ rāvaṇaṃ tv arjunena tu । tato gatvā pulastyas tam arjunaṃ dadṛśe svayam । mumoca rakṣaḥ paulastyaṃ pulastyenānuyācitaḥ ।। yasya bāhusahasrasya babhūva jyātalasvanaḥ । yugānte tv ambudasyeva sphuṭato hy aśaner iva ।। aho bata mṛdhe vīryaṃ bhārgavasya yad acchinat । rājño bāhusahasraṃ tu haimaṃ tālavanaṃ yathā ।। tṛṣitena kadā cit sa bhikṣitaś citrabhānunā । pañcāśītisahasrāṇi varṣāṇāṃ vai narādhipaḥ । uvāsa tām anusarann avagāḍhomahārṇavaṃ । cakāroddhatavelāntam akālaprāvṛḍuddhataṃ । purāṇigrāmaghoṣāṃś ca viṣayāṃś caiva sarvaśaḥ । jajvāla tasya sarvāṇi citrabhānur didhakṣayā ।।
sa tasya puruṣendrasya prabhāveṇa mahātmanaḥ । dadāha kārtavīryasya śailāṃś caiva vanāni ca ।। sa śūnyam āśramaṃ ramyaṃ varuṇasyātmajasya vai । dadāha balavadbhītaś citrabhānuḥ sa haihayaḥ ।
yaṃ lebhe varuṇaḥ putraṃ purā bhāsvantam uttamam । vasiṣṭhaṃ nāma sa muniḥ khyāta āpava ity uta । yatrāpavas tu taṃ krodhāc chaptavān arjunaṃ vibhuḥ ।। arjuno nāma kauravyaḥ pāṇḍavaḥ kuntinandanaḥ ।।
rāmo nāmamahābāhur jāmadagnyaḥ pratāpavān । tapasvī brāhmaṇaś ca tvāṃ haniṣyati sa bhārgavaḥ ।। prabhāveṇa narendrasya prajā dharmeṇa rakṣataḥ ।। varaś caiṣa hi kauravya svayam eva vṛtaḥ purā ।।
kṛtāstrā balinaḥ śūrā dharmātmāno yaśasvinaḥ ।। kārtavīryasya tanayā vīryavanto mahārathāḥ ।। tasya putrāḥ śatākhyās tu tālajaṅghā iti śrutāḥ ।। vītihotrāḥ sujātāś ca bhojāś cāvantayas tathā ।।
bharatāś ca sujātāś ca bahutvān nānukīrtitāḥ ।। madhoḥ putraśataṃ tv āsīd vṛṣaṇas tasya vaṃśabhāk ।। yādavā yadunā cāgre nirucyante ca hehayāḥ ।। śūrāś ca śūravīrāś ca śūrasenās tathānagha ।। śūrasena iti khyātas tasya deśo mahātmanaḥ ।
kārtavīryasya yo janma kathayed iha nityaśaḥ ।। vittavāṃś ca bhavec caiva dharmaścaiva vivardhate । yathā sṛṣṭir yador jātā tathā svarge mahīyate । kimarthaṃ tad vanaṃ dagdham āpavasya mahātmanaḥ । kārtavīryeṇa vikramya tan me brūhi prapṛcchataḥ ।। rakṣitā sa hi rājarṣiḥ prajānām iti naḥ śrutam । kathaṃ sa rakṣitā bhūtvā nāśayām āsa tadvanam ।। ādityo viprarūpeṇa kārtavīryam upasthitaḥ । tṛptim ekām prayacchasva ādityo aham upasthitaḥ ।। bhagavan kena tṛptis te bhaved brūhi vibhāvaso । kīdṛśaṃ bhojanaṃ dadmi śrutvā te vidadhāmy aham ।। sthāvaraṃ dehi me sarvam āhāraṃ vadatāṃ vara । tena tṛpsir bhaven mahyaṃ tena tuṣṭiś ca pārthiva ।। na śakyaṃ sthāvaraṃ sarvaṃ tejasā mānuṣeṇa tu । nirdagdhuṃ tapatāṃ śreṣṭha tvām eva praṇamāmy aham ।। tuṣṭas te ahaṃ śarān dadmi cākṣayān sarvatomukhān । ye [pra]kṣiptāḥ saṃjvalanti mama tejaḥsamanvitāḥ ।। āviṣṭas tejasā me adya sthāvaraṃ śoṣayiṣyasi । śuṣkaṃ bhasma kariṣyāmi tena tṛptir narādhipa ।। tataḥ śarāṃs tadādityo arjunāya tadā dadau । tataḥ sa prācyam adahat sthāvaraṃ sarvam eva tat ।। āśramān atha grāmāṃś ca ghoṣāṃś ca nagarāṇy api । tapovanāni ramyāṇi vanāny upavanāni ca ।। evaṃ sa prācyam adahat tataḥ sarvaṃ pradakṣiṇam । nirvṛkṣā nistṛṇā bhūmir dagdhā sā yogatejasā ।। etasminn eva kāle tu āpavo jalam āśritaḥ । daśa varṣasahasrāṇi jalavāsī mahān ṛṣiḥ ।। pūrṇe vrate mahātejā udatiṣṭhan mahān ṛṣiḥ । krodhāc chaśāpa rājarṣiṃ kīrtitaṃ vai yathā mayā । bhūtānīva mahārāja pañca sthāvarajaṅgamam ।। vaśī bhavati pañcānām ātmajānāṃ tatheśvaraḥ ।।
dhāraṇāc chravaṇāc caiva pañcavargasya bhārata ।। lobhate manujaḥ śraiṣṭhyaṃ sarvapāpaiḥ pramucyate । yador vaṃśadharasyeha yajvanaḥ puṇyakarmaṇaḥ ।। yasyānvavāyajo viṣṇur harir vṛṣṇikulaprabhuḥ ।।
gāndhārī janayām āsa anamitraṃ mahābalam ।। teṣāṃ vaṃśas tridhā bhūto vṛṣṇīnāṃ kulavardhanaḥ ।। jajñāte tanayau vṛṣṇeḥ śvaphalkaś citrakas tathā ।। nāsti vyādhibhayaṃ tatra nāvarṣabhayam apyuta ।।
trīṇi varṣāṇi viṣaye nāvarṣat pākaśāsanaḥ ।। śvaphalkaparivarte ca vavarṣa harivāhanaḥ ।। sā mātur udarasthā tu bahūnvarṣagaṇān kila । nivasantī na vai jajñe garbhasthāṃ tāṃ pitābravīt ।। jāyasva śīghraṃ bhadraṃ te kimartham iha tiṣṭhasi । provāca cainaṃ garbhasthā kanyā gāṃ ca dine dine ।। yadi dadyāṃ tato adyāhaṃ jāyayiṣyāmi tāṃ pitā । tathety uvāca taṃ cāsyāḥ pitā kāmam apūrayat । gāndinīṃ nāma sā gāṃ tu dadau vipreṣu nityaśaḥ ।।
akrūraḥ suṣuve tasmāc chvaphalkād bhūridakṣiṇaḥ ।। arikṣepas tathopekṣaḥ śatrughno athārimardanaḥ ।। āvāhaprativāhau ca sundarā ca varāṅganā ।। viśrutā sāmbamahiṣī kanyā cāsyapunarnavā । rūpayauvanasaṃpannā sarvabhūtamanoharā ।। akrūrāt kāśikanyāyāṃ satyaketur ajāyata ।
prasenaś copadevaś ca jajñāte devavarcasau ।। aśvagrīvo aśvabāhuś ca supārśvakagaveṣaṇau ।। subāhur bahubāhuś ca śraviṣṭhāśravaṇe striyau ।। mahiṣyāṃ jajñire śūrād bhojyāyāṃ puruṣā daśa ।।
jajñe yasya prasūtasya dundubhyaḥ prāṇadan divi ।। papāta puṣpavarṣaṃ ca śūrasya bhavane mahat ।। yasyāsīt puruṣāgryasya kāntiś candramaso yathā ।। anādhṛṣṭiḥ kanavako vatsavān atha gṛñjimaḥ ।।
rājādhidevī ca tathā pañcaitā vīramātaraḥ ।। pṛthāṃ duhitaraṃ vavre kuntis tāṃkurunandana । śūraḥ pūjyāya vṛddhāya kuntibhojāya tāṃ dadau । tasmāt kuntīti vikhyātā kuntibhojātmajā pṛthā । śrutadevyāṃ kekayas tu pañca putrān akalmaṣān । sutardanapurogāṃs tu janayām āsa bhārata ।।
rājādhidevī rājendra putrau paramadharmikau । vindānuvindāv āvantyau suṣuve bharatarṣabha । śrutaśravāyāṃ caidyas tu śiśupālo mahābalaḥ ।। yo hato rājasūye vai kṛṣṇena sumahātmanā ।
pṛthukīrtyāṃ tu saṃjajñe tanayo vṛddhaśarmaṇaḥ ।। pṛthāṃ duhitaraṃ cakre kauntyas tāṃ pāṇḍur āvahat ।। loke apratiratho vīraḥ śakratulyaparākramaḥ ।। śaineyaḥ satyakas tasmād yuyudhānas tu sātyakiḥ ।।
asaṅgo yuyudhānasya bhūmis tasyābhavatsutaḥ । bhūmer yugaṃdharaḥ putra iti vaṃśaḥ samāpyate । paṇḍitānāṃ paraṃ prāhur devaśravasam uddhavam ।। paṇḍitaṃ nāma rājendra lebhe devaśravāḥsutam । nivṛttaśatruṃ śatrughnaṃ śrutadevā vyajāyata ।।
śrutadevāt tu naiṣādiḥ so asmābhir yaḥpariśrutaḥ । ekalavyo mahārāja niṣādaiḥ parivardhitaḥ ।। vasudevasya vai putro vāsudevaḥ pratāpavān । adbhir dadau sutaṃ vīraṃ śauriḥ kauśikam aurasam ।।
dadau putraṃ svakaṃ śauriḥ kumāramamitaujasam । cārudeṣṇaṃ sucāruṃ ca pañcālaṃ kṛtalakṣaṇam ।। raukmiṇeyo mahābāhuḥ kanīyān bharatarṣabha ।। cārūn adyopayokṣyāmaś cārudeṣṇahatān iti ।।
vīraś cāśvahanuś caiva vīrau tāv atha gṛñjimau ।। jugupsamāno bhojatvād rājasūyamavāpa saḥ । ajātaśatruḥ śatrūṇāṃ jajñe tasya vināśanaḥ ।। vasudevasya tu sutān kīrtayiṣyāmy tāñ śṛṇu ।।
prakṛtānupayuktatvād vistarān nānukīrtanam । dhārayan vipulaṃ vaṃśaṃ nānarthair iha yujyate ।। jyeṣṭhā patnī mahārāja dayitānakadundubheḥ ।। yāḥ patnyo vasudevasya caturdaśa varāṅganāḥ । pauravī rohiṇī nāma madirāpi tathāparā । vaiśākhī ca tathā bhadrā sunāmnī caiva pañcamī ।। sahadevā śāntidevā śrīdevā devarakṣitā । vṛkadevy upadevī ca devakī caiva saptamī ।। sutanur vaḍavā caiva dve ete paricārike ।
durdamaṃ damanaṃ śvabhraṃ piṇḍārakakuśīnarau ।। citrā subhadreti punar vikhyātā kurunandana ।। kīrtimantaṃ suṣeṇaṃ ca bhadrasenam udāradhī । mṛtyuṃ samardanaṃ bhadraṃ saṃkarṣaṇam ahīśvaram ।
vipulaṃ teṣv aṣṭatamo svayam eva hariḥ kila । rāmāc ca niśaṭho jajñe revatyāṃ dayitaḥ sutaḥ ।। akrūrāt kāśikanyāyāṃ satyaketur ajāyata ।। ye putrā jajñire śūrā namatas tān nibodhata ।।
upāsaṅgaṃ varaṃ lebhe tanayaṃdevarakṣitā । agāvahaṃ mahātmānaṃ vṛkadevī vyajāyata ।। vijayaṃ lomapādaṃ ca vardhamānaṃ ca devakī ।। ete svayaṃ mahātmanā upadevyāṃ ca jajñire । sutanū ca narāvī ca śaurer āstāṃ parigrahaḥ ।। pauṇḍraś ca kapilaś caiva vasudevasutāv ubhau । narākhyāṃ kapilo jajñe pauṇḍraś ca sutanūsutaḥ । tayor nṛpo abhavat pauṇḍraḥ kapilas tu vanaṃ yayau ।। pūrvyāṃ samabhavad dvīpo vasudevān mahābalaḥ । jarā nāma niṣādānāṃ prabhuḥ sarvadhanuṣmatām । jijñāsāṃ pauruṣe cakre na caskande atha pauruṣam ।।
kṛṣṇāyasasamācakhyo na pumāṃstvaṃ napuṃsakaḥ । ghoṣakanyām upādāya maithunāyopacakrame ।। dhārayām āsa gārgyasya garbhaṃ durdharam acyutam ।। vṛṣapūrvārdhakāyās tam avahan vājino raṇe ।।
yavanasya mahārāja sa kālayavano abhavat ।। vṛṣṇyandhakakulaṃ tasya nārado akathayad vibhuḥ ।। dūtaṃ ca preṣayām āsa vṛṣṇyandhakaniveśane ।। sametā mantrayām āsur jarāsaṃdhabhayena ca ।।
tyaktvā gṛhān dhanaṃ sarve palāyanta manoratham । kuśasthalīṃ dvāravatīṃ niveśayitum īpsavaḥ ।। evaṃ devo mahābāhuḥ pūrvaṃ kṛṣṇaḥprajāpatiḥ । vihārārthaṃ manuṣyāṃśo mānuṣeṣv abhyajāyata । parvasu śrāvayed vidvān nirṛṇaḥ sa sukhī bhavet ।।
vārjinīvatam icchanti svāhiṃ svāhākṛtāṃ varam ।। mahākratubhir īje yo vividhair āptadakṣiṇaiḥ ।। citraiś citrarathas tasya putraḥ karmabhir anvitaḥ ।। śaśabinduḥ paraṃ vṛttaṃ rājarṣīṇām anuṣṭhitaḥ ।।
śaṃsanti ca purāṇajñāḥ pārthaśravasam antaram ।। uṣato yajñam akhilaṃ svadharmam uṣatāṃ varaḥ ।। udyatas tasya dharmātmā bhavat putravatāṃvaraḥ । maruttas tasya tanayo rājarṣir abhavan nṛpaḥ ।।
cacāra paramaṃ dharmam amarṣāt pretyabhāvavit ।। babhūva rukmakavacaḥ śataprasavataḥ sutaḥ ।। dhanvināṃ niśitair bāṇair avāpa śriyam uttamām ।। rukmeṣuḥ pṛthurukmaś ca jyāmaghaḥ pālito hariḥ ।।
tābhyāṃ pravrājito rājyāj jyāmagho avasad āśrame ।। jagāma ratham āsthāya deśam anyaṃ dhvajī rathī ।। ṛkṣavantaṃ giriṃ jitvā śuktimatyām uvāsa saḥ ।। aputro api ca rājā sa nānyāṃ bhāryām avindata ।।
ratham āropya sā nītā patnyarthaṃ strīniveśanam ।। tāṃ dṛṣṭvā ruṣitā śaibyā bhartāram idam abravīt । kimartham iyam ānītā sapatnī durnayā mama । bhāryām uvāca saṃtrāsāt snuṣeti sa nareśvaraḥ ।।
na hi prasūtā putreṇa nānyā bhāryāsti te'nagha । snuṣā saṃbandhavāg eṣā katamena sutena te । abravīt tad upaśrutya jyāmaghorājasattamaḥ । yas te janiṣyate putras tasya bhāryeti jātabhīḥ ।।
putryāṃ vidarbhaṃ subhāgā caitrā pariṇatā satī ।। paścād vidarbho ajanayac chūrau raṇaviśāradau ।। lomapādaṃ tṛtīyaṃ tu putraṃparamadhārmikam ।। lomapādātmajo babhrur āhvatis tasya cātmajaḥ । āhvateḥ kaiśikaś caiva vidvān paramadhārmikaḥ । kaiśikasya cidiḥ putras tasmāc caidyā nṛpāḥ smṛtāḥ । kunter dhṛṣṭaḥ suto jajñe raṇadhṛṣṭaḥ pratāpavān ।।
āvantaś ca daśārhaś ca balī viṣṇuharaś ca yaḥ ।। jīmūtaputro vṛkatis tasya bhīmarathaḥ sutaḥ ।। tasya cāsīd daśarathaḥ śakunis tasya cātmajaḥ ।। devakṣatro abhavat tasya daivakṣatrir mahātmanaḥ ।।
madhūnāṃ vaṃśakṛd rājā madhur madhuravāg api ।। putro maruvasas tathā । āsīn maruvasaḥ putraḥ । mātā jajñe atha vaidarbhyāṃ bhadravatyāṃ kurūdvaha ।।
sarvasattvaguṇopetaḥ sātvatāṃ kīrtivardhanaḥ ।। yatrāsan sadguṇopetāḥ sātvatāḥ kulavardhanāḥ । yujyate parayā prītyā prajāvāṃś ca bhavaty uta ।। bhajinaṃ bhajamānaṃ ca divyaṃ devāvṛdhaṃ nṛpam ।।
teṣāṃ visargāś catvāro vistareṇeha tāṅ śṛṇu ।। āstāṃ bhārye tayos tasmāj jajñire bahavaḥ sutāḥ ।। ete bāhyakasṛñjayyāṃ bhajamānād vijajñire ।। upabāhyakasṛñjayyāṃ bhajamānād vijajñire ।।
putraḥ sarvaguṇopeto mama syād iti niścitaḥ ।। sadopaspṛśatas tasya cakāra priyam āpagā ।। kalyāṇatvān narapates tasya sā nimnagottamā ।। bhavet sarvaguṇopeto rājño devāvṛdhasya ca ।
jāyet tasmāt svayaṃ hanta bhavāmy asya sahavratā ।। varayām āsa nṛpatiṃ tām iyeṣa ca sa prabhuḥ ।। tasyām ādhatta garbhaṃ sa tejasvinamudāradhīḥ । putraṃ sarvaguṇopetaṃ babhruṃ devāvṛdhān nṛpāt ।।
guṇān devāvṛdhasyātha kīrtayanto mahātmanaḥ ।। babhruḥ śreṣṭho manuṣyāṇāṃ devair devāvṛdhaḥ samaḥ ।। ete amṛtatvaṃ saṃprāptā babhror daivāvṛdhād iti ।। kīrtimāṃś ca mahātejāḥ sātvatānāṃ mahārathaḥ ।
tasyānvavāyaḥ sumahān bhojā ye mārtikāvatāḥ ।। kukuraṃ bhajamānaṃ ca śamiṃ kambalabarhiṣam ।। jajñe punar vasus tasmād abhijit tu punar vasoḥ ।। āhukaś cāhukī caiva khyātau khyātimatāṃ varau ।।
imāś codāharanty atra gāthāḥ prati tam āhukam ।। aśīticarmaṇā yukto nāhukaḥ prathamaṃ vrajet ।। nāśuddhakarmā nāyajvā yo bhojam abhito vrajet ।। sopāsaṅgānukarṣāṇāṃ dhvajināṃ savarūthinām ।
rathānāṃ meghaghoṣāṇāṃ sahasrāṇi daśaiva tu । rūpyakāñcanakakṣyāṇāṃ sahasrāṇi daśāpi ca ।। ā bhūmipālān bhojān svān atiṣṭhan kiṃkiṇīkinaḥ ।। āhukīṃ cāpy avantibhyaḥ svasāraṃ dadur andhakāḥ ।।
devakaś cograsenaś ca devagarbhasamāv ubhau ।। kumāryaḥ sapta cāpyāsan vasudevāya tā dadau ।। vṛkadevy upadevī ca sunāmnī caiva saptamī ।। rāṣṭrapālo atha sutanur anādhṛṣṭiś ca puṣṭimān ।।
sutanū rāṣṭrapālī ca kaṅkā caiva varāṅganā ।। ugrasenaḥ sahāpatyo vyākhyātaḥ kukurodbhavaḥ ।। ātmano vipulaṃ vaṃśaṃ prajāvān āpnute naraḥ ।। rājādhidevaḥ śūras tu vidūrathasuto abhavat ।।
dattātidattau balinau śoṇāśvaḥ śvetavāhanaḥ ।। śravaṇā ca śraviṣṭhā ca svasārau saṃbabhūvatuḥ ।। svayaṃbhojaḥ svayaṃbhojād dhṛdikaḥ saṃbabhūva ha ।। kṛtavarmāgrajas teṣāṃ śatadhanvā tu madhyamaḥ ।।
sudāntaś cādhidāntaś ca kīnāśo dāmadambhakau ।। kroṣṭoḥ putro anamitras tu tasmād vai devamīḍhuṣaḥ । asamaujās tathā vīro nāsamaujāś ca tāv ubhau ।। sudaṃṣṭraṃ ca sucāruṃ ca kṛṣṇam ity andhakāḥ smṛtāḥ ।।
ete cānye ca bahavo andhakāḥ kathitās tava । andhakānām imaṃ vaṃśaṃ dhārayed yas tu nityaśaḥ । ātmano vipulaṃ vaṃśaṃ labhate nātra saṃśayaḥ । gāndhārī janayām āsa sumitraṃ mitranandanam ।। anamitram amitrāṇāṃ jetāraṃ ca mahābalam ।। prasenaś cātha satrājic chatrusenājitāv ubhau ।।
divyaṃ syamantakaṃ nāma samudrād upalabdhavān ।। tasya satrājitaḥ sūryaḥ sakhā prāṇasamo abhavat । sa kadācin niśāpāye rathena rathināṃ varaḥ । abdhikūlam upaspraṣṭum upasthātuṃ yayau ravim । tasyopatiṣṭhataḥ sūryaṃ vivasvān agrataḥ sthitaḥ । aspaṣṭamūrtir bhagavāṃs tejomaṇḍalavān prabhuḥ ।। atha rājā vivasvantam uvāca sthitam agrataḥ । yathaiva vyomni paśyāmi sadā tvāṃ jyotiṣāṃ pate । tejomaṇḍalinaṃ devaṃ tathaiva purataḥ sthitam । ko viśeṣo asti me tvattaḥ sakhyenopāgatasya vai । etac chrutvā tu bhagavān maṇiratnaṃ syamantakam ।। svakaṇṭhād avamucyaiva ekānte nyastavān bhuvi । tato vigrahavantaṃ taṃ dadarśa nṛpatis tadā । prītimān atha taṃ dṛṣṭvā muhūrtaṃ kṛtavān kathām । tam abhiprasthitaṃ bhūyo vivasvantaṃ sa satrajit । lokān udbhāsayasy etān yena tvaṃ satataṃ prabho ।। tad etan maṇiratnaṃ me bhagavan dātum arhasi । tataḥ syamantakamaṇiṃ dattavāṃs tasya bhāskaraḥ । sa tam ābadhya nagarīṃ praviveśa mahīpatiḥ । taṃ janāḥ paryadhāvanta sūryo ayaṃ gacchatīti ha । purīṃ vismāpayitvā sa rājā tv antaḥpuraṃ yayau ।। tat prasenajite divyaṃ maṇiratnaṃ syamantakam । dadau bhrātre narapatiḥ premṇā satrājid uttamam । satrājit svagṛhaṃ śrīmat kṛtakautukamaṅgalam । praviśya devasadane maṇiṃ viprair nyavedayat ।। dine dine svarṇabhārān aṣṭau sa sravati prabho । avatārya galāt tūrṇam ekānte saṃnyaveśayat । tataḥ satrājitaḥ sūryaṃ jvalantaṃ vapuṣā tadā । praṇipatya mahātmānaṃ kṛtāñjalir avasthitaḥ ।। stutvā ca vividhaiḥ stotraiḥ prīṇayām āsa bhāskaram । tataḥ prasanno bhagavān vṛṇīṣva varam īpsitam ।। ity uvāca sa rājānaṃ sa ca vavre maṇiṃ tadā । sa cāpi taṃ maṇiṃ dattvā tatraivāntaradhīyata ।। satrājic ca mahārāja maṇiratnaṃ syamantakam । kālavarṣī ca parjanyo na ca vyādhibhayaṃ bhavet ।। govindo na ca taṃ lebhe śakto api na jahāra saḥ ।।
syamantakakṛte siṃhād vadhaṃ prāpa vanecarāt ।। nihatya maṇiratnaṃ tam ādāya bilam āviśat ।। prārthanāṃ tāṃ maṇer buddhvā sarva eva śaśaṅkire ।। āhariṣye maṇim iti pratijñāya vanaṃ yayau ।।
devadvijātibhakto ayaṃ śriyaḥ sarvecaro api ca । yatra praseno bhṛgayām ācarat tatra cāpy atha । ṛkṣavantaṃ girivaraṃ vindhyaṃ ca girim uttamam ।। sāśvaṃ hataṃ prasenaṃ tu nāvindac caiva taṃ maṇim ।। ṛkṣena nihato dṛṣṭaḥ pādair ṛkṣasya sūcitaḥ ।।
mahaty ṛkṣabile vāṇīṃ śuśrāva pramaderitām ।। krīḍāpayantyā maṇinā mā rodīr ity atheritām ।। sukumāraka mā rodīs tava hy eṣa syamantakaḥ ।। praviśya cāpi bhagavāṃs tam ṛkṣabilam añjasā ।
sthāpayitvā biladvāri yadūṃl lāṅgalinā saha । śārṅgadhanvā bilasthaṃ tu jāmbavantaṃ dadarśa ha ।। bāhubhyām eva govindo divasān ekaviṃsatim ।। sa vai bhagavatānena yuyudhe svāminātmanaḥ । puruṣaṃ prākṛto matvā kupito nānubhāvavit । dvaṃdvayuddhaṃ sutumulam ubhayor vijigīṣatoḥ । āyudhāśmadrumair dorbhiḥ kravyārthe śyenayor iva ।
adṛṣṭvā nirgamaṃ śaureḥ praviṣṭasya bilaṃ janāḥ । pratīkṣya dvādaśāhāni duḥkhitāḥ svapuraṃ yayuḥ । punar dvāravatīm etya hataṃ kṛṣṇaṃ nyavedayan ।। niśamya devakī rājan rukmiṇy ānakaduṃdubhiḥ । suhṛdo jñātayo aśocan bilāt kṛṣṇam anirgatam ।
jāmbavantaṃ vinirjitya vāsudevo mahābalam । lebhe jāmbavatīṃ kanyām ṛkṣarājasya saṃmatām ।। anunīyarkṣarājānaṃ niryayau ca tadā bilāt ।। dvārakām agamat kṛṣṇaḥ śriyā paramayā yutaḥ ।
dadau satrājite taṃ vai sarvasātvatasaṃsadi ।। ātmā viśodhitaḥ pāpād vinirjitya syamantakam ।। khyātimantas trayas teṣāṃ bhaṅgakāras tu pūrvajaḥ ।। kumāryaś cāpi tisro vai dikṣu khyātā narādhipa ।।
tathā padmāvatī caiva bhāryāḥ kṛṣṇasya tā dadau ।। jajñāte guṇasaṃpannau viśrutau guṇasaṃpadā ।। jajñāte tanayau pṛśneḥ śvaphalkaś citrakas tathā ।। gāṃdīṃ tasyās tu gāṃdītvaṃ sadā gāḥ pradadau hi sā ।।
akrūro atha mahābhāgo yajvā vipuladakṣiṇaḥ ।। girikṣipas tathopekṣaḥ śatruhā cārimejayaḥ ।। āvāhaprativāhau ca sundarā ca varāṅganā ।। rūpayauvanasaṃpannā sarvasattvamanoharā ।।
sudevaś copadevaś ca jajñāte devavarcasau ।। aśvaseno aśvabāhuś ca supārśvakagaveṣaṇau ।। subāhur bahubāhuś ca śraviṣṭḥāśravaṇe striyau ।। veda mithyābhiśāpās taṃ na spṛśanti kadācana ।।
adāt tad dhārayad babhrur bhojena śatadhanvanā ।। akrūro antaram anvicchan maṇiṃ caiva syamantakam ।। rātrau taṃ maṇim ādāya tato akrūrāya dattavān ।। samayaṃ kārayāṃ cakre nāvedyo ahaṃ tvayācyute ।।
mamādya dvārakā sarvā vaśe tiṣṭhaty asaṃśayam ।। prayayau ratham āruhya nagaraṃ vāraṇāvatam ।। bhartur nivedya duḥkhārtā pārśvasthāśrūṇy avartayat ।। kulyārthe ca sa bhrātṝṇāṃ nyayojayata sātyakim ।।
pūrvajaṃ halinaṃ śrīmān idaṃ vacanam abravīt ।। syamantakaḥ sa madgāmī tasya prabhur ahaṃ vibho ।। syamantako mahābāho saha nau sa bhaviṣyati ।। tato rathaṃ samāruhya rāmakṛṣṇau mahābalau । śatadhanvavināśāya nagarād vāraṇāvatād । śatadhanvā tato bhīto vijñāyācyutam āgatam ।
śatadhanvā tato akrūram avaikṣat sarvatodiśam ।। śakto api śāṭhyād dhārdikyaṃ nākrūro abhyupapadyata ।। yojanānāṃ śataṃ sāgraṃ hayayā pratyapadyata ।। bhojasya vaḍavā rājan yayā kṛṣṇam ayodhayat ।।
tataḥ kruddhau bhojakṛṣṇau tvaritau tu mahābalau । vañcayitvā tataḥ kṛṣṇaṃ śatadhanvātibuddhimān । pūrvāṃ diśaṃ jagāmāśu hayayā vātavegayā । atha drutam agāt kṛṣṇo rathena rathināṃ varaḥ । balena sahito rājan prayayau tasya mārgaṇe । dṛṣṭvā rathasya svāṃ vṛddhiṃ śatadhanvānam ārdayat ।। kham utpetur atha prāṇāḥ kṛṣṇo rāmam athābravīt ।। padbhyāṃ gatvā hariṣyāmi maṇiratnaṃ syamantakam ।।
mithilām abhito rājañ jaghāna paramāstravit ।। nivṛttaṃ cābravīt kṛṣṇaṃ ratnaṃ dehīti lāṅgalī ।। dhikśabdapūrvam asakṛt pratyuvāca janārdanam ।। kṛtyaṃ na me dvārakayā na tvayā na ca vṛṣṇibhiḥ ।।
sarvakāmair upacitair maithilenābhipūjitaḥ ।। nānārūpān kratūn sarvān ājahāra nirargalān ।। syamantakakṛte prājño gāṃdīputro mahāyaśāḥ ।। ṣaṣṭiṃ varṣāṇi dharmātmā yajñeṣu viniyojayat ।।
bahvannadakṣiṇāḥ sarve sarvakāmapradāyinaḥ ।। gadāśikṣāṃ tato divyāṃ balabhadrād avāptavān ।। ānīto dvārakām eva kṛṣṇena ca mahātmanā ।। hatvā satrājitaṃ yuddhe sahabandhuṃ mahābalī ।।
śvaphalkatanayāyāṃ tu tārāyāṃ narasattamau । bhaṅgakārasya tanayau viśrutau ca mahābalau । jajñāte andhakamukhyasya śatrughno bandhumāṃś ca tau । varāt tu bhaṅgakārasya sa kṛṣṇapratimo abhavat । apayāte tadākrūre nāvarṣat pākaśāsanaḥ ।। tataḥ prasādayām āsur akrūraṃ kukurāndhakāḥ ।। pravavarṣa sahasrākṣaḥ kacche jalanidhes tadā ।।
akrūraḥ pradadau dhīmān prītyarthaṃ kurunandana ।। sabhāmadhyagataṃ prāha tam akrūraṃ janārdanaḥ ।। tat prayacchasva mānārha mayi mānāryakaṃ kṛthāḥ ।। sa saṃrūḍho asakṛtprāptas tataḥ kālātyayo mahān ।।
pradadau taṃ maṇiṃ babhrur akleśena mahāmatiḥ ।। dadau hṛṣṭamanāḥ kṛṣṇas taṃ maṇiṃ babhrave punaḥ ।। ābadhya gāṃdinīputro virarājāṃśumān iva ।। yas tv evaṃ śṛṇuyān nityaṃ śucir bhūtvā samāhitaḥ । sukhānāṃ tat sakalpānāṃ phalabhāgī bhaviṣyati । ā brahmabhavanāc cāpi yaśaḥkhyātir na saṃśayaḥ । bhaviṣyati naraśreṣṭha satyam etad bravīmi te । tataḥ sarve yaduvarā hṛṣṭāḥ prāñjalayas tadā । vavandire mahātmānaḥ kṛṣṇaṃ kamalalocanam ।
śrotum icchāmy aśeṣeṇa hareḥ kṛṣṇasya dhīmataḥ ।। prādurbhāvaḥ purāṇeṣu viṣṇor amitatejasaḥ । satāṃ kathayatāṃ eva vārāha iti naḥ śrutam । na jāne tasya caritaṃ vidhiṃ naiva ca vistaram । na karmaguṇasaṃtānaṃ na hetuṃ na manīṣitam । kimātmako varāhaḥ sa kā mūrtiḥ kā ca devatā । kimācāraḥ prabhāvo vā kiṃ vā tena purā kṛtam । yajñārthaṃ samavetānāṃ miṣatāṃ ca dvijanmanām । mahāvarāhacaritaṃ kṛṣṇadvaipāyaneritam । yathā nārāyaṇo brahman vārāhaṃ rūpam āsthitaḥ । daṃṣṭrayā gāṃ samudrasthāṃ ujjahārārisūdanaḥ । yā cāsya prakṛtir brahmaṃs tāṃ ca vyākhyātum arhasi ।। vasudevakule dhīmān vāsudevatvam āgataḥ ।।
devalokaṃ samutsṛjya martyalokam ihāgataḥ ।। kimarthaṃ divvyam ātmānaṃ mānuṣye saṃnyayojayat ।। mānuṣye sa kathaṃ buddhiṃ cakre cakrabhṛtāṃ varaḥ ।। sa kathaṃ gāṃ gato viṣṇur gopatvam agamad vibhuḥ ।।
śrīgarbhaḥ sa kathaṃ garbhe striyā bhūcarayā dhṛtaḥ ।। sthāpitā jagato mārgās trivargaprabhavās trayaḥ ।। lokam ekārṇavaṃ cakre dṛśyādṛśyena vartmanā ।। viṣāṇāgreṇa vasudhām ujjahārārisūdanaḥ ।।
dadau jitvā vasumatīṃ surāṇāṃ surasattamaḥ ।। pūrvadaityo mahāvīryo hiraṇyakaśipur hataḥ ।। pātālastho arṇavagataṃ papau toyamayaṃ haviḥ ।। sahasraśirasaṃ devaṃ yam āhur vai yuge yuge ।।
ekārṇavagate loke tat paṅkajam apaṅkajam ।। garuḍasthena cotsiktaḥ kālanemir nipātitaḥ ।। nirjitaś ca mahādaityas tārakaś ca mahāsuraḥ । yaḥ śete śāśvataṃ yogam āsthāya timiraṃ mahat ।।
śakraṃ ca yo daityagaṇāvaruddhaṃ garbhāvasāne nakṛśaṃ cakāra ।। kṛtvā ca devāṃs tridivasya devāṃś cakre sureśaṃ puruhūtam eva ।। pātrāṇi dakṣiṇā dīkṣā camasolūkhalāni ca । agnim āhavanīyaṃ ca vedīṃ caiva kuśān sruvam ।।
arāṃs trīṇi ca yaś cakre havyakavyapradān makhe ।। bhāgārthe yajñavidhinā yogajño yajñakarmaṇi ।। sadasyāny ajamānāṃś ca medhādīṃś ca kratūttamān ।। yugānurūpaṃ yaḥ kṛtvā lokān anu parikraman ।।
muhūrtās tithayo māsā dinasaṃvatsarās tathā ।। āyuḥ kṣetrāṇy upacayo lakṣaṇaṃ rūpasauṣṭhavam ।। sṛṣṭā lokās trayo anantā yenānantyena vartmanā ।। gatāgatābhyāṃ yo netā tatreha ca vidhīśvaraḥ ।।
cāturvarṇyasya prabhavaś cāturvarṇyasya rakṣitā ।। digantaro nabhobhūto vāyur vāyuvibhāvanaḥ ।। yaḥ paraṃ śrūyate jyotir yaḥ paraṃ śrūyate tapaḥ ।। nārāyaṇaparā vedā nārāyaṇaparāḥ kriyāḥ ।
nārāyaṇaparo dharmo nārāyaṇaparā gatiḥ । nārāyaṇaparaṃ satyaṃ nārāyaṇaparaṃ tapaḥ । nārāyaṇaparo mokṣo nārāyaṇaparaṃ param । ādityādis tu yo divyo yaś ca daityāntako vibhuḥ ।।
setur yo lokasetūnāṃ medhyo yo medhyakarmaṇām ।। somabhūtaś ca bhūtānām agnibhūto agnivarcasām ।। vinayo nayavṛttānāṃ tejas tejasvinām api ।। vigraho vigrahārhāṇāṃ gatir gatimatām api ।।
devā hutāśanaprāṇāḥ prāṇo agner madhusūdanaḥ ।। māṃsāt tu medaso janma medaso asthi nirucyate ।। śukrād narbhaḥ samabhavad rasamūlena karmaṇā ।। garbhoṣmasaṃbhavo jñeyo dvitīyo rāśir ucyate ।।
bhāvau rasānugāv etau vīryaṃ ca śaśipāvakau ।। kaphasya hṛdayaṃ sthānaṃ nābhyāṃ pittaṃ pratiṣṭhitam ।। nābhikaṇṭhāntarasthas tu tatra devo hutāśanaḥ ।। pittam agniḥ smṛtas tv evam agnīṣomamayaṃ jagat ।।
vāyuḥ praveśanaṃ cakre saṃgataḥ paramātmanā ।। tato aṅgāni visṛjati bibharti parivartayan । prāṇāpānau samānaś ca udāno vyāna eva ca ।। apānaḥ paścimaṃ kāyam udānordhvaṃ śarīriṇaḥ ।।
bhūtāvāptis tatas tasya jāyatendriyagocarā ।। tasyendriyāṇi śiṣṭāni svaṃ svaṃ yogaṃ pracakrire ।। chidrāṇy ākāśayonīni jalasrāvaḥ pravartate ।। grāmyāś ca viṣayāś caiva yasya vīryāt pravartitāḥ ।।
naidhane asmin kathaṃ loke naratvaṃ viṣṇur āgataḥ ।। kathaṃ gatir gatimatām āpanno mānuṣīṃ tanum ।। śrotum icchāmi viṣṇos tu vṛṣṇīnāṃ ca yathākramam ।। viṣṇor utpattim āścaryaṃ mamācakṣva mahāmune ।।
karmaṇāścaryabhūtasya viṣṇos tattvam ihocyatām ।। vyāpino devadevasya saṃbhavaṃ vaktum arhasi । yathāśakti tu vakṣyāmi śrūyatāṃ vaiṣṇavaṃ yaśaḥ ।। hanta viṣṇoḥ samastās tvaṃ śṛṇu divyāḥ pravṛttayaḥ ।।
sahasraśirasaṃ devaṃ sahasrakaram avyayam ।। sahasrayugaparyantaṃ sahasraparivatsaram । sahasraśatadhā bhūtvā pralayaṃ kārayet tu yaḥ । sahasradaṃ sahasrādiṃ sahasrabhujam avyayam ।। pātrāṇi ca pavitrāṇi vediṃ dīkṣāṃ caruṃ sruvam ।।
adhvaryuṃ sāmagaṃ vipraṃ sadasyaṃ sadanaṃ savam ।। prāgvaṃśaṃ yajñabhūmiṃ ca hotāraṃ cayanaṃ ca yat ।। prāyaścittāni cārghyaṃ ca sthaṇḍilāni kuśāṃs tathā ।। āhur vedavido viprā yaṃ yajñaṃ śāśvataṃ vibhum ।।
sarvayajñamukhaṃ devaṃ sarvayajñapravartinam । bhūyaś caiva bhaviṣyantīty evam āha pitāmahaḥ ।। kimarthaṃ bhagavān viṣṇur vasudevakule abhavat ।। sureśo ripusūdanaḥ ।devalokaṃ samutsṛjya ।
vāsudevasya māhātmyaṃ caritaṃ ca mahādyuteḥ ।। prādurbhāvāṃś ca vakṣyāmi puṇyān devaguṇair yutān ।। chāndasībhir udārābhiḥ śrutibhiḥ samalaṃkṛtān । śuciḥ prayatavāg bhūtvā nibodha janamejaya । idaṃ purāṇaṃ paramaṃ puṇyaṃ vedaiś ca saṃmitam । hanta te kathayiṣyāmi viṣṇor divyāṃ kathāṃ śṛṇu । yadā yadā hi dharmasya glānir bhavati bhārata । dharmasaṃsthāpanārthāya tadā saṃbhavati prabhuḥ । tasya hy ekā mahārāja mūrtir bhavati sattama । nityaṃ diviṣṭhā yā rājaṃs tapaś carati duścaram । dvitīyā cāsya śayane nidrāyogam upāyayau । prajāsaṃhārasargārthaṃ kim adhyātmavicintakam । pūrṇe yugasahasre tu devadevo jagatpatiḥ ।।
pitāmaho lokapālāś candrādityau hutāśanaḥ । devāḥ saptarṣayaś caiva tryambakaś ca mahāyaśāḥ ।। vāyuḥ samudrāḥ śailāś ca tasya dehe samāśritāḥ । purāṇadevo atha purāṇi cakre pradīptavaiśvānaratulyatejāḥ ।।
naṣṭe devāsuranare pranaṣṭoragarākṣase ।। hatau prabhavatā tena tayor dattvāmitaṃ varam ।। puṣkare yatra saṃbhūtā devāḥ sarṣigaṇāḥ purā ।। purāṇaṃ kathyate yatra vedaśrutisamāhitam ।।
yatra viṣṇuḥ suraśreṣṭho vārāhaṃ rūpam āsthitaḥ ।। mahīṃ sāgaraparyantāṃ saśailavanakānanām । agnijihvo darbhalomā brahmaśīrṣo mahātapāḥ ।। ājyanāsaḥ sruvas tuṇḍaḥ sāmaghoṣasvano mahān ।।
prāyaścittanakho dhīraḥ paśujānur mahāvṛṣaḥ ।। vāyvantarātmā mantrasphig vikṛtaḥ somaśoṇitaḥ ।। prāgvaṃśakāyo dyutimān nānādīkṣābhir ācitaḥ ।। nānāchandogatipatho guhyopaniṣadāsanaḥ ।
chāyāpatnīsahāyo vai maṇiśṛṅga ivocchritaḥ ।। rasātalatale magnāṃ rasātalatalaṃ gataḥ । ekārṇavajale bhraṣṭām ekārṇavagatiḥ prabhuḥ ।। pūrvaṃ lokahitārthāya daṃṭrābhyām ujjahāra gām । tataḥ svasthānam ānīya pṛthivīṃ pṛthivīśvaraḥ । mumoca pūrvaṃ manasā dhārayitvā dharādharān । sadyo jagāma nirvāṇaṃ medinī tasya dhāraṇāt । cakāra ca namaskāraṃ tasmai devāya vedhase ।
sahasraśīrṣo devādiś cakāra jagatīṃ punaḥ ।। uddhṛtā pṛthivī devī sāgarāmbudharā purā ।। yatra bhūtvā mṛgendreṇa hiraṇyakaśipur hataḥ ।। daityānām ādipuruṣaś cakāra tapa uttamam ।।
jalopavāsas tasyāsīt sthānamaunadṛḍhavrataḥ ।। brahmā prītamanās tasya tapasā niyamena ca ।। vimānenārkavarṇena haṃsayuktena bhāsvatā ।। rudrair viśvasahāyaiś ca yakṣarākṣasakiṃnaraiḥ ।।
nakṣatraiś ca muhūrtaiś ca khecaraiś ca mahāgrahaiḥ ।। rājarṣibhiḥ puṇyatamair gandharvair apsarogaṇaiḥ ।। brahmā brahmavidāṃ śreṣṭho daityaṃ vacanam abravīt ।। varaṃ varaya bhadraṃ te yatheṣṭaṃ kāmam āpnuhi ।।
na mānuṣāḥ piśācā vā hanyur māṃ devasattama ।। śapeyus tapasā yuktā varam etaṃ vṛṇomy aham ।। na śuṣkeṇa na cārdreṇa syān na cānyena me vadhaḥ ।। pāṇiprahāreṇaikena sabhṛtyabalavāhanam । yo māṃ nāśayituṃ śaktaḥ sa me mṛtyur bhaviṣyati । nākāśe vā na bhūmau vā rātrau vā divase api vā । nāntar vā na bahir vāpi syād vadho me pitāmaha । paśubhir vā mṛgendrair vā pakṣibhir vā sarīsṛpaiḥ ।
salilaṃ cāntarikṣaṃ ca nakṣatrāṇi diśo daśa ।। dhanadaś ca dhanādhyakṣo yakṣaḥ kiṃpuruṣādhipaḥ ।। evam uktas tu daityena svayaṃbhur bhagavāṃs tadā । uvāca daityarājaṃ taṃ prahasan nṛpasattama । na divā na ca rātrau vā na me mṛtyur bhaviṣyati । sarvān kāmān imāṃs tāta prāpsyasi tvaṃ na saṃśayaḥ ।।
vairājaṃ brahmasadanaṃ brahmarṣigaṇasevitam ।। śrutvā devā varaṃ taṃ ca dattaṃ salilayoninā । vibhuṃ vijñāpayām āsur devāḥ śakrapurogamāḥ । varapradānaṃ śrutvaiva pitāmaham upasthitāḥ ।। tat prasīdasva bhagavan vadho asya pravicintyatām ।।
sraṣṭā ca havyakavyānām avyaktaḥ prakṛtir dhruvaḥ ।। provāca bhagavān vākyaṃ sarvān devagaṇāṃs tadā ।। tapaso ante asya bhagavān vadhaṃ viṣṇuḥ kariṣyati ।। svāni sthānāni divyāni jagmus te vai mudā yutāḥ ।।
hiraṇyakaśipur daityo varadānena darpitaḥ ।। satyadharmaratān dāntān purā dharṣitavāṃs tu saḥ ।। trailokyaṃ vaśam ānīya svarge vasati dānavaḥ ।। yajñiyān akarod daityān ayajñīyāś ca devatāḥ ।।
maruto apsarasaś caiva gandharvā brahmaviddvijāḥ । ṛṣināgāḥ suparṇāś ca ye cānye apy evamādayaḥ । śaraṇyaṃ śaraṇaṃ viṣṇum upatasthur mahābalam ।। nārāyaṇaṃ vibhuḥ devāḥ śaraṇyaṃ śaraṇyaṃ gatāḥ ।।
tvaṃ hi naḥ paramo dhātā brahmādīnāṃ surottama ।। kṣayāya ditivaṃśasya śaraṇaṃ tvaṃ bhavasva naḥ ।। tathaiva tridivaṃ devāḥ pratipadyata māciram ।। avadhyam amarendrāṇāṃ dānavendraṃ nihanmi tam ।।
hiraṇyakaśipo rājann ājagāma hariḥ sabhām ।। sabhāṃ hiraṇyakaśipor jagāma harir īśvaraḥ । nārasiṃhena vapuṣā pāṇiṃ saṃspṛśya pāṇinā ।। jīmūtaghanadīptaujā jīmūta iva vegavān ।।
devādir ditijān vīro nṛsiṃhaḥ samupādravat । samutpatya nakhais tīkṣṇair vidārya nihato yudhi । dṛptair daityagaṇair guptaṃ hatavān ekapāṇinā ।। yatra vāmanam āśritya rūpaṃ daityavināśanam ।। vikramais tribhir akṣobhyāḥ kṣobhitās te mahāsurāḥ ।।
vegavān ketumān ugraḥ sogravyagro mahāsuraḥ ।। prahrādo aśvaśirāḥ kumbhaḥ saṃhrādo gaganapriyaḥ ।। vepanaś ca mahārathaḥ । bṛhatkīrtir mahājihvaḥ ।
śarabhaḥ śalabhaś caiva kupanaḥ kopanaḥ krathaḥ ।। dīrghajihvo arkanayano mṛdupādo mṛdupriyaḥ ।। candrahantā krodhahantā krodhavardhana eva ca ।। gariṣṭhaś ca variṣṭhaś ca pralambanarakāv ubhau ।।
asilomā pulomā ca bāṣkalaḥ pramado madaḥ ।। ekākṣaś candrahā rāhuḥ saṃhrādaḥ sṛmaraḥ svanaḥ ।। aśmayantrāyudhopetā bhiṇḍipālāyudhās tathā ।। pāśamudgarahastā vai tathā laguḍapāṇayaḥ ।।
nānāpraharaṇā ghorā nānāveṣā mahājavāḥ ।। kharoṣṭravadanāś caiva varāhavadanās tathā ।। ākhudarduravaktrāś ca ghorā vṛkamukhās tathā ।। nakrameṣānanāḥ śūrā gojāvimahiṣānanāḥ ।।
garuḍānanāḥ khaḍgamukhā mayūravadanās tathā ।। cīrasaṃvṛtagātrāś ca tathā valkalavāsasaḥ ।। nānāveṣadharā daityā nānāmālyānulepanāḥ ।। kramamāṇaṃ hṛṣīkeśam upāvartanta sarvaśaḥ ।।
rūpaṃ kṛtvā mahābhīṃaṃ jahārāśu sa medinīm ।। nabhaḥ prakramamāṇasya nābhyāṃ kila samāsthitau ।। viṣṇor amitavīryasya vadanty evaṃ dvijātayaḥ ।। dadau śakrāya vasudhāṃ viṣṇur balavatāṃ varaḥ ।।
vedavidbhir dvijair etat kathyate vaiṣṇavaṃ yaśaḥ ।। dattātreya iti khyātaḥ kṣamayā parayā yutaḥ ।। cāturvarṇye ca saṃkīrṇe dharme śithilatāṃ gate ।। prajāsu śīryamāṇāsu dharme cākulatāṃ gate ।।
cāturvarṇyam asaṃkīrṇaṃ kṛtaṃ tena mahātmanā ।। varadena varo datto dattātreyeṇa dhīmatā ।। śatāni daśa bāhūnāṃ bhaviṣyati na saṃśayaḥ ।। durnirīkṣyo arivṛndānāṃ yuddhasthaś ca bhaviṣyasi ।।
kathito vai mahārāja yathāśrutam ariṃdama । bhūyaś ca jāmadagnyo ayaṃ prādurbhāvo mahātmanaḥ ।। rāmo arjunam anīkasthaṃ jaghāna nṛpatiṃ prabhuḥ ।। dharṣayitvā yathākāmaṃ krośamānaṃ ca meghavat ।।
paraśvadhena dīptena jñātibhiḥ sahitasya vai ।। triḥsaptakṛtvaḥ pṛthivī tena niḥkṣatriyā kṛtā ।। sarvapāpavināśāya vājimedhena ceṣṭavān ।। mārīcāya dadau prītaḥ kaśyapāya vasuṃdharām ।।
dadau tasmin mahāyajñe vājimedhe mahāyaśāḥ ।। tiṣṭhate devavac chrīmān mahendre parvatottame ।। kṛṣṇājinottarīyaṃ ca jaṭāmakuṭamaṇḍalī । jāmadagnya iti khyātaḥ prādurbhāvo mahātmanaḥ ।।
jajñe daśarathasyātha putraḥ padmāyatekṣaṇaḥ ।। loke rāma iti khyātas tejasā bhāskaropamaḥ ।। tam apy āhur manuṣyendraṃ sarvabhūtapates tanum ।। vadhārthaṃ devaśatrūṇāṃ durdharāṇi surair api ।।
nihatau ca nirāśau ca kṛtau tena mahātmanā ।। bhagnaṃ māheśvaraṃ cāpaṃ krīḍatā līlayā purā ।। lakṣmaṇānucaro rāmaḥ sarvabhūtahite rataḥ ।। pūrvocitatvādyā lakṣmīr bhartāram anugacchati ।।
janasthāne vasan kāryaṃ tridaśānāṃ cakāra saḥ ।। jaghāna puruṣavyāghrau gandharvau śāpavikṣatau ।। surendravajrāśanitulyasāraiḥ śaraiḥ śarīreṣu viyojitau balāt ।। vālī vinihataḥ saṃkhye sugrīvaś cābhiṣecitaḥ ।।
yatrāvadhyaṃ rākṣasendraṃ rāvaṇaṃ yudhi durjayam ।। trailokyarāvaṇaṃ krūraṃ rākṣasaṃ rākṣaseśvaram ।। durnirīkṣyaṃ suragaṇair varadānena darpitam ।। mahābhraghanasaṃkāśaṃ mahākāyaṃ mahābalam ।।
sabhrātṛputrasacivaṃ sasainyaṃ krūraniścayam । rāvaṇaṃ nijaghānāśu rāmo bhūtapatiḥ purā ।। samare yuddhaśauṇḍena tathānye cāpi rākṣasāḥ ।। daśāśvamedhāñ jārūthyān ājahāra nirargalān ।।
na vittaharaṇaṃ cāsīd rāme rājyaṃ praśāsati ।। sarvam āsīj jagaddāntaṃ rāme rājyaṃ praśāsati ।। na ca sma vṛddhā bālānāṃ pretakāryāṇi kurvate ।। śūdrāś caiva hi varṇāṃs trīñ śuśrūṣanty anahaṃkṛtāḥ ।।
rāma eko abhavad bhartā rāmaḥ pālayitābhavat ।। arogāḥ prāṇinaś cāsan rāme rājyaṃ praśāsati ।। pṛthivyāṃ sahavāso abhūd rāme rājyaṃ praśāsati ।। rāmo rāmo rāma iti prajānām abhavat kathāḥ । rāmārāmaṃ jagadbhūtaṃ rāme rājyaṃ praśāsati ।
rāme nibaddhās tattvārthā māhātmyaṃ tasya dhīmataḥ ।। ājānabāhuḥ sumukhaḥ siṃhaskandho mahābhujaḥ ।। ayodhyādhipatir bhūtvā rāmo rājyam akārayat ।। avyucchinno abhavad rāṣṭre dīyatāṃ bhujyatām iti ।।
ati sūryaṃ ca candraṃ ca rāmo dāśarathir babhau ।। hitvāyodhyāṃ divaṃ yāto rāghavo asaumahābalaḥ ।। rāvaṇaṃ sagaṇaṃ hatvā divam ācakrame prabhuḥ ।। vikhyāto māthure kalpe sarvalokahitāya vai ।।
ariṣṭaṃ vṛṣabhaṃ keśiṃ pūtanāṃ daityadārikām ।। daityān mānuṣadehasthān sūdayām āsa vīryavān ।। narakaś ca hataḥ saṃkhye yavanaś ca mahābalaḥ ।। durācārāś ca nihatāḥ pārthivā ye mahītale ।।
navame dvāpare viṣṇur aṣṭāviṃśe purābhavat । vedavyāsas tadā jajñe jātūkarṇyapuraḥsaraḥ । eko vedaś caturdhā tu kṛtas tena mahātmanā । janito bhārato vaṃśaḥ satyavatyāḥ sutena ca । atītāḥ kathitā rājan kathyante cāpy anāgatāḥ । kalkī viṣṇuyaśā nāma bhūyaś cotpatsyate prabhuḥ ।। saṃbhalagrāmako dvijaḥ । sarvalokahitārthāya । daśamo bhāvyasaṃpanno yājñavalkyapuraḥsaraḥ । kṣapayitvā ca tān sarvān bhāvinārthena coditān । gaṅgāyamunayor madhye niṣṭhāṃ prāpsyati sānugaḥ । tataḥ kāle vyatīte tu sāmātye sahasainike । nṛpeṣv atha pranaṣteṣu tadā tv apragrahāḥ prajāḥ ।। kṣaṇena nirvṛte caiva hatvā cānyonyam āhave । parasparahṛtasvāś ca nirākrandāḥ suduḥkhitāḥ । evaṃ kaṣṭam anuprāptāḥ kalisaṃdhyāṃśake tadā । prajāḥ kṣayaṃ prayāsyanti sārdhaṃ kaliyugena ha । kṣīṇe kaliyuge tasmiṃs tataḥ kṛtayugaṃ punaḥ । prapatsyate yathānyāyaṃ svabhāvād eva nānyathā । anukarṣan sa vai senāṃ hastyaśvarathasaṃkulām । pragṛhītāyudhair viprair vṛtaḥ śatasahasraśaḥ । niḥśeṣāñ śuddharājāṃs tāṃs tadā sa tu kariṣyati । pāṣaṇḍān mlecchajātīṃś ca dasyūṃś caiva sahasraśaḥ । nātyarthaṃ dhārmikā ye ca ye ca dharmadviṣaḥ kvacit । udīcyā madhyadeśasthāḥ pārvatīyās tathaiva ca । prācyān pratīcyāṃś ca tathā vindhyapṛṣṭhaparānugān । tathaiva dākṣiṇātyāṃś ca draviḍān siṃhalaiḥ saha । gāndhārān pāradāṃś caiva pahlavān yavanāñ śakān । tukhārān barbarāṃś caiva śvānikān daradān khaśān । lambakāṃś ca maruṃdhāṃś ca kirātāṃś caiva sa prabhuḥ । pravṛttacakro balavān dasyūn āmantako balī । adhṛṣyaḥ sarvabhūtānāṃ pṛthivīṃ vicariṣyati । mānuṣaḥ sa tu saṃjajñe devasyāgrasya dhīmataḥ । pūrvajanmani viṣṇuḥ sa pramatir nāma vīryavān । gātreṇa vai candramasaḥ pūrṇe kaliyuge abhavat । ity etā vāsudevasya daśa saṃbhūtayaḥ smṛtāḥ । taṃ taṃ kālaṃ ca kāryaṃ ca taṃ tathoddeśakāriṇam । aṃśena triṣu lokeṣu tāṃs tān yonīn viśaty api । pañcaviṃśotthitaḥ kalkī pañcāśaccharadāṃ samāḥ । vinighnan sarvabhūtāni mānuṣāṃś caiva sarvaśaḥ । kṛtvā bījāvaśeṣāṃ tu mahīṃ krūreṇa karmaṇā । saṃyodhayitvā ca khalān prāyas tān apy adhārmikān । tad eṣa vai tadā kalkī caritārthaḥ sasainikaḥ । prajānāṃ sādhayitvā ca saṃsiddhārthaḥ punaḥ svayam । vṛthānyonyaṃ prakupitān saṃhariṣyati mohitān । purāṇi hatvā grāmāṃś ca tadā duṣpragrahāḥ prajāḥ । pranaṣṭaśrutidharmāś ca naṣṭavarṇāśramās tathā । hvasvā alpāyuṣaś caiva bhaviṣyanti kalau yuge । saritparvatasevinyaḥ patramūlaphalāśanāḥ । cīrapatrājinadharā gahvaraṃ ghoram āśritāḥ । alpāyuṣo naṣṭavārtā bahubādhāḥ suduḥkhitāḥ ।
prādurbhāvāḥ purāṇeṣu gīyante brahmavādibhiḥ ।। purāṇaṃ vartate yatra vedaśrutisamāhitam ।। kīrtitaṃ kīrtanīyasya sarvalokaguroḥ prabhoḥ ।। viṣṇor amitavīryasya yaḥ śṛṇoti kṛtāñjaliḥ ।।
sarvapāpavinirmukto dhanaputrapaśūṃl labhet । nāśubhaṃ vidyate tasya putravān dyutimān bhavet । ṛddhiṃ samṛddhiṃ vipulāṃś ca bhogān prāpnoti śīghraṃ bhagavatprasādāt ।। vaikuṇṭhatvaṃ ca deveṣu kṛṣṇatvaṃ mānuṣeṣu ca ।। saṃpratyatītāṃ bhāvyāṃ ca śṛṇu rājan yathātatham ।।
nārāyaṇo hy anantātmā prabhavo avyaya eva ca ।। brahmā śakraś ca somaś ca dharmaḥ śukro bṛhaspatiḥ ।। eṣa viṣṇur iti khyāta indrād avarajo abhavat ।। vadhārthaṃ suraśatrūṇāṃ daityadānavarakṣasām ।।
so asṛjat pūrvapuruṣaḥ purākalpe prajāpatīn ।। tebhyo abhavan mahātmabhyo bahudhā brahma śāśvatam ।। kīrtitaṃ kīrtanīyasya kīrtyamānaṃ nibodha me ।। āsīt trailokyavikhyātaḥ saṃgrāmas tārakāmayaḥ ।।
ghnanti devān sagandharvān sayakṣoragacāraṇān ।। trātāraṃ manasā jagmur devaṃ nārāyaṇaṃ prabhum ।। sārkacandragrahagaṇaṃ chādayanto nabhastalam ।। anyonyavegābhihatāḥ pravavuḥ sapta mārutāḥ ।।
rarāsa ghorair utpātair dahyamānam ivāmbaram ।। nyubjāni ca vimānāni prapatanty utpatanti ca ।। arūpavanti rūpāṇi tasminn utpātalakṣaṇe ।। timiraughaparikṣiptā na rejuś ca diṣo daśa ।।
dyaur na bhāty abhibhūtārkā ghoreṇa tamasā vṛtā ।। vapuḥ saṃdarśayām āsa divyaṃ kṛṣṇavapur hariḥ ।। tejasā vapuṣā caiva kṛṣṇaṃ kṛṣṇam ivācalam ।। dhūmāndhakāravapuṣaṃ yugāntāgnim ivotthitam ।।
cāmīkarakarāsaktam āyudhair upaśobhitam ।। nandakānanditakaraṃ śarāśīviṣadhāriṇam ।। viṣṇuśailaṃ kṣamāmūlaṃ śrīvṛkṣaṃ śārṅgaśṛṅgiṇam ।। candrārkacakraracite mandarākṣadhṛtāntare ।।
tārakācitrakusume grahanakṣatravandhure ।। dadṛśus te sthitaṃ devaṃ divyalokamaye rathe ।। jayaśabdaṃ puraskṛtya śaraṇyaṃ śaraṇaṃ gatāḥ ।। tuṣṭuvuś ca jagannāthaṃ devaṃ nārāyaṇaṃ harim । jaya deva jagannātha jaya deva janārdana । jaya deva prabho viṣṇo jaya śaṅkhagadādhara । namas tubhyaṃ hṛṣīkeśa namo deva janārdana । ādideva jagannātha bhūtabhāvanabhāvana । namas tubhyaṃ prabho viṣṇo bhūtādipataye namaḥ । nama ādyāya bījāya puruṣāya namo namaḥ । namo astu te jagannātha namo bhūyo mahātmane । kiṃ vānena jagannātha namaskāreṇa keśava । rakṣa naḥ sakalān devān daityapāśavipāśitān ।
manaś cakre vināśāya dānavānāṃ mahāmṛdhe ।। uvāca devatāḥ sarvāḥ sapratijñam idaṃ vacaḥ ।। jitā me dānavāḥ sarve trailokyaṃ pratigṛhyatām ।। devāḥ prītiṃ parāṃ jagmuḥ prāpyevāmṛtam uttamam ।।
pravavuś ca śivā vātāḥ prasannāś ca diśo daśa ।। dīptimanti ca tejāṃsi cakrur arkaṃ pradakṣiṇam ।। virajaskā babhur mārgā nākamārgādayas trayaḥ ।। āsañ śubhānīndriyāṇi narāṇām antarātmasu ।।
yajñeṣu ca haviḥ svādu śivam āpa ca pāvakaḥ ।। sarve lokā mudānvitāḥ । babhūvur adhikāś caiva । prītyā paramayā yuktā devadevasya bhūpateḥ ।
viṣṇor dattapratijñasya śrutvārinidhane giram ।। nihanmi dānavāndṛptān yuṣmākaṃ vigrahaiḥ saha । giraṃ te dānavān ugrān menire nihatān yudhi । udyogaṃ vipulaṃ cakrur yuddhāya yudhi durjayāḥ ।। catuścakraṃ suvapuṣaṃ sukalpitamahāyudham ।।
racitaṃ ratnajālaiś ca hemajālaiś ca śobhitam ।। divyāstratūṇīradharaṃ payodharanināditam ।। gadāparighasaṃpūrṇaṃ mūrtimantam ivārṇavam ।। sapatākadhvajodagraṃ sādityam iva mandaram ।।
yuktam ṛkṣasahasreṇa sahasrāmbudanāditam ।। atiṣṭhat samarākāṅkṣī meruṃ dīpta ivāṃśumān ।। śailotkarimasaṃkāśaṃ nīlāñjanacayopamam ।। timirodgārikiraṇaṃ garjantam iva toyadam ।।
āyasaiḥ parighaiḥ pūrṇaṃ kṣepaṇīyaiś ca mudgaraiḥ ।। śobhitaṃ trāsanīyaiś ca tomaraiḥ saparaśvadhaiḥ ।। yuktaṃ kharasahasreṇa so adhyārohad rathottamam ।। pramukhe tasya sainyasya dīptaśṛṅga ivācalaḥ ।।
syandanaṃ vāhayām āsa sapatnānīkamardanam ।। varāhaḥ pramukhe tasthau sāvaroha ivācalaḥ ।। sphuraddantauṣṭhavadanaḥ saṃgrāmaṃ so abhyakāṅkṣata ।। vyūhito dānavair vyūhaiḥ paricakrāma vīryavān ।।
śvetaśailapratīkāśo yuddhāyābhimukhaḥ sthitaḥ ।। yuddhāyātiṣṭhad āyasto dharādhara ivāparaḥ ।। abhavad daityasainyasya madhye ravir ivoditaḥ ।। daityavyūhagato bhāti sanīhāra ivāṃśumān ।।
pramukhe devasenāya rarāja girisaṃnibhaḥ । hasaṃs tiṣṭhati daityānāṃ pramukhe sumukho grahaḥ ।। siṃhavyāghragatāś cānye varāharkṣagatāḥ pare ।। nānāpakṣigatāḥ kecit kecit pavanavāhanāḥ ।।
ekapādā dvipādāś ca nanṛtur yuddhakaṅkṣiṇaḥ ।। dṛptaśārdūlanirghoṣā nedur dānavapuṃgavāḥ ।। bāhubhiḥ parighākārais tarjayanti sma dānavāḥ ।। cikrīḍus te śataghnībhiḥ śitadhāraiś ca mudgaraiḥ ।।
cakraiś ca daityapravarāś cakrur ānanditaṃ balam ।। kāṅkṣanto vijayaṃ yuddhe dānavā yuddhadurmadāḥ । devān abhimukhaṃ tasthau meghānīkam ivoddhatam ।। balaṃ raṇaughābhyudayābhyudīrṇaṃ yuyutsayonmattam ivābabhāse ।।
surāṇāṃ sarvasainyasya vistaraṃ vaiṣṇavaṃ śṛṇu ।। sabalāḥ sānugāś caiva saṃnahyanta yathākramam ।। grāmaṇīḥ sarvadevānām āruroha suradvipam ।। sucārucakracaraṇo hemavajrapariṣkṛtaḥ ।।
dīptimadbhiḥ sadasyaiś ca brahmarṣibhir abhiṣṭutaḥ ।। gupto balāhakagaṇaiḥ parvatair iva kāmagaiḥ ।। havir dhāneṣu gāyanti viprā makhamukhe sthitāḥ ।। indraṃ samupanṛtyanti śataśo hy apsarogaṇāḥ ।।
yukto hayasahasreṇa manomārutaraṃhasā ।। kṛtsnaḥ parivṛto merur bhāskarasyeva tejasā ।। tasthau suragaṇānīke daityān nādena bhīṣayan ।। śaṅkhamuktāṅgadadharo bibhrat toyamayaṃ vapuḥ ।।
śaṅkhamuktāmalatanuḥ śītībhūto ayam ambupaḥ । vāyvīritajalodgāraiḥ kurvaṃl līlāḥ sahasraśaḥ ।। maṇiśyāmottamavapur hārabhārārpitodaraḥ ।। varuṇaḥ pāśahastaḥ san devānīke vyatiṣṭhata ।
yuddhavelām abhilaṣan bhinnavela ivārṇavaḥ ।। maṇiśyāmottamavapuḥ kubero naravāhanaḥ । rājarājeśvaraḥ śrīmān gadāpāṇir adṛśyata ।। prekṣamāṇaḥ śivasakhaḥ sākṣād iva śivaḥ svayam ।।
kṣaumavāsāḥ śivaḥ sākṣāc chivarūpaḥ svayaṃ svayam । varuṇaḥ paścimaṃ pakṣam uttaraṃ naravāhanaḥ ।। svāṃ svāṃ diśaṃ rarakṣus te tasya devabalasya ha ।। śriyā jājvalyamānena dīpyamānaiś ca raśmibhiḥ ।।
tridivadvāracitreṇa tapatā lokam avyayam ।। cacāra madhye devānāṃ dvādaśātmā dineśvaraḥ ।। himatoyaprapūrṇābhir bhābhir āplāvayañ jagat ।। śaśacchāyāṅkitatanuṃ naiśasya tamasaḥ kṣayam ।।
oṣadhīnāṃ paritrāṇaṃ nidhānam amṛtasya ca ।। dadṛśur dānavāḥ somaṃ himapraharaṇaṃ sthitam ।। saptaskandhagato lokāṃs trīn dadhāra cacāra ca ।। saptasvaragatā yasya yonir gībhir udīryate ।।
yam āhur ākāśagamaṃ śīghragaṃ śabdayoninam ।। pravavau vyathayan daityān pratilomaḥ satoyadaḥ ।। cikrīḍur asibhiḥ śubhrair nirmuktair iva pannagaiḥ ।। yakṣaiś ca sumahābhogaiḥ pannagair garuḍair api ।
śarabhūtāḥ surendrāṇāṃ cerur vyāttamukhā divi ।। upatasthuḥ suragaṇān prahartuṃ dānavaṃ balam ।। kṛṣṇavartmā yugāntābho viśvasya jagataḥ prabhuḥ ।। bhūmyāpovyomabhūtātmā syāmaḥ śāntikaro arihā ।।
jagayonir jagadbījo jagadgurur udāradhīḥ । saparīveṣam udyantaṃ savitur maṇḍalaṃ yathā ।। kareṇa kālīṃ vapuṣā śatrukālapradāṃ gadām ।। dadhārāyudhajātāni śārṅgādīni mahāyaśāḥ ।।
pavanādhikasaṃpātaṃ gaganakṣobhaṇaṃ khagam ।। amṛtārambhanirmuktaṃ mandarādrim ivocchritam ।। mahendreṇāmṛtasyārthe vajreṇa kṛtalakṣaṇam ।। vicitrapatravasanaṃ dhātumantam ivācalam ।।
tīkṣṇatuṇḍogranakharaṃ calatpakṣasamākulam । bhogibhogāvasaktena maṇiratnena bhāsvatā ।। yugānte sendracāpābhyāṃ toyadābhyām ivāmbaram ।। ketuveṣapraticchannaṃ mahākāyaniketanam ।।
sthitaḥ samaradurjeyo daityasainyaṃ vilokayan । suparṇaḥ svena vapuṣā suparṇaṃ khecarottamam ।। dahaṃs tasthau surānīke daityān ativibhīṣayan । gīrbhiḥ paramamantrābhis tuṣṭuvuś ca gadādharam ।।
namas te astu hṛṣīkeśa jahi daityabalaṃ vibho । namas trimūrtaye tubhyaṃ haribrahmaśivātmane । namas traividyarūpāya ṛksāmayajuṣe namaḥ । namo astu yogicintyāya teṣāṃ yogapradāyine । namo vikalpaśūnyāya namo vijñaptirūpine । yaṃ ca jñānamayaṃ tejaḥ pravadanti manīṣiṇaḥ । taṃ natāḥ sma jagannāthaṃ jahi daityagaṇān hare । tvāṃ stotuṃ hi vayaṃ deva śaktā varṣaśatair api । na hi deva jagannātha jayasva puruṣottama । itīritāṃ giriṃ śrutvā gantum abhyudyato hariḥ । vārirājaparikṣiptaṃ devarājavirājitam ।। yayau hitaṃ devapathaṃ dīptabhāskaratejasam । pavanāviddhanirghoṣaṃ saṃpradīptahutāśanam ।।
balaṃ balavaduddhūtaṃ yuddhāya samavartata ।। svasty astv iti stuvaṃs tatra devān āṅgiraso abravīt । svasty astu daityebhya iti uśanā vākyam abravīt ।। svasti daityebhya iti cāpy uśanā vākyam ādade ।
surāṇām asurāṇāṃ ca parasparajayaiṣiṇām ।। sarvadevamayo yas tu sarvadharmamayas tu yaḥ । tasya viṣṇoḥ sureśasya tejasā vidhṛtāḥ surāḥ । sabalāḥ sānugāś caiva tridaśāś ca madotkaṭāḥ । prahartuṃ dānavaṃ sainyaṃ tarasā hi samabhyayuḥ । samīyur yudhyamānā vai parvatā iva parvataiḥ ।। dharmādharmasamāyuktaṃ darpeṇa vinayena ca ।।
utpatadbhiś ca gaganaṃ sāsihastaiḥ samantataḥ ।। cāpair visphāryamāṇaiś ca pātyamānaiś ca mudgaraiḥ ।। jagatas trāsajananaṃ yugasaṃvartakopamam ।। dānavāḥ samare jaghnur devān indrapurogamān ।।
viṣaṇṇamanaso devā jagmur ārtiṃ mahāmṛdhe ।। bhinnoraskā ditisutair vemū raktaṃ vraṇair bahu ।। praviṣṭā dānavīṃ māyāṃ na śekus te viceṣṭitum ।। balaṃ surāṇām asurair niṣprayatnāyudhaṃ kṛtam ।।
śakro daityabalaṃ ghoraṃ viveśa bahulocanaḥ ।। tāmasenāstrajālena tamobhūtam athākarot ।। ghoreṇa tamasāviṣṭāḥ puruhūtasya tejasā ।। vapūṃṣi daityasaṃghānāṃ tamobhūtāny apātayan ।।
petus te dānavagaṇāś chinnapakṣā ivācalāḥ ।। dānavaṃ devasadanaṃ tamobhūtam ivābabhau ।। yugāntoddyotajananīṃ sṛṣṭām aurveṇa vahninā ।। daityāś cādityavapuṣaḥ sadya uttasthur āhave ।।
bhejire candraviṣayaṃ śītāṃśusalilahradam ।। śaśaṃsur vajriṇe devāḥ saṃtaptāḥ śaraṇaiṣiṇaḥ ।। codito devarājena varuṇo vākyam abravīt ।। aurvaḥ pūrvaṃ sa tejasvī sadṛśo brahmaṇo guṇaiḥ ।।
upatasthur munigaṇā devā devarṣibhiḥ saha ।। ṛṣiṃ vijñāpayām āsa purā paramatejasam ।। ṛṣivaṃśeṣu bhagavañś chinnamūlam idaṃ kulam ।। kaumāraṃ vratam āsthāya kleśam evānuvartase ।।
ekadehāni tiṣṭhanti viviktāni vinā prajāḥ ।। bhavāṃs tu tapasā śreṣṭhaḥ prajāpatisamadyutiḥ ।। ādadhat svorjitaṃ tejo dvitīyāṃ kuru vai tanum ।। jagarhe tān ṛṣigaṇān vacanaṃ cedam abravīt ।।
ārṣaṃ vai sevatāṃ karma vanyamūlaphalāśinaḥ ।। brahmacaryaṃ sucaritaṃ brahmāṇam api cālayet ।। asmākaṃ tu vanaṃ vṛttir vanyāśramanivāsinām ।। aśmakuṭṭā daśatapāḥ pañcasaptatapāś ca ye ।।
brahmacaryaṃ puraskṛtya prārthayanti parāṃ gatim ।। evam āhuḥ pare loke brahmacaryavido janāḥ ।। ye sthitā brahmacaryeṇa brāhmaṇā divi te sthitāḥ ।। nāsti loke yaśomūlaṃ brahmacaryāt paraṃ tapaḥ ।।
brahmacaryaṃ samādhatte kim ataḥ paramaṃ tapaḥ ।। brahmacaryaṃ ca caryā ca trayaṃ syād dambhasaṃjñitam ।। yad iyaṃ brahmaṇā sṛṣṭā manasā mānasī prajā ।। mukhanetravikāreṇa sparśanair bhāṣaṇena ca ।
smaraṇaṃ sundarīṇāṃ ca manaso vikṛtiḥ purā । tasyām utpattim āsādya tasyāṃ bījaṃ ka āvehat । pāpātmā vikalo mūḍho bhavādṛśa iti śrutiḥ । smṛtvā brahmapadāt khinno dṛṣṭvā śukraṃ pramuñcati ।
sṛṣṭvā vidrāvayaty ātmā tasyāṃ bījaṃ ka āvahet । brahmacarye yadā bhūte bhaved yadi viniścayaḥ । prāṇino dadhati ke ratiṃ tato । yoṣitāṃ vapuṣi nirghṛṇe aśucau ।
brahmacaryam aparaṃ suniścitāḥ । kurmahe yad abhikāṅkṣitaṃ hṛdi । sṛjadhvaṃ mānasān putrān prājāpatyena karmaṇā ।। na dārayogaṃ bījaṃ vā vratamuktaṃ tapasvinām ।।
vyāhṛtaṃ sadbhir atyartham asadbhir iva me matam ।। dārayogaṃ vinā srakṣye putram ātmatanūruham ।। vanyenānena vidhinā didhakṣantam iva prajāḥ ।। mamanthaikena darbheṇa sutasya prabhavāraṇim ।।
jagato dahanākāṅkṣī putro agniḥ samapadyata ।। didhakṣann iva lokāṃs trīñ jajñe paramakopanaḥ ।। kṣudhā me bādhate tāta jagad dhakṣye tyajasva mām ।। nirdahan sarvabhūtāni vavṛdhe so antako analaḥ ।।
sarvalokapatiḥ prabhuḥ । ājagāma munir yatra vyasṛjat putram uttamam । sa dadarśorum ūrvasya dīpyamānaṃ sutāgninā । aurvakopāgnisaṃtaptāṃl lokāṃś ca ṛṣibhiḥ saha ।
tam uvāca tato brahmā । putredaṃ dhāryatāṃ tejo lokānāṃ kriyatāṃ dayā ।। tathyam etan mama vacaḥ śṛṇu tvaṃ vadatāṃ vara ।। bhojanaṃ cāsya dāsyāmi yena prīto bhaviṣyati ।
matim etāṃ dadātīha paramānugrahāya vai ।। bhagavaṃs tarpitaḥ putraḥ kair havyaiḥ prāpsyate sukham ।। vidhāsyati bhavān asya vīryatulyaṃ mahaujasaḥ ।। mama yonir jalaṃ vipra tac ca me toyapaṃ mukham ।।
taddhavis tava putrasya visṛjāmy ālayaṃ ca tat ।। sahitau vicariṣyāvo niṣprāṇanakarāv iha ।। dahanaḥ sarvabhūtānāṃ sadevāsurarakṣasām ।। praviveśārṇavamukhaṃ nikṣipya pitari prabhām ।।
aurvasyāgneḥ prabhāvajñāḥ svāṃ svāṃ gatim upāśritāḥ ।। aurvaṃ praṇatasarvāṅgo vākyaṃ cedam uvāca ha ।। tapasā te muniśreṣṭha parituṣṭaḥ pitāmahaḥ ।। bhṛtya ity avagantavyaḥ ślāghyo asmi yadi karmaṇā ।।
yat sīdeyaṃ muniśreṣṭha tavaiva syātparājayaḥ ।। śiṣyo asmi te tapaḥśreṣṭha surebhyo me bhayaṃ nuda । nāsti te tapasānena bhayam adyeha suvrata ।। nirindhanām agnimayīṃ duḥsparśāṃ pāvakair api ।।
rakṣiṣyaty ātmapakṣaṃ ca parāṃś ca pradahiṣyati ।। jagāma tridivaṃ hṛṣṭaḥ kṛtārtho dānaveśvaraḥ ।। aurveṇa nirmitā pūrvaṃ pāvakenorvasūnunā ।। śāpo hy asyāḥ purā dattaḥ sṛṣṭā yenaiva tejasā ।।
tenāhaṃ saha saṃgamya yādobhiś ca samāhitaḥ । māyām etāṃ haniṣyāmi tvatprasādān na saṃśayaḥ ।। saṃdideśāgrataḥ somaṃ yuddhāya śiśirāyudham ।। asurāṇāṃ vināśāya jayārthaṃ ca divaukasām ।।
tvanmayaṃ sarvalokānāṃ rasaṃ rasavido viduḥ ।। parivartasy ahorātraṃ kālaṃ jagati yojayan ।। na viduḥ soma devāś ca ye ca nakṣatrayoginaḥ ।। tamaḥ protsārya vapuṣā bhāsayasy akhilaṃ jagat ।।
abdakṛt kālayogātmā ījyo yajñaraso avyayaḥ ।। śītāṃśur amṛtādhāraś capalaḥ śvetavāhanaḥ ।। saumyas tvaṃ sarvabhūtānāṃ timiraghnas tvam ṛkṣarāṭ ।। śamayasvāsurīṃ māyāṃ yayā dahyāma saṃyuge ।।
eṣa varṣāmi śiśiraṃ daityamāyāpakarṣaṇam ।। vimāyān vimadāṃś caiva daityasaṃghān mahāhave ।। veṣṭayanti sma tān ghorān daityān meghagaṇā iva ।। jaghnatur himapātaiś ca pāśapātaiś ca dānavān ।।
mṛdhe ceratur ambhobhiḥ kṣubdhāv iva mahārṇavau ।। jagatsaṃvartakāmbhodaiḥ pravṛttair iva saṃvṛtam ।। tāṃ māyāṃ śamayām āstāṃ devau daiteyanirmitām ।। na śekuś calituṃ daityā viśiraskā ivādrayaḥ ।।
himaplāvitasarvāṅgā niruṣmāṇa ivāgrayaḥ ।। vimānāni vicitrāṇi prapatanty utpatanti ca ।। mayo dadarśa māyāvī dānavān divi dānavaḥ ।। pādapotkaṭakūṭāgrāṃ kandarākīrṇakānanām ।।
īhāmṛgagaṇākīrṇāṃ pavanāghūrṇitadrumām ।। prathitāṃ pārvatīṃ māyāṃ sasṛje sa samantataḥ ।। nijaghne devasaṃghāṃs tān dānavāṃś cāpy ajīvayat ।। aśmabhiś cāyasaghanaiḥ kiraddevagaṇān raṇe ।।
abhavad dyaur asaṃhāryā pṛthivī parvatair iva ।। nāniruddho drumagaṇair devo adṛśyata saṃyuge ।। niṣprayatnaṃ surānīkaṃ varjayitvā gadādharam ।। sahiṣṇutvāj jagatsvāmī na cukrodha gadādharaḥ ।।
devāsuravimardaṃ sa draṣṭukāmo janārdanaḥ ।। māyāyā mayasṛṣṭāyāḥ pravṛddhāyāḥ śamāya vai । tataḥ pravṛddhāv anyonyaṃ pravṛddhajvālaveginau । coditau viṣṇuvākyena tau māyām apakarṣatām ।।
dagdhā sā pārvatī māyā bhasmabhūtā nanāśa ha ।। daityasenāṃ dadahatur yugānteṣv iva mūrcchitau ।। ceratur dānavānīke krīḍantāv anilānalau ।। dānavānāṃ vimāneṣu vimāneṣu samantataḥ ।।
māyāvadhe vinirvṛtte stūyamāne gadādhare ।। saṃprahṛṣṭeṣu deveṣu sādhu sādhv iti sarvaśaḥ ।। dikṣu sarvāsu śuddhāsu pravṛtte dharmasaṃstare ।। prakṛtistheṣu lokeṣu nṛṣu cāritrabandhuṣu ।।
virājamānā devās tu tato munigaṇaiḥ saha । yajñaśobhiṣu deveṣu svargārthaṃ darśayatsu ca ।। bhāve tapasi śuddhānām abhāve pāpakarmaṇām ।। tripādavigrahe dharme adharme pādavigrahe ।।
svadharmastheṣu varṇeṣu loke asminn āśrameṣu ca ।। gīyamānāsu gāthāsu devasaṃstavanādiṣu । praśāntakalmaṣe loke śānte tamasi dāruṇe ।। tanmayā vimalā lokās tābhyāṃ jayakṛtakriyāḥ ।।
kālanemir iti khyāto dānavaḥ pratyadṛśyata ।। mandarotkīrṇasaṃkāśo mahārajatasaṃvṛtaḥ ।। kakṣe mahati saṃvṛddho nidāgha iva pāvakaḥ ।। trailokyāntaravistāri dhārayan vipulaṃ vapuḥ ।।
īrayan mukhaniḥśvāsair vṛṣṭimanto balāhakān ।। didhakṣantam ivāyāntaṃ sarvān devagaṇān mṛdhe ।। saṃvartakāle tṛṣitaṃ dṛptaṃ mṛtyum ivotthitam ।। lambābharaṇapūrṇena kiṃcic calitavarmaṇā ।।
dānavān devanihatān uttiṣṭhata iti bruvan ।। vīkṣanti sma surāḥ sarve bhayavitrastalocanāḥ ।। trivikrame vikramantaṃ nārāyaṇam ivāparam ।। prākrāmadasuro yuddhe trāsayan sarvadevatāḥ ।।
kālanemir babhau daityaḥ saviṣṇur iva mandaraḥ ।। dṛṣṭvā kālam ivāyāntaṃ kālanemiṃ bhayāvaham ।। vyavardhata mahātejās tapānte jalado yathā ।। uttasthur apariśrāntāḥ prāpyevāmṛtam uttamam ।।
tārakāmayasaṃgrāme satataṃ jitakāśinaḥ । rejur āyodhanagatā dānavā yuddhakaṅkṣiṇaḥ ।। prekṣatāṃ cābhavat prītir dānavaṃ kālaneminam ।। te'pi sarve bhayaṃ tyaktvā hṛṣṭā yoddhum upasthitāḥ ।।
vipracittisutaḥ śvetaḥ kharalambāv ubhāv api ।। svarbhānuś cāmaraprakhyo vaktrayodhī mahāsuraḥ ।। dānavāḥ kṛtino jagmuḥ kālaneminam uttamam ।। kālakalpaiś ca musalaiḥ kṣepaṇīyaiś ca mudgaraiḥ ।।
paṭṭisair bhiṇḍipālaiś ca parighaiś cottamāyasaiḥ ।। yugair yantraiś ca nirmuktair argalaiś cāgratāḍitaiḥ ।। dānavā yuddhadurdharṣāḥ saṃgrāmamukhataḥ sthitāḥ । sarpair lelihyamānaiś ca visarpadbhiś ca sāyakaiḥ ।।
vikośaiś cāsibhis tīkṣṇaiḥ śūlaiś ca śitanirmalaiḥ ।। kālanemiṃ puraskṛtya tasthuḥ saṃgrāmamūrdhani ।। dyaur nimīlitanakṣatrā ghananīlāmbudāgame ।। dīptā śītoṣṇatejobhyāṃ candrabhāskaratejasā ।।
toyadāviddhavasanā grahanakṣatrahāsinī ।। saṃpradīptāgnipavanā nārāyaṇaparāyaṇā ।। rarājāstravatī bhīmā yakṣagandharvaśālinī ।। dvāvāpṛthivyoḥ saṃyogo yathā syād yugaparyaye ।।
kṣamāparākramamayaṃ darpasya vinayasya ca ।। pūrvāparābhyāṃ saṃrabdhāḥ sāgarābhyām ivāmbudāḥ ।। vanābhyāṃ pārvatīyābhyāṃ puṣpitābhyāṃ yathā gajāḥ ।। sa dyāṃ divaṃ bhuvaṃ caiva diśaś ca samapūrayat ।।
duṃdubhīnāṃ ca ninadā daityam antardadhuḥ svanam ।। babhañjur bāhubhir bāhūn dvaṃdvam anye yuyutsavaḥ ।। sasarjur ājau nistriṃśān gadā gurvīś ca dānavāḥ ।। paripetur bhṛśaṃ kecin nyubjāḥ kecic ca jajñire ।।
samīyus te susaṃrabdhā roṣād anyonyam āhave ।। rathā rathair nirudhyante padātāś ca padātibhiḥ ।। nabhaḥ svasvāna hi yathā nabhasye jaladasvanaiḥ ।। babhūvātha prasaktānāṃ nabhasīva payomucām ।
saṃbādham eke saṃprāpya na śekuś calituṃ rathāḥ ।। saṃhrādamānābharaṇā jaghnus tatrāsicarmiṇaḥ ।। kṣarajjalānāṃ sadṛśā jaladānāṃ samāgame ।। devadānavasaṃkṣubdhaṃ saṃkulaṃ yuddham ābabhau ।।
anyonyabāṇavarṣaṃ tad yuddhadurdinam ābabhau ।। vyavardhata samudraughaiḥ pūryamāṇa ivāmbudaḥ ।। gātrān nāgaśiraḥprakhyā viniṣpetur balāhakāḥ ।। sāgniniṣpeṣapavanā mukhān niścerur arciṣaḥ ।।
pañcāsyāḥ kṛṣṇavapuṣo lelihanta ivoragāḥ ।। divyam ākāśam āvavre parvatair ucchritair iva ।। saṃdhyātapagrastaśikhaḥ sākṣān merur ivācalaḥ ।। apātayad devagaṇān vajreṇeva mahāgirīn ।।
na śekuś calituṃ devāḥ kālanemihatā yudhi ।। yakṣagandharvapatagāḥ petuḥ saha mahoragaiḥ ।। na śekur yatnavanto api yatnaṃ kartuṃ vicetasaḥ ।। jitvetthaṃ devatānīkaṃ gadām āvidhya dānavaḥ । airāvatagataṃ śakram uvācāsurasattamaḥ । āgacchāgaccha devendra nirjito asi mayā raṇe । adyaprabhṛti devendro na tvaṃ bhavasi vṛtrahan । eṣa te gadayā śakra śiro bhetsyāmi paśyataḥ ।। adyaprabhṛti devendro dānavendro aham acyuta । bhaviṣyāmi na saṃdeho hatvā tvām ugrapauruṣam । iti bruvāṇaṃ samare vṛtrahā vajram ādade । jaghāna tarasā śakro vajreṇa hi sa dānavam । vajraṃ tadvakṣasi prāpya bahudhā samapadyata ।। aśaktaṃ vajram āsīt tu dānavaṃ hantum ojasā । punaḥ papāta sahasā śakrasyaiva tadā karam । kālanemis tu sahasā gadām ādāya yatnataḥ । airāvatasya rabhasā jaghānaikaṃ sa mastakam । sa vinirbhinnakumbhas tu papāta dharaṇītale ।। sasrāva rudhiraṃ tīkṣṇaṃ gajarājas tadā balī । punaś ca gadayā rājaṃs tadā samaramūrdhani । jaghāna dānavendras tu vṛtrahantāram ojasā । utsṛjya sahasā śakro gajarājaṃ puraṃdaraḥ । bhinnavarmāsthinicayo mukhāc choṇitam udvaman ।। papātorvyāṃ mahārāja kiṃcid viśramya bhūtale । utsṛjya sahasā śakraḥ svargalokaṃ mahīpate । manuṣyalokaṃ saṃprāpya mānuṣīṃ tanum āvrajat ।
airāvatagataḥ saṃkhye calituṃ na śaśāka ha ।। nirvyāpāraḥ kṛtas tena vipāśo varuṇo mṛdhe ।। agnimārutayor nāśaṃ kṛtvā sa ditijeśvaraḥ । jaghāna devarājam ca somaṃ varuṇam aśvinau । ādityavasurudrādīn aśeṣāṃś ca divaukasaḥ । tato atīva prakurvīta āpo vasur amitrahā । kālanemiṃ jaghānājau śaktyā guha ivāparaḥ ।। śaktyā nirbhinnahṛdayo dhātumān iva parvataḥ । susrāva rudhiraṃ bhūmau kālanemir mahāsuraḥ । tato atikrodhatāmrākṣaḥ śaktim udyamya vegavān । svaśaktyā tāḍayām āsa vasum urvyāṃ papāta saḥ । dhanadaś ca kṛtāntaś ca varuṇaś ca śacīpatiḥ ।। ekadaiva nijaghnus te sāyudhair anibarhaṇaiḥ । nivārya tāni śastrāṇi tāñ jaghāna pṛthak pṛthak । yamena preṣitaṃ daṇḍaṃ jagṛhe sa mahāsuraḥ । taṃ dṛṣṭvā vismitāḥ sarve lokapālā mahaujasaḥ । jaghāna vajreṇa ruvā devarājaḥ śatakratuḥ ।। vajreṇa nihato daityo na cakampe girir yathā । punar vajreṇa taṃ daityam indro mārutavartmani । sthitas tadā jṛmbhaṇena jigīrṇe sāyudhaṃ hariḥ । praviveśa susūkṣmeṇa kukṣiṃ rūpeṇa vṛtrahā । tatkṣaṇād eva devendraḥ pārśvaṃ nirbhidya niryayau ।। kavacenābhiguptaḥ sa nārāyaṇamayena ca । tataḥ śūlam amoghaṃ tu śaṃkaro hantum ādade । prajāpatir uvācedaṃ mayā dattavaro balī । na śūlena na cānyena hantuṃ śakyo mahāsuraḥ । śūlaṃ etad amoghaṃ ca mā prayuñkṣva mahāsure ।। ity uktaḥ śūlapāṇiḥ sa saṃjahārāyudhaṃ svakam । etasminn antare devāḥ kālanemibhayāturāḥ । ūcuḥ kṛṣṇaṃ mahātmāno gīrbhiḥ stutvā janārdanam । mumucuḥ svāni śastrāṇi śataśo atha sahasraśaḥ । vilapaṃl lokapāleśas tyājito dhanadakriyām ।।
tadaiva lokapālāś ca nihatās tena saṃyugam । yāmyām avasthām amaro nītaḥ svāṃ diśam āviśat ।। lokapālās tu te sarve mānuṣīṃ tanum āsthitāḥ । vihāya svapadaṃ rājan vivadanti sma mānuṣe । dikṣu sarvāsu dehaṃ svaṃ caturdhā vidadhe tadā ।।
jahāra lakṣmīṃ somasya taṃ cāsya viṣayaṃ mahat ।। sāyanaṃ cāsya viṣayaṃ jahāra dinakarma ca ।। vāyuṃ ca tarasā jitvā cakārātmavaśānugam ।। cakārātmavaśe vīryād dehabhūtāś ca sindhavaḥ ।।
sthāpayām āsa jagatīṃ suguptāṃ dharaṇīdharaiḥ ।। sarvalokamayo daityaḥ sarvalokabhayāvahaḥ ।। pāvakānilasaṃghāto rarāja yudhi dānavaḥ ।। taṃ tuṣṭuvur daityagaṇā devā iva pitāmaham ।।
vedo dharmaḥ kṣamā satyaṃ śrīś ca nārāyaṇāśrayā ।। vaiṣṇavaṃ padam anvicchan yayau nārāyaṇāntikam ।। dānavānāṃ vināśāya bhrāmayantaṃ gadāṃ śubhām ।। svārūḍhaṃ svarṇapatrāḍhyaṃ śikhinaṃ kāśyapaṃ khagam ।।
dānavo viṣṇum akṣobhyaṃ babhāṣe kṣubdhamānasaḥ ।। arṇavāvāsinaś caiva madhor vai kaiṭabhasya ca ।। yena naḥ saṃyugeṣv adya bahavo dānavā hatāḥ ।। yena dānavanārīṇāṃ sīmantoddharaṇaṃ kṛtam ।।
ananto bhoginām apsu svayaṃbhūś ca svayaṃbhuvaḥ ।। asya krodhaṃ samāsādya hiraṇyakaśipur hataḥ ।। ājyaṃ maharṣibhir dattam aśnuvanti tridhā hutam ।। asya cakraṃ praviṣṭāni kulāny asmākam āhave ।।
savitus tejasā tulyaṃ cakraṃ kṣipati śatruṣu ।। atikrāntasya kālasya phalaṃ prāpsyati durmatiḥ ।। adya madbāṇaniṣpiṣṭo mayy eva praṇamiṣyati ।। imaṃ nārāyaṇaṃ hatvā dānavānāṃ bhayāvaham ।।
jātyantaragato hy eṣa mṛdhe bādhati dānavān ।। jaghānaikārṇave ghore tāv ubhau madhukaiṭabhau ।। viniveśya svake ūrau nihatau dānaveśvarau । pitaraṃ me jaghānaiko hiraṇyakaśipuṃ purā ।।
yajñakāle baler yo vai kṛtvā vāmanarūpatām । trīṃl lokāṃś ca jahāraiṣa kramamāṇas tribhiḥ kramaiḥ ।। mayā saha samāgamya sadevo vinaśiṣyati ।। vāgbhir apratirūpābhir yuddham evābhyarocayat ।।
kṣamābalena manasā sasmitaṃ vākyam abravīt ।। hatas tvaṃ darpajair doṣaiḥ kṣamāṃ yo atītya bhāṣase ।। na tatra puruṣāḥ santi yatra garjanti yoṣitaḥ ।। prajāpatikṛtaṃ setuṃ ko bhittvā svastimān vrajet ।।
sveṣu sveṣu ca sthāneṣu sthāpayiṣyāmi devatāḥ ।। jahāsa dānavaḥ krodhād dhastāṃś cakre ca sāyudhān ।। krodhād rudhiraraktākṣo viṣṇor vakṣasy atāḍayat ।। udyatāyudhanistriṃśāḥ sarve viṣṇum abhidravan ।।
na cacāla harir yuddhe akampyamāna ivācalaḥ ।। mumoca jvalitāṃ ghorāṃ saṃrabdho garuḍopari ।। sa tena tāḍitaḥ pakṣī cacāla ca punaḥ punaḥ । hariṇā vardhitabalo na moham upagacchati ।
yena tasya suparṇasya patitā mūrdhni sā gadā ।। tadāgamat padā bhūmiṃ pakṣī vyathitavigrahaḥ । loṣṭaiḥ sarṣṭiśilābhiś ca vajrapraharaṇais tataḥ । jaghnus te samare viṣṇuṃ gopālaṃ ca mahāraṇe । bhramantaṃ ghūrṇamānaṃ ca stutiṃ devāḥ pracakrire । jaya deva mahābāho madhukaiṭabhanāśana । hiraṇyakaśipor vakṣo nakhalāṅgaladāraṇa । uttasthau ca raṇād viṣṇur amaraiḥ saṃstutaḥ purā । hataṃ viṣṇuṃ samājñāya śaṅkhaṃ dadhmau sa dānavaḥ । mṛdaṅgāṃś ca tridhā tatra vādayanto mahāsurāḥ । tālāśrayāś ca nanṛtur mahotsava ivābabhau । krodhāt saṃraktanayano vaikuṇṭhaś cakramādade ।। bhujāś cāsya vyavardhanta vyāpnuvanto diśo daśa ।।
vavṛdhe sa punar lokān krāntukāma ivaujasā ।। ṛṣayaḥ saha gandharvais tuṣṭuvur madhusūdanam ।। namo astu devadeveśa śaṅkhacakragadādhara । viṣṇo kṛṣṇa hṛṣīkeśa jahi daityaṃ mahābalam । namas tubhyaṃ virūpākṣa śaṃkarasya jagatpate । pāhi naḥ sakalān asmāñ jahi daityaṃ mahābalam । padbhyām ākramya vasudhāṃ diśaḥ pracchādya bāhubhiḥ ।।
dīptāgnisadṛśaṃ ghoraṃ darśanīyaṃ sudarśanam ।। medosthimajjārudhiraiḥ siktaṃ dānavasaṃbhavaiḥ ।। sragdāmamālāvitataṃ kāmagaṃ kāmarūpiṇam ।। maharṣiroṣair āviṣṭaṃ nityam āhavadarpitam ।।
kravyādāni ca bhūtāni tṛptiṃ yānti mahāmṛdhe ।। cakram udyasya samare krodhadīpto gadādharaḥ ।। ciccheda bāhūṃś cakreṇa śrīdharaḥ kālaneminaḥ ।। tasya daityasya cakreṇa pramamātha balād dhariḥ ।।
kabandhāvasthitaḥ saṃkhye viśākha iva pādapaḥ ।। urasā pātayām āsa garuḍaḥ kālaneminam ।। nipapāta divaṃ tyaktvā kṣobhayan dharaṇītalam ।। sādhu sādhv iti vaikuṇṭhaṃ sametāḥ pratyapūjayan ।।
te sarve bāhubhir vyāptā na śekuś calituṃ raṇe ।। pāṭayan kasyacid vaktraṃ madhye kāṃścid agṛhyata ।। gaganād bhraṣṭasarvāṅgā nipetur dharaṇītale ।। tasthau śakrapriyaṃ kṛtvā kṛtakarmā gadādharaḥ ।।
taṃ deśam ājagāmāśu brahmā lokapitāmahaḥ ।। devadevo hariṃ devaṃ pūjayan vākyam abravīt ।। vadhenānena daityānāṃ vayaṃ ca paritoṣitāḥ ।। tvam eko asya mṛdhe hantā nānyaḥ kaścana vidyate ।।
ṛṣīṇāṃ kadanaṃ kṛtvā mām api pratigarjati ।। yad ayaṃ kālatulyābhaḥ kālanemir nipātitaḥ ।। brahmarṣayas tvāṃ tatrasthāḥ pratīkṣante sadogatāḥ ।। ahaṃ maharṣayaś caiva tatra tvāṃ vadatāṃ vara । vidhivac cārcayiṣyanti gīrbhir divyābhir acyuta ।
sureṣv api sadaityeṣu varāṇāṃ varado bhavān ।। asminn eva mṛdhe viṣṇo śakrāya sumahātmane ।। devāñ śakramukhān sarvān uvāca śubhayā girā ।। śravaṇāvahitair devaiḥ puraskṛtya puraṃdaram ।।
dānavā vikramopetāḥ śakrād api mahattarāḥ ।। vairocaniś ca daityendraḥ svarbhānuś ca mahāgrahaḥ ।। yāmyāṃ yamaḥ pālayatām uttarāṃ ca dhanādhipaḥ ।। abdaṃ hy ṛtumukhaṃ sūryo bhajatām ayanaiḥ saha ।।
hūyantām agnayo viprair vedadṛṣṭena karmaṇā ।। śrāddhena pitaraś caiva tṛptiṃ yāntu yathāsukham ।। trayo varṇāś ca lokāṃs trīṃs tarpayantv ātmajair guṇaiḥ ।। dakṣiṇāś cāpi vartantāṃ yathoktaṃ sarvasatriṇām ।।
tarpayantaḥ pravartantāṃ śivaiḥ saumyaiś ca karmabhiḥ ।। trailokyamātaraḥ sarvāḥ sāgaraṃ yāntu nimnagāḥ ।। svasti vo astu gamiṣyāmi brahmalokaṃ sanātanam ।। visrambho vo na gantavyo nityaṃ kṣudrā hi dānavāḥ ।।
saumyānām ṛjubhāvānāṃ bhavatāṃ cārjavā matiḥ ।। ahaṃ tu duṣṭabhāvānāṃ yuṣmāsu sudurātmanām । asamyag vartamānānāṃ mohaṃ dāsyāmi devatāḥ । yadā ca sudurādharṣaṃ dānavebhyo bhayaṃ bhavet । tadā samupagamyāśu vidhāsye vas tato abhayam । jagāma brahmaṇā sārdhaṃ brahmalokaṃ mahāyaśāḥ ।। dānavānāṃ ca viṣṇoś ca yan māṃ tvaṃ paripṛcchasi ।।
brahmalokaṃ gato brahman vaikuṇṭhaḥ kiṃ cakāra ha ।। viṣṇur daityavadhe vṛtte devair akṛtasatkriyaḥ ।। kaṃ vā dadhāra niyamaṃ sa vibhur bhūtabhāvanaḥ ।। śriyam āpnoti vipulāṃ surāsuranarārcitām ।।
kathaṃ ca brahmalokastho dhuraṃ vahati laukikīm ।। vistareṇa yathātattvaṃ sarvam icchāmi veditum ।। brahmalokaṃ yathārūḍho brahmaṇā saha modate ।। yat tu śakṣyāmy ahaṃ vaktuṃ tan me nigadataḥ śṛṇu ।।
eṣa devamayaś caiva devāś caitan mayā divi ।। yat pravṛttaṃ ca devebhyas tad viddhi madhusūdanāt ।। taṃ somam agniṃ lokaṃ ca veda viṣṇuṃ pitāmahaḥ ।। mathyamāneṣu bhūteṣu tathā loko janārdanāt ।।
tathā vedaiś ca devaiś ca lokaiś ca vidito hariḥ ।। tathā prāṇeśvarāvāptir devānāṃ divi vaiṣṇavī ।। lokatantradharo hy eva mantrair mantra ivārcyate ।। eṣa pāraṃ paraṃ caiva lokānāṃ veda mādhavaḥ ।।
śṛṇu vai yat tadā vṛttaṃ brahmaloke purātanam ।। vavande tān ṛṣīn sarvān viṣṇur ārṣeṇa karmaṇā ।। avandata mahātejāḥ kṛtvā paurvāhṇikaṃ vidhim ।। bhāgaṃ yajñiyam aśnānaṃ svadeham aparaṃ sthitam ।।
paricakrāma so acintyo brahmalokaṃ sanātanam ।। makheṣu ca brahmarṣibhiḥ śataśaḥ kṛtalakṣaṇān ।। yajñair ijyantam ātmānam paśyaṃs tatra cacāra ha ।। arghyodyatabhujāḥ sarve pavitrān taritānanāḥ ।।
namo astu te hṛṣīkeśa madhukaiṭabhasūdana । dāmodara namas te astu padmapatrāyatekṣaṇa ।। prabhus tvaṃ sarvadevānāṃ lokānāṃ prabhur avyayaḥ । tvaṃ yajñas tvaṃ vaṣaṭkāras tvayi sarvaṃ pratiṣṭhitam ।
idaṃ yajñiyam ātithyaṃ mantrataḥ pratigṛhyatām ।। atithis tvaṃ hi mantroktaḥ sa dṛṣṭaḥ satataṃ mataḥ ।। avaiṣṇavasya yajñasya na hi karma vidhīyate ।। sadakṣiṇamahāyajñās tvatprasūtir janārdana ।
yady ātmānam ihāsmābhir ijyamānaṃ nirīkṣase ।। mumude brahmalokastho brahmaiva hi pitāmahaḥ ।। paurāṇaṃ brahmasadanaṃ divyaṃ nārāyaṇāśramam ।। praṇamya cādidevāya brahmaṇe padmayonaye ।।
praviśann eva bhagavān āyudhāni vyasarjayat ।। svadhiṣṭhitaṃ bhūtagaṇaiḥ śāśvataiś ca maharṣibhiḥ ।। timiraughaparikṣiptam apradhṛṣyaṃ surāsuraiḥ ।। vapuṣā padmanābhasya sa deśas tejasā vṛtaḥ ।।
sa sahasraśirā bhūtvā śayanāyopacakrame ।। upatasthe mahātmānaṃ nidrā taṃ kālarūpiṇī ।। viśvasya jagataḥ prabhum ।nārāyaṇaṃ viśvabījam । harir ekārṇavoktena vratena vratināṃ varaḥ ।।
upāsāṃ cakrire viṣṇuṃ devāḥ sarṣigaṇās tadā ।। ādyasya sadanaṃ padmaṃ brahmaṇaḥ sūryasaṃnibham ।। sahasrapatraṃ varṇāḍhyaṃ sukumāraṃ vibhūṣitam । āvartayati lokānāṃ sarveṣāṃ kālaparyayam ।।
prajānāṃ paṅktayo hy oghair niṣpatanti viśanti ca ।। caturdhā svāṃ gatiṃ jagmuḥ kṛtāntoktena karmaṇā ।। viṣṇuṃ nidrāmayaṃ yogaṃ praviṣṭaṃ tamasāvṛtam ।। na vidus taṃ kvacit suptaṃ kvacid āsīnam āsane ।।
ko bhogavān ko dyutimān kṛṣṇāt kṛṣṇataraś ca kaḥ ।। vākyair brahmapadaiś cāpi pramāṇaiḥ sarvalakṣaṇaiḥ । na cainaṃ śekur anveṣṭuṃ karmato janmato api vā ।। purāṇaṃ taṃ purāṇeṣu ṛṣayaḥ saṃpracakṣate ।।
mahāpurāṇāt prabhṛti paraṃ tasya na vidyate ।। tat purāṇād ṛte tasya caritaṃ naiva vidyate । tenemāḥ śrutayo vyāptā vaidikā laukikāś ca yāḥ ।। dānavānām abhāvāya jāgarti madhusūdanaḥ ।।
tataḥ svapiti gharmānte jāgarti jaladakṣaye ।। sa hi yajñāś ca vedāś ca yajñāṅgāni ca sarvaśaḥ । yā tu yajñagatiḥ proktā sa eṣa puruṣottamaḥ । śaratpravṛttayajño hi jāgarti madhusūdanaḥ ।। śaratprabhṛti yajñā hi jāgrati śrīdhare harau ।
vaiṣṇavaṃ karma kurvāṇaḥ supte viṣṇau puraṃdaraḥ ।। akasmād dveṣiṇī ghorā kālarātrir mahīkṣitām ।। jīvitārdhaharī ghorā sarvaprāṇabhṛtāṃ bhuvi ।। śaktaḥ prasahituṃ vegaṃ majjann iva mahārṇave ।।
naiśā bhavati lokasya nidrā sarvasya laukikī ।। mṛtyukāle ca bhūtānāṃ prāṇān nāśayate bhṛśam ।। sakhī sarvaharasyaiṣā māyā viṣṇuśarīrajā ।। lokān alpena kālena bhajate bhūtamohinī ।।
dhriyate sevanīyena patineva pativratā ।। śete sma hi tadā viṣṇur mohayañ jagad avyayaḥ ।। jagmuḥ kṛtayugaṃ caiva tretā caiva yugottamam ।। prābudhyata mahātejāḥ stūyamāno maharṣibhiḥ ।।
ime te brahmaṇā sārdhaṃ devā darśanakāṅkṣiṇaḥ ।। vardhayanti hṛṣīkeśa ṛṣayaḥ saṃśitavratāḥ ।। śṛṇu viṣṇo śubhāṃ vācaṃ bhūvyomāgnyanilāmbhasām ।। stuvanti deva divyābhir geyābhir gīrbhir añjasā ।।
kāraṇaṃ kiṃcid utpannaṃ devānāṃ kāryagauravāt ।। jahi nidrāṃ jagaddhetoḥ keśaveśa janārdana । tvayi supte jagat suptaṃ tvayi jāgrati jāgṛtam ।। mīlanaṃ kuru devānāṃ devadeva jagatpate । kiṃ tvaṃ svapiṣi govinda naṣṭe jagati sāṃpratam । naṣṭaprāyaṃ jagat paśya sadevāsuramānuṣam । udatiṣṭhad dhṛṣīkeśaḥ śriyā paramayā jvalan ।। vivakṣataḥ prakṣubhitāñ jagadarthe samāgatān ।।
tattvadṛṣṭārthayā vācā dharmahetvarthayuktayā ।। kasya vā kena vā kāryaṃ kiṃ vā mayi na vartate ।। nṛṇām āyāsajananaṃ śīghram icchāmi veditum ।। śivāya bhavatām arthe sthitaḥ kiṃ karavāṇi vaḥ ।।
uvāca paramaṃ vākyaṃ hitaṃ sarvadivaukasām ।। yeṣāṃ bhavān abhayadaḥ karṇadhāro raṇe raṇe ।। dharme prayatamānānāṃ mānavānāṃ kuto bhayam ।। nākāladharmaṇā mṛtyuḥ śaknoti prasamīkṣitum ।।
ṣaḍbhāgam upayuñjānā na bhedaṃ kurvate mithaḥ ।। akarair viprayuktārthāḥ kośam āpūrayan sadā ।। atīkṣṇad aṇḍāś caturo varṇāñ jugupur añjasā ।। caturaṅgabalair yuktāḥ ṣaḍguṇān upayuñjate ।।
yajanti ca yathākālaṃ yajñair vipuladakṣiṇaiḥ ।। śrāddhaiś ca medhyaiḥ śataśas tarpayanti pitāmahān ।। vaidikaṃ laukikaṃ caiva dharmaśāstroktam eva ca ।। bhūyaḥ kṛtayugaṃ kartum utsahante narādhipāḥ ।।
yathārthaṃ ca vavur vātā virajaskā diśo daśa ।। vātāḥ śivasugandhinaḥ । nirmalaṃ cābhavad vyoma । candramāś ca sanakṣatraḥ saumyaṃ carati yogataḥ ।। havyaiś ca vividhais tṛptaḥ śubhagandho hutāśanaḥ ।।
tarpayatsu mahīṃ kṛtsnāṃ nṛṇāṃ kālabhayaṃ kutaḥ ।। rājñāṃ balair balavatāṃ pīḍyate vasudhātalam ।। pṛthivī samanuprāptā naur ivāsann aviplavā ।। jalotpīḍākulā svedaṃ darśayantī muhur muhuḥ ।।
nṛṇāṃ ca rāṣṭrair vistīrṇaiḥ śrāmyatīva vasuṃdharā ।। yac coktaṃ brahmasadane brahmaṇā parameṣṭhinā । tac chṛṇuṣva mahābāho rahasyam idam uttamam । rāṣṭre rāṣṭre ca bahavo grāmāḥ śatasahasraśaḥ ।। grāmāyutāḍhyai rāṣṭraiś ca bhūmir nirvivarīkṛtā ।।
prāptā mamālayaṃ viṣṇo bhavāṃś cāsyāḥ parā gatiḥ ।। yathā na sīdet tatkāryaṃ jagaty eṣā hi śāśvatī ।। kriyālopaś ca lokānāṃ dūṣitaṃ ca jagad bhavet ।। sahajāṃ yā kṣamāṃ tyaktvā calatvam acalā gatā ।।
bhārāvataraṇārthaṃ hi mantrayāmas tvayā saha ।। narāṇāṃ ca trayo varṇā brāhmaṇān anuyāyinaḥ ।। sarve vedaparā viprāḥ sarve vipraparā narāḥ ।। yathā dharmavadho na syāt tathā mantraḥ pravartatām ।।
rājñāṃ caiva vadhaḥ kāryo dharaṇyā bhāranirṇaye ।। vrajāma meruśikharaṃ puraskṛtya vasuṃdharām ।। etāvad uktvā rājendra brahmā lokapitāmahaḥ । pṛthivyā saha viśvātmā virarāma mahādyutiḥ । pratasthe durdinākāraḥ sadurdina ivācalaḥ ।।
sa jatāmaṇḍalaṃ kṛṣṇaṃ bibhrat kṛṣṇavapur hariḥ ।। śrīvatso rājate śrīmān stanadvayamukhāñcitaḥ ।। hariḥ so abhavad ālakṣyaḥ sasaṃdhyābhra ivācalaḥ ।। anujagmuḥ surāḥ sarve tadgatāsaktacakṣuṣaḥ ।।
dadṛśur devatās tatra svāṃ sabhāṃ kāmarūpiṇīm ।। kāñcanastambhacaraṇāṃ vajrasaṃghātatoraṇām ।। ratnajālāntaravatīṃ kāmagāṃ ratnabhūṣitām ।। maṇipravālasopānāṃ vaidūryamaṇiśobhitām ।
muktājālasamākīrṇāṃ kiṃkiṇīśataśobhitām । devamāyādharāṃ divyāṃ nirmitāṃ viśvakarmaṇā ।। yathānideśaṃ tridaśā viviśus te sabhāṃ śubhām ।। bhadrāsaneṣu pīṭheṣu kuthāsv āstaraṇeṣu ca ।।
mā śabda iti sarvatra pracakrāma sabhāṃ śubhām ।। babhāṣe dharaṇī vākyaṃ svedāt karuṇabhāṣiṇī ।। tvayā dhāryā tv ahaṃ deva tvayā vai dhāryate jagat । tvaṃ dhārayasi bhūtāni bhuvanaṃ tvaṃ bibharṣi ca ।। yat tvayā dhāryate kiṃcit tejasā ca balena ca । tatas tava prasādena mayā paścāt tu dhāryate ।। tvayā dhṛtaṃ dhārayāmi nādhṛtaṃ dhārayāmy aham । na hi tad vidyate bhūtaṃ yat tvayā nānudhāryate ।। tvam eva kuruṣe deva nārāyaṇa yuge yuge । mahābhārāvataraṇaṃ jagato hitakāmyayā ।। tavaiva tejasā krāntāṃ rasātalatalaṃ gatām । trāyasva māṃ suraśreṣṭha tavaiva śaraṇaṃ gatām ।। dānavaiḥ pīḍyamānāhaṃ rākṣasaiś ca durātmabhiḥ । tvām eva śaraṇaṃ nityam upayāsye sanātanam ।। tāvan me asti bhayaṃ bhūyo yāvan na tvāṃ kakudminam । śaraṇaṃ yāmi manasā śataśo hy upalakṣaye । māṃ ca badhvā kṛtau pūrvaṃ mṛṅmayau dvau mahāsurau ।।
mahārṇave prasvapataḥ kāṣṭhakuḍyasamau sthitau ।। tau divaṃ chādayantau tu vavṛdhāte mahāsurau ।। ekaṃ mṛdutaraṃ mene kaṭhinaṃ veda cāparam ।। mṛdus tv ayaṃ madhur nāma kaṭhinaḥ kaiṭabho abhavat ।।
sarvam ekārṇavaṃ lokaṃ yoddhukāmau sunirbhayau ।। ekārṇavāmbunicaye tatraivānataradhīyata ।। rocayām āsa vasatiṃ guhyāṃ brahmā caturmukhaḥ ।। bahūn varṣagaṇān apsu śayānau na cakampatuḥ ।।
ājagmatus tam uddeśaṃ yatra brahmā vyavasthitaḥ ।। brahmaṇā tāḍito viṣṇuḥ padmanālena vai purā । utpapātāśu śayanāt padmanābho mahādyutiḥ ।। ekārṇave tadā loke trailokye jalatāṃ gate ।।
na ca tāv asurau yuddhe tadā śramam avāpatuḥ ।। ūcatuḥ prītamanasau devaṃ nārāyaṇaṃ hariṃ ।। āvāṃ jahi na yatrorvī jalena samabhiplutā ।। so hy āvāṃ yudhi nirjetā tasyāvāṃ vihitau sutau ।।
janmatur nidhanaṃ cāpi tāv ubhau madhukaiṭabhau ।। medo mumucatur daityau mathyamānau jalormibhiḥ ।। nārāyaṇaś ca bhagavān asṛjat sa punaḥ prajāḥ ।। prabhāvāt padmanābhasya śāśvatī ca nṛṇāṃ kṛtā ।।
viṣāṇenāham ekena toyamadhyāt samuddhṛtā ।। baleḥ sakāśād daityasya viṣṇunā prabhaviṣṇunā ।। anāthā jagato nāthaṃ śaraṇyaṃ śaraṇaṃ gatā ।। akṣatrāṇāṃ guruḥ somo mama nārāyaṇo guruḥ ।।
mayā dhṛtaṃ dhārayate sarvam etad gadādharaḥ ।। roṣāt triḥsaptakṛtvo ahaṃ kṣatriyair viprayojitā ।। bhārgaveṇa pituḥ śrāddhe kaśyapāya niveditā ।। rajasvaleva yuvatiḥ kaśyapaṃ samupasthitā ।।
vīrapatnīvratam idaṃ vīrapatni niṣevase ।। patayo me hatā brahman bhārgaveṇa mahātmanā ।। vidhavā śūnyanagarā na dhārayitum utsahe ।। rakṣet sagrāmanagarāṃ yo māṃ sāgaramālinīm ।।
tato māṃ mānavendrāya manave saṃprayacchata ।। vipulenāsmi kālena pārthivāt pārthivaṃ gatā ।। bhuktā rājakulaiś cāpi maharṣikulasaṃmitaiḥ ।। te sma kālavaśaṃ prāpya mayy eva pralayaṃ gatāḥ ।।
kṣatriyāṇāṃ balavatāṃ saṃgrāmeṣv anivartinām ।। jagaddhitārthaṃ kuruta rājñāṃ hetuṃ raṇakṣaye ।। ekaś cakradharaḥ śrīmān abhayaṃ me prayacchatu ।। bhāro yady avaroptavyo viṣṇur eṣa bravītu mām ।।
mā bhair dharaṇi kalyāṇi śāntiṃ vraja samāhite । eṣa tvām ucitaṃ sthānaṃ sthāpayāmi vasiṃdhare । etasyāhaṃ prasādena śramaṃ tyakṣyāmi devatāḥ । tadarthakṛtyaṃ saṃcintya pitāmaham athābruvan ।। śarīrakartā lokānāṃ tvaṃ hi lokasya ceśvaraḥ ।। yad vā kāryaṃ dhaneśena svayaṃ nārāyaṇena vā ।।
ādityair vasubhir vāpi rudrair vā lokabhāvanaiḥ ।। marudbhir vā suraśreṣṭhaiḥ pāvakenāpi ca prabho । bṛhaspatyuśanobhyāṃ vā kālena kalināpi vā ।। yakṣarākṣasagandharvaiś cāraṇair vā mahoragaiḥ ।।
gaṅgāmukhābhir divyābhiḥ saridbhir vā sureśvara ।। yadi te pārthivaṃ kāryaṃ kāryaṃ pārthivavigrahe ।। antarikṣagatā ye ca pṛthivyāṃ ye ca pārthivāḥ ।। ayonijāś cāpi tanūḥ sṛjāma jagatītale ।।
devaiḥ parivṛtaḥ prāha vākyaṃ lokapitāmahaḥ ।। sṛjadhvaṃ svaśarīrāṃśāṃs tejasātmasamān bhuvi ।। bhāvayanto bhuvaṃ devīṃ labdhvā tribhuvanaśriyam ।। pṛthivyāṃ saṃbhavam imaṃ śrūyatāṃ yan mayā kṛtam ।।
āse sārdhaṃ tanūjena kaśyapena mahātmanā ।। itivṛttaiś ca bahubhiḥ purāṇaprabhavair guṇaiḥ ।। nirūpayaṃs taṃ deveśaṃ pramāṇair bahulakṣaṇaiḥ । samīpam ājagāmāśu yuktas toyadamārutaiḥ ।।
yādogaṇavicitreṇa saṃchannas toyavāsasā ।। yuktaś candramasā pūrṇaḥ sābhragambhīranisvanaḥ ।। kledayām āsa capalair lāvaṇair ambuvisravaiḥ ।। uktaḥ saṃrabdhayā vācā śānto asīti tato mayā ।।
saṃhatormitaraṅgaughaḥ sthito rājaśriyā jvalan ।। sakāraṇāṃ matiṃ kṛtvā yuṣmākaṃ hitakāmyayā ।। gacchārṇava mahīpālo rājaiva tvaṃ bhaviṣyasi ।। bhaviṣyasi nṛṇāṃ bhartā bhāratānāṃ kulodvahaḥ ।।
sutanur yaśasā loke śaṃtanus tvaṃ bhaviṣyasi ।। iyam apy āgatā gaṅgā tavārthe varavarṇinī । rūpiṇī vai saric chreṣṭhā tatra tvām upayāsyati ।। māṃ prabho devadeveśa kimarthaṃ śaptavān asi ।।
aśapo asadṛśair vākyair ātmajaṃ māṃ kim ātmanā ।। yady ahaṃ calito brahman ko atra doṣo mamātmanaḥ ।। atra me bhagavan kiṃ nu vidyate śāpakāraṇam ।। parvaṇā cenduyuktena tribhiḥ kṣubdho asmi kāraṇaiḥ ।।
kṣantum arhasi me brahmañ śāpo ayaṃ vinivartyatām ।। kāruṇyaṃ kuru deveśa pramāṇaṃ yady avekṣase ।। maddoṣāt samadoṣāyāḥ prasādaṃ kartum arhasi ।। prasādaṃ kuru me brahman vidyate śāpakāraṇam ।
akāraṇajñaṃ devānāṃ trastaṃ śāpānileritam ।। śāpe asmin saritāṃ nātha bhaviṣyaṃ śṛṇu kāraṇam ।। ādhatsva saritāṃ nātha tyaktvemāṃ sāgarīṃ tanum ।। pālayaṃś caturo varṇān raṃsyase salileśvara ।।
tat kālaramaṇīyāṅgī gaṅgā paricariṣyati ।। imaṃ salilasaṃkledaṃ vismariṣyasi sāgara ।। prājāpatyena vidhinā gaṅgayā saha sāgara ।। teṣām utpādanārthāya tvaṃ mayā viniyojitaḥ ।।
vibhāvasos tulyaguṇān surāṇāṃ prītivardhanān ।। praveṣṭāsi tanuṃ tyaktvā punaḥ sāgara sāgarīm ।। bhaviṣyaṃ paśyatā bhāraṃ pṛthivyāḥ pārthivātmakam ।। vasavo yatra gaṅgāyāṃ utpannās tridivaukasaḥ ।।
sapteme vasavaḥ prāptāḥ sa ekaḥ parilambate ।। vicitravīryo dyutimān āsīd rājā pratāpavān ।। pāṇḍuś ca dhṛtarāṣṭraś ca vikhyātau puruṣarṣabhau ।। śubhe kuntī ca mādrī ca devayoṣopame bhuvi ।।
gāndhārī bhuvi vikhyātā bhartur nityaṃ vrate sthitā ।। putrāṇāṃ hi tayo rājñor bhavitā vigraho mahān ।। yugāntapratimaṃ caiva bhaviṣyati mahad bhayam ।। viviktapurarāṣṭraughā kṣitiḥ śaithilyam eṣyati ।।
kṣayaṃ yāsyanti śastreṇa pārthivāḥ saha vāhanaiḥ ।। dhakṣyate śaṃkarasyāṃśaḥ pāvakenāstratejasā ।। samāptam idam ākhyāsye tṛtīyaṃ dvāparaṃ yugam ।। tiṣyaṃ prapatsyate paścād yugaṃ dāruṇamānuṣam ।।
utsannasatyasaṃyogaṃ vardhitānṛtasaṃcayam ।। bhaviṣyanti narāḥ sarve loke nasthavirāyuṣaḥ ।। aṃśāvataraṇaṃ sarve surāḥ kuruta māciram ।। vigrahasya kalir mūlaṃ gāndhāryāṃ viniyujyatām ।।
jātarāgāḥ pṛthivyarthe sarve saṃgrāmalālasāḥ ।। sṛṣṭo ayaṃ naiṣṭhiko rājñām upāyo lokaviśrutaḥ ।। pṛthivī saha kālena vadhāya pṛthivīkṣitām ।। naraṃ caiva purāṇarṣiṃ śeṣaṃ ca dharaṇīdharam ।।
gandharvāpsarasaś caiva rudrādityāṃs tathāśvinau ।। yathā te kathitaṃ pūrvam aṃśāvataraṇaṃ mayā ।। kṣīrikāvṛkṣasaṃghātā vajrasaṃhananās tathā ।। giriśṛṅgaprahartāraḥ sarve parighayodhinaḥ ।।
kuruvaṃśe ca devās te pāñcāleṣu ca pārthivāḥ ।। sarvāstrajñā maheṣvāsā vedavrataparāyaṇāḥ ।। sarvarddhiguṇasaṃpannā yajvānaḥ puṇyakarṃiṇaḥ । utpateyur athākāśaṃ kṣobhayeyur mahodadhim ।।
nārāyaṇe samāveśya lokāñ śāntim upāgamat ।। prajānāṃ vai hitārthāya prabhuḥ prāṇadhaneśvaraḥ ।। kule pūjye yaśaskāmo jajñe nārāyaṇaḥ prabhuḥ ।। aṃśāvataraṇe vṛtte surāṇāṃ bhārate kule ।।
aśvinor devabhiṣajor bhāge vai bhāskarasya ca ।। vasūnām aṣṭame bhāge prāg eva dharaṇīṃ gate ।। bhāge somasya vahneś ca varuṇasya ca gāṃ gate ।। gandharvoragayakṣāṇāṃ bhāgāṃśeṣu gateṣv atha ।।
bhāge avatīrṇe mitrasya yamasyāṃśe tathaiva ca । varuṇasya gate tv aṃśe pṛthivīṃ janamejaya । tiṣṭhan nārāyaṇasyāṃśe nāradaḥ pratyadṛṣyata ।। savyāpavṛttaṃ vipulaṃ jaṭāmaṇḍalam udvahan ।। vīṇāṃ gṛhītvā mahatīṃ kakṣāsaktāṃ sakhīm iva ।।
daṇḍī kamaṇḍaludharaḥ sākṣāc chakra ivāparaḥ ।। mudrāsamarpitakaraḥ sumanoveṣṭitāṅgavān । maharṣir vigraharucir vidvān gāndharvavedavit ।। gātā caturṇāṃ vedānām udgātā prathamartvijām ।।
devagandharvalokānām ādivaktā mahāmuniḥ । sthito devasabhāmadhye saṃrabdho viṣṇum abravīt ।। svaraiś ca saptabhir viṣṇuṃ jagau vipraḥ sa nāradaḥ । ṣaḍjaṃ prathamam āvidhya ṛṣabhaṃ ca tataḥ param ।। miśrayitvā ca gāndhāraṃ tato dhaivatamadhyamau । pañcamaṃ ca tataḥ kurvan niṣādaṃ tadanantaram ।। kākalīṃ ca vimātrāṃ tu tato dve ca śrutī prabho । tisras tisras tathā rājaṃl layaiś ca saha sarvaśaḥ ।। tānatānāgaṇānāṃ ca vivicya kramaśaḥ prabhuḥ । taiś cāpi saptabhir vācyaṃ vācakaiś cāpi sarvaśaḥ । anantavīryaṃ deveśaṃ jagau brahmapuraḥsaram ।। etaiḥ saptabhir ādyeśaṃ vicinvan prabhavaṃ tathā । evaṃ samāpya geyaṃ tu vākyam etad uvāca ha । kṣayāya pṛthivīndrāṇāṃ sarvam etad akāraṇam ।।
nṛnārāyaṇayukto ayaṃ kāryārthaḥ pratibhāti me ।। devadeva pṛthivyarthe prayoktuṃ kāryam īdṛśam ।। śreṣṭho yogavatāṃ yogī gatir gatimatām api ।। vasuṃdharāyāḥ sāhyārtham aṃśaṃ svaṃ nānuyuñjase ।।
jagatyāṃ saṃtariṣyanti kāryāt kāryāntaraṃ gatāḥ ।। tava saṃcodanārthaṃ vai śṛṇu cāpy atra kāraṇam ।। teṣāṃ śṛṇu gatiṃ viṣṇo ye gatāḥ pṛthivītalam ।। niviṣṭā yamunātīre sphītā janapadāyutā ।।
ghoraṃ madhuvanaṃ nāma yatrāsau nyavasat tadā ।। lavaṇas tasya putro abhūn mahābalaparākramaḥ । trāsanaḥ sarvabhūtānāṃ bale mahati tasthivān ।। sadaivatagaṇāṃl lokān udvāsayati darpitaḥ ।।
rājyaṃ śāsati dharmajñe rākṣasānāṃ bhayāvahe ।। preṣayām āsa rāmāya dūtaṃ paruṣavādinam ।। na ca sāmantam icchanti rājāno baladarpitam ।। jetavyā ripavaḥ sarve sphītaṃ viṣayam icchatā ।।
jetavyānīndriyāṇy ādau taj jaye hi dhruvo jayaḥ ।। nayānām upadeśena nāsti lokasamo guruḥ ।। balajyeṣṭhasya nṛpater nāsti sāmantajaṃ bhayam ।। amitrāṇāṃ priyakarair mohair adhṛtir īśvaraḥ ।।
naitad aupayikaṃ manye mahat te karma kutsitam ।। prahṛtaṃ rākṣase nīce naiṣa dṛṣṭaḥ satāṃ vidhiḥ ।। yat tvayā nihato mohād dūṣitāś ca vanaukasaḥ ।। strīnimittaṃ hato yuddhe grāmyān dharmān avekṣatā ।।
yudhyasvādya mayā sārdhaṃ mṛdhe yady asi vīryavān ।। dhairyād asaṃbhrāntavapuḥ sasmitaṃ rāghavo abravīt ।। yan māṃ kṣipasi doṣeṇa vedātmānaṃ ca susthiram ।। yadi vā me hṛtā bhāryā tasya kā paridevanā ।।
jāgarti ca yathā daivaṃ sadā satsv itareṣu ca ।। nātmaślāghiṣu nīceṣu praharantīha madvidhāḥ ।। tasya daityasya durbuddhe mṛdhe pratikariṣyati ।। anujñāto narendreṇa rāghaveṇa mahātmanā ।।
cakre niveśaṃ saumitrir vanānte yuddhalālasaḥ ।। jaghane tad vanaṃ kṛtvā yuddhāyābhimukhaḥ sthitaḥ ।। ubhayor eva dhṛtayoḥ śūrayo raṇamūrdhani ।। na ca tau yuddhavaimukhyaṃ śramaṃ vāpy upajagmatuḥ ।।
tataḥ sa śūlarahitaḥ paryahīyata dānavaḥ ।। sa gṛhītvāṅkuśaṃ caiva devair dattavaraṃ raṇe । karṣaṇaṃ sarvabhūtānāṃ lavaṇo virarāsa ha ।। śirodharāyāṃ jagrāha so aṅkuśena cakarṣa ha । praveśayitum ārabdho lavaṇo rāghavānujam । śiraś ciccheda khaḍgena lavaṇasya mahāmṛdhe ।। aṅkuśaṃ caiva ciccheda daityasya ca śiro mahat ।
tad vanaṃ tasya daityasya cicchedāstreṇa buddhimān ।। bhavāya tasya deśasya purīṃ paramadharmavit ।। śatrughnena purā sṛṣṭā hatvā taṃ dānavaṃ raṇe ।। sphītā rāṣṭrasamākīrṇā samṛddhabhavanākulā ।।
prāṃśuprākārasaṃpannā parikhārgalamekhalā ।। susaṃvṛtadvāramukhī catvarodgārahāsinī ।। ardhacandrapratīkāśā yamunātīraśobhitā ।। kṣetrāṇi rasavanty asyāḥ kāle devaś ca varṣati ।।
aṃśāvataraṇe vṛtte surāṇāṃ bhāvitātmanām । nārāyaṇaṃ samabhyetya nārado vākyam abravīt ।। yamunāyās taṭe ramye mathurā nāma viśrutā । niviṣṭo viṣayaś caiva śūrasenas tato abhavat ।। ugrasena iti khyāto mahāsenaparākramaḥ ।। kālanemir mahādaityaḥ saṃgrāme tārakāmaye ।।
rājā pṛthivyāṃ vikhyātaḥ siṃhavispaṣṭavikramaḥ ।। bhayadaḥ sarvabhūtānāṃ satpathād bāhyatāṃ gataḥ ।। yuktas tenaiva darpeṇa prajānāṃ lomaharṣaṇaḥ ।। nātmarājyapriyakaraś caṇḍaḥ kararuciḥ sadā ।।
sa badhvā pitaraṃ rājā mathurām abhyarakṣata । kravyādo bādhate lokān āsureṇāntarātmanā ।। keśī nāma hayo jātaḥ sa tasyaiva jaghanyajaḥ ।। vṛndāvane vasaty eko nṛṇāṃ māṃsāni bhakṣayan ।।
gavām aritvam āpannaḥ kāmarūpī mahāsuraḥ ।। sa kuñjaratvam āpanno daityaḥ kaṃsasya vāhanaḥ ।। kuñjaratvam agād daityaḥ kaṃsasyaiva sa vāhanaḥ । pralambo nāma bhūtvāsau vaṭaṃ bhāṇḍīram āśritaḥ ।।
śikharo nāma balavān ya āsīd dānavarṣabhaḥ । ghoraṃ tālavanaṃ daityaś caraty utsārayan prajāḥ ।। mallau raṅgagatau tau tu jātau cāṇūramuṣṭikau ।। prāgjyotiṣe tau bhaumasya narakasya pure ratau ।।
mānuṣaṃ vapur āsthāya bādhante bhuvi mānavān ।। tava prasādāt teṣāṃ vai dānavānāṃ kṣayo bhavet ।। pṛthivyāṃ bibhyati tvatto nānyasya tu kathaṃcana ।। divaś cyutasya daityasya gatir bhavati medinī ।।
durlabhaṃ svargagamanaṃ tvayi jāgrati keśava ।। dānavānāṃ vināśāya visṛjātmānam ātmanā ।। tāsu sṛṣṭās tvayā devāḥ saṃbhaviṣyanti bhūtale ।। setsyate ca sa kāryārtho yasyārthe bhūmir āgatā ।।
tad āgaccha hṛṣīkeśa kṣitau tāñ jahi dānavān ।। pratyuvāca śubhaṃ vākyaṃ vareṇyaḥ prabhur īśvaraḥ ।। tasya samyakpravṛttasya śrūyatām uttaraṃ vacaḥ ।। yāṃ yāṃ tanuṃ samāsthāya daityaḥ puṣyati vigraham ।।
keśinaṃ cāpi jānāmi daityaṃ turagavigraham ।। ariṣṭaṃ caiva jānāmi daityaṃ vṛṣabharūpiṇam ।। sā ca me viditā vipra pūtanā duhitā baleḥ ।। vainateyabhayād vipra sarpam ajñātarūpiṇam ।।
prāgjyotiṣapure cāpi narakaṃ sādhu tarkaye ।। mānuṣe pārthive loke mānuṣatvam upāgatam । bāṇaṃ ca śoṇitapure guhapratimatejasam । dṛptaṃ bāhusahasreṇa devair api sudurjayam । śiśupālaṃ ca jānāmi tau haṃsaḍimakau tathā । jānāmi pauṇḍraṃ sālvaṃ ca taṃ kālayavanaṃ tathā ।। ekalavyaṃ ca jānāmi ye cānye duṣṭacāriṇaḥ । tān sarvān nihaniṣyāmi nātra kāryā vicāraṇā । tac ca sarvaṃ vijānāmi yathā sthāsyanti te nṛpāḥ ।। teṣāṃ puruṣadehānām aparāvṛttivartinām ।।
saṃprāpya pārthivaṃ lokaṃ mānuṣatvam upāgataḥ ।। tena tena vidhānena yena yaḥ śāntim eṣyati ।। amīṣām amarendrāṇāṃ hantavyā ripavo yudhi ।। suradevarṣigandharvair etac cānumataṃ mama ।।
nivāsaṃ tu na me brahmā vidadhāti pitāmahaḥ ।। tān ahaṃ samare hanyāṃ tan me brūhi pitāmaha ।। bhuvi yas te janayitā jananī ca bhaviṣyati ।। yādavānāṃ mahadvaṃśam akhilaṃ dhārayiṣyasi ।।
sthāpayiṣyasi maryādāṃ nṛṇāṃ tan me niśāmaya ।। jahāra yajñiyā gāvaḥ payodāś ca mahāmakhe ।। pradīyamānā gās tās tu naicchatāṃ varuṇasya vai ।। uvāca bhagavan gāvo guruṇā me hṛtā iti ।।
anvavartata bhārye dve aditiṃ surabhiṃ tathā ।। caranti sagārān sarvān rakṣitāḥ svena tejasā ।। akṣayaṃ yāḥ kṣaranty agraṃ payo devāmṛtopamam ।। tvayā niyamyāḥ sarve vai tvaṃ hi naḥ paramā gatiḥ ।।
na vidyate lokaguro na syur vai lokasetavaḥ ।। mama gāvaḥ pratīyantāṃ tato gantāsmi sāgaram ।। lokānāṃ tvatpravṛttānām ekaṃ gobrāhmaṇaṃ smṛtam ।। gobrāhmaṇaparitrāṇāt paritrātaṃ jagad bhavet ।।
gavāṃ kāraṇatattvajñaḥ kaśyape śāpam utsṛjam ।। sa tenāṃśena jagatīṃ gatvā gopatvam eṣyati ।। te apy ubhe tasya vai bhārye saha tenaiva yāsyataḥ ।। tābhyāṃ saha sa gopatve kaśyapo bhuvi raṃsyate ।
vasudeva iti khyāto goṣu tiṣṭhati bhūtale ।। tatrāsau goṣu nirataḥ kaṃsasya karadāyakaḥ ।। devakī rohiṇī caiva vasudevasya dhīmataḥ ।। surabhī rohiṇī devī cāditir devakī tv abhūt ।
jayāśīrvacanais tv ete vardhayanti divaukasaḥ ।। devakīṃ rohiṇīṃ caiva garbhābhyāṃ paritoṣaya ।। vardhayasva mahābāho purā traivikrame yathā ।। gopakanyāsahasrāṇi ramayaṃś cara medinīm ।।
vanamālāparikṣiptaṃ dhanyā drakṣyanti te vapuḥ ।। pītāmbaradharaṃ caiva nīlakuñcitamūrdhajam । vanamālākṛtoraskaṃ mayūravyajanākulam । bāle tvayi mahābāho loko bālatvam eṣyati ।। goṣu gopā bhaviṣyanti sahāyāḥ satataṃ tava ।
majjato yamunāyāṃ ca ratim āpsyanti te tvayi ।। yas tvayā tāta ity uktaḥ putra ity eva vakṣyati ।। sa hi dhanyataro loke yasya tvaṃ putratāṃ gataḥ । sa hi puṇyakṛtāṃ śreṣṭho yas tvāṃ putreti kīrtayet ।। ye namasyanti deva tvāṃ gopālakṛtalakṣaṇam । te hi puṇyakṛtāṃ śreṣṭhāḥ praṇamyāḥ sarvajantubhiḥ । kā ca dhārayituṃ śaktā viṣṇo tvām aditiṃ vinā ।।
vayam apy ālayaṃ svaṃ gacchāmo madhusūdana ।। ity uktvā devadeveśaṃ brahmā lokapitāmahaḥ । jagāma sa prabhur gehaṃ devāś cāpi yathāgatam । jagāma viṣṇuḥ svaṃ deśaṃ kṣīrodasyottarāṃ diśam ।। tribhis tasyaiva vikrāntair nityaṃ parvasu pūjitā ।।
ātmānaṃ yojayām āsa vasudevagṛhe prabhuḥ ।। ।। ।। śrīvājivadanāya namaḥ ।। ।। atha dvitīyaṃ viṣṇuparva samārabhyate ।।
vedavyāsaguṇāvāsa vidyādhīśa satāṃ vaśa । māṃ nirāśaṃ gatakleśaṃ kurvan āśaṃ hare aniśam । vināśaśaṃsī kaṃsasya nārado mathurāṃ yayau ।। preṣayām āsa kaṃsasya ugrasenasutasya vai ।। sa dūtaḥ kathayām āsa muner āgamanaṃ nṛpe । dvāḥsthaṃ viditavistāraṃ dvāri tiṣṭhati nāradaḥ । iti śrutvā sa kaṃsasya dvārapālas tvarann iva ।। gatvā tu tvaritaṃ rājann uvāca madhureśvaram । eṣa tiṣṭhati rājendra nārado lokanāradaḥ ।
nirgajāmāsuraḥ kaṃsaḥ svapuryāḥ padmalocanaḥ ।। tejasā jvalanākāraṃ vapuṣā sūryavarcasam ।। āsanaṃ cāgnivarṇābhaṃ visṛjyopajahāra vai ।। uvāca cograsenasya sutaṃ paramakopanam ।।
gate tv evaṃ mama vacaḥ śrūyatāṃ gṛhyatāṃ ca vai ।। evaṃ gate mahārāja śrūyatāṃ vacanaṃ mama । gataḥ sūryasakhaṃ tāta vipulaṃ meruparvatam ।। āplutaṃ me sutīrthāsu saritsu saha daivataiḥ ।।
divyāṃ tripathagāṃ dṛṣṭvā puṇyāṃ bhāgirathīṃ nadīm । divyā tripathagā dṛṣṭā puṇyā bhāgīrathī nadī । smaraṇād eva sarveṣām aṃhasāṃ yā vibhedinī । upaspṛṣṭaṃ ca tīrtheṣu divyeṣu ca yathākramam ।।
devagandharvanirghoṣair apsarobhiś ca nāditam ।। saṃgṛhya vīṇāṃ saṃsaktām agacchaṃ brahmaṇaḥ sabhām ।। divyāsanagatān devān apaśyaṃ sapitāmahān ।। bhavataḥ sānugasyeha vadhopāyaḥ sudāruṇaḥ ।।
asyā garbho aṣṭamaḥ kaṃsa sa te mṛtyur bhaviṣyati ।। paraṃ rahasyaṃ devānāṃ sa te mṛtyur bhaviṣyati ।। tatas te tan mahad bhūtaṃ divyaṃ na kathayāmy aham ।। yatnaś ca kriyatāṃ kaṃsa garbhasthe yadi śakyate ।।
bhujyantāṃ sarvakāmārthāḥ svasti te astu vrajāmy aham ।। dāsyantāṃ dānavistarāḥ ।bhujyantāṃ kaṃsa kāmāś ca । jahāsoccais tataḥ kaṃsaḥ pakāśadaśanaś ciram ।। hāsyaḥ khalu sa sattveṣu nārado na viśāradaḥ ।।
āhavasthaḥ śayāno vā pramato matta eva vā ।। ko asti yo mānuṣe loke māṃ kṣobhayitum utsahet ।। nṛpakṣipaśusaṃghānāṃ karomi kadanaṃ mahat ।। ariṣṭo vṛṣabhaś caiva pūtanā kāliyas tathā ।।
praharadhvaṃ ca sarveṣu ye asmākaṃ pakṣadūṣakāḥ ।। nāradena hi garbhebhyo bhayaṃ naḥ samudāhṛtam ।। māṃ ca vo nātham āśritya nāsti devakṛtaṃ bhayam ।। suśliṣṭān api lokeṣu bhedayaṃl labhate ratim ।।
ghaṭayāno narendrāṇāṃ tantrīvairāṇi caiva ha ।। viveśa kaṃso bhavanaṃ dahyamānena cetasā ।। yattā bhavata sarve vai devakyā garabhakṛntane ।। mūlād eva hi hantavyaḥ so anartho yatra saṃśayaḥ ।।
svairaṃ caratu visrabdhā madbalair yatnam āsthitaiḥ ।। pariṇāme tu garbhasya śeṣaṃ jñāsyāmahe vayam ।। strībhir varṣavaraiś caiva vaktavyaṃ na ca kāraṇam ।। śrūyatāṃ yena daivaṃ hi madvidhaiḥ pratihanyate ।।
yatnena cānukūlena daivam apy anuvartate ।। bhayena mantrayām āsa śrutārtho nāradāt sa vai ।। atha brahmatanūjas tu nārado munipuṃgavaḥ । viṣṇave sarvam ācakhyau yathā kaṃsaviceṣṭitam । śrutvaiva kaṃsarājasya ceṣṭitaṃ jagatīpatiḥ ।
antardhānaṃ gato viṣṇuś cintayām āsa vīryavān ।। aṣṭame ca mayā garbhe kāryam ādhānam ātmanaḥ ।। yatra te garbhaśayanāḥ ṣadgarbhā nāma dānavāḥ ।। amarapratimā yuddhe putrā vai kālaneminaḥ ।।
āryakaṃ vai parityajya hiraṇyakaśipuṃ purā । tapyamānās tapas tīvraṃ jaṭāmaṇḍaladhāriṇaḥ ।। samāḥ sahasram ayutam ambuvāyuvicāriṇaḥ । bho bho dānavaśārdūlās tapasāhaṃ sutoṣitaḥ ।
brūta vo yasya yaḥ kāmaḥ ko varo vaḥ pradīyatāṃ ।। yadi no bhagavān prītaḥ śrūyatāṃ no varo varaḥ ।। śāpapraharaṇaiś cāpi niyataiḥ paramarṣibhiḥ ।। mā bhūd vadho no bhagavan dadāsi yadi no varam ।।
bhavadbhir yad idaṃ proktaṃ sarvam etad bhaviṣyati ।। tato hiraṇyakaśipuḥ saroṣo vākyam abravīt ।। tasmād vas tyājitaḥ snehaḥ śatrubhūtāṃs tyajāmy aham ।। sa eva vo garbhagatān pitā sarvān vadhiṣyati ।।
bhaviṣyanti tataḥ kaṃso garbhasthān vo vadhiṣyati ।। śaptvā caivaṃ tato daityān daityeśo roṣamūrcchitaḥ । pātāle jalagarbhasthāṃś cakārāmitavikramaḥ । jñātvā haris tu taṃ śāpaṃ kaṃsasya ca viniścayam । ṣaḍgarbhāḥ saṃyatāḥ santi jalagarbhagṛheśayāḥ ।। nidrayā kālarūpiṇyā sarvān antarhitān iva ।।
prāṇeśvarāṃś ca niṣkṛṣya nidrāyai pradadau tadā ।। gaccha nidre mayotsṛṣṭā devakībhavanāntikam ।। ṣaḍgarbhān dānavottamān । sarvaprāṇeśvarī caiva ।
ṣaṭsu garbheṣu devakyā yojayasva yathākramam ।। kaṃsasya viphale yatne devakyāḥ saphale śrame ।। yena sarvasya lokasya devi devī bhavīṣyasi ।। bhaviṣyanti mamāsrāṇi tathā bāhusthitāni te । śārṅgaśaṅkhagadācakra musalaṃ śūlam eva ca ।
sa saṃkrāmayitavyas te saptame māsi rohiṇīm ।। bhaviṣyaty agrajo bhrātā mama śītāṃśudarśanaḥ ।। aṣṭame mayi garbhasthe kaṃso yatnaṃ kariṣyati ।। yaśodā nāma bhadraṃ te bhāryā gopakulodvahā ।।
navamyām eva saṃjāto kṛṣṇapakṣasya vai tithau ।। ardharātre kariṣyāmi garbhamokṣaṃ yathāsukham ।। prāpsyāvo garabhavyatyāsaṃ prāpte kaṃsasya śasane ।। āvayor garbhavyatyāse kaṃso gacchatu mūḍhatām ।।
tatas taddhastavibhraṣṭā madyogād bhavitā śubhā । nirasyamānā gagane sthānaṃ prāpsyasi śāśvatam ।। bibhratī vipulān bāhūn mama bāhūpamān bhuvi ।। pātrīṃ ca pūrṇāṃ madhunaḥ paṅkajaṃ ca sunirmalam ।।
śaśiraśmiprakāśena hāreṇorasi rājatā ।। candrasāpatnyabhūtena tvaṃ mukhena virājitā ।। bhujagābhoganirghoṣair bāhubhiḥ parighopamaiḥ ।। bhujagābhair bhujair bhīmair bhūṣayantī diśo daśa । aṣṭabhiḥ śobhayanty ugraiḥ śārṅgacakrāsidhāribhiḥ ।
aṅgajena mayūrāṇām aṅgadena ca bhāsvatā ।। kaumāraṃ vratam āsthāya atridivaṃ tvaṃ gamiṣyasi ।। abhiṣekeṇa divyena daivataiḥ saha yokṣyate ।। kuśikasya tu gotreṇa kauśikī tvaṃ bhaviṣyasi ।।
tataḥ sthānasahasreais tvaṃ pṛthivīṃ śobhayiṣyasi ।। tau ca kṛtvā manasi māṃ sānugau nāśayiṣyasi ।। bhaviṣyasi mahābhāge varadā kāmarūpiṇī ।। tithau navamyāṃ pūjāṃ ca prāpsyase sapaśukriyām ।।
na teṣāṃ durlabhaṃ kiṃcit putrato dhanato api vā ।। dasyubhir vā niruddhānāṃ tvaṃ gatiḥ paramā nṛṇām ।। saṃdhyā lakṣmīr vapur medhā kāntiḥ śraddhā kriyā gatiḥ । saṃdhyā rātriḥ prabhā nidrā kālarātris tathaiva ca ।।
tvāṃ tu stoṣyanti ye bhaktyā stavenānena vai śubhe । tasyāhaṃ na praṇaśyāmi sa ca me na praṇaśyati ।। āryāstavaṃ pravakṣyāmi yathoktam ṛṣibhiḥ purā । nārāyaṇīṃ namasyāmi devīṃ tribhuvaneśvarīm । vyādhimṛtyubhayaṃ caiva pūjitā śamayiṣyasi ।। bhaviṣyasi mahābhāge varadā kāmarūpiṇī । aham apy ātmano vṛttiṃ vidhāsye goṣu gopavat ।
svavṛddhyartham ahaṃ caiva kariṣye kaṃsaghātanam ।। sā cāpi taṃ namaskṛtya tathāstv iti vinirgatā ।। yaś caitat paṭhate stotraṃ śṛṇuyād vāpy abhīkṣṇaśaḥ । sarvārthasiddhiṃ labhate naro nāsty atra saṃśayaḥ । jagrāha sapta tān garbhān yathāvat samudāhṛtān ।।
āpannaṃ saptamaṃ garbhaṃ sā nināyātha rohiṇīm ।। nidrayā sahasāviṣṭā papāta dharaṇītale ।। apaśyantī ca taṃ garbhaṃ muhūrtaṃ vyathitābhavat ।। rohiṇīm iva somasya vasudevasya rohiṇīm ।।
saṃkarṣaṇo nāma śubhe tava putro bhaviṣyati ।। viveśa rohiṇī veśma suprabhā rohiṇī yathā ।। yadarthaṃ sapta te garbhāḥ kaṃsena vinipātitāḥ ।। jāgrataḥ prayatāḥ sarve māsān saṃkhyāya śastriṇaḥ ।
sa tatra garbhavasatiṃ vasaty ātmecchayā hariḥ ।। yasminn ahani deveśaṃ garbham ādatta devakī । viṣṇoḥ śarīrajāṃ nidrāṃ viṣṇor nirdeśakāriṇīm ।। devakī ca yaśodā ca suṣuvāte samaṃ tadā ।।
nandagopasya bhāryā vai kaṃsagopasya saṃmatā ।। aṣṭamyāṃ śrāvaṇe māse kṛṣṇapakṣe mahātithau । rohiṇyām ardharātre ca sudhāṃśor udaye tathā । muhūrte abhijite prāpte sārdharātre vibhūṣite ।।
jajvaluś cāgnayaḥ śāntā jāyamāne janārdane ।। jyotīṃsi ca prakāśanta jāyamāne janārdane ।। abhijin nāma nakṣatraṃ jayantī nāma śarvarī । muhūrto vijayo nāma yatra jāto janārdanaḥ ।। avyaktaḥ śāśvataḥ sūkṣmo harinārāyaṇaḥ prabhuḥ । jāyate bhagavāṃs tatra nayanair mohayañ jagat । ākāśāt puṣpavarṣaṃ ca vavarṣa tridiveśvaraḥ ।।
antardhānagatāḥ sarve munayaḥ saṃśitavratāḥ । astuvan niśi deveśaṃ jāyamānaṃ janārdanam ।। eṣa eva jagatsvāmī vasudevasya veśmani । bālyaṃ vapuḥ samāsthāya tūṣṇīm āste atha paśyata ।। paśyatainaṃ suviśrabdhāḥ sākṣāl lokeśvaraṃ prabhum । mānuṣīṃ tanum āsthāya lambantaṃ devakīkare ।। eṣa hantuṃ durātmānaṃ kaṃsam āvirbhaviṣyati ।। namas tasmai jagaddhātre viṣṇave kṛṣṇarūpiṇe । acintyavibhave tasmai viśvakartre namo namaḥ । arthyābhir gīrbhir evaṃ taṃ jāyamānaṃ janārdanam । maharṣayaḥ sagandharvā upatasthuḥ sahāpsarāḥ ।। jāyamāne hṛṣīkeśe prahṛṣṭam abhavaj jagat । indraś ca tridaśaiḥ sārdhaṃ tuṣṭāva madhusūdanam ।। vasudevas tu taṃ rātrau jātaṃ putram adhokṣajam । śrīvatsalakṣaṇaṃ dṛṣṭvā yutaṃ divyaiś ca lakṣaṇaiḥ । devakī ca tato dīnā tam uvāca śucismitā । upasaṃhara sarvāsu divyaṃ rūpam idaṃ hare ।। jānātu māvatāraṃ te kaṃso ayaṃ ditijāntaka । uvāca vasudevas taṃ rūpaṃ saṃhara vai prabho । bhīto ahaṃ deva kaṃsasya tasmād evaṃ vadāmy aham । mama putrā hatās tena tava jyeṣṭhāmbujekṣaṇa ।। vasudevavacaḥ śrutvā rūpaṃ saṃharad acyutaḥ । anujñāpya pitṛtvena nandagopagṛhaṃ naya । ugrasenamate tiṣṭhan yaśodāyai dadau tadā । evaṃ samākule kāle suṣupū rakṣiṇas tadā ।। na kevalaṃ rakṣitāraḥ sāyudhā mohitāḥ kila । sā purī madhurā sarvā suṣvāpa harimāyayā । vasudevād ṛte tasmād devakyāś ca mahīpate ।। vasudevas tato gatvā devakīgarbhaveśma tat । dadarśa devadeveśaṃ rātrau jātam adhokṣajam ।। nīlakuñcitakeśāntam unnidrāmbujavaktrakam । nīlameghanibhaṃ kāntaṃ tejoraśim amānuṣam ।। śayānam ambuje patre vaṭapatre yathā purā । prācīnaśirasaṃ kṛṣṇaṃ paścimanyastapādakam ।। tatra dṛṣṭo jarāyur na na ca prasavavedanā ।। devakī sumukhī dṛṣṭvā sāsīnā putralokinī । atyantavismayāviṣṭā vasudevena sābhavat ।
śayānam aṅke devakyā rātrāv ādāya yādavaḥ । yaśodāyā gṛhaṃ bhīto viveśa sutavatsalaḥ ।। tayā hṛtapratyayasarvavṛttiṣu ।dvāḥstheṣu paureṣv anuśāyiteṣv atha ।dvāras tu saravāḥ pihitā duratyayā ।bṛhatkapāṭāyasakīlaśṛṅkhalaiḥ ।।tāḥ kṛṣṇavāhe vasudeva āgate ।svayaṃ viśīryanta tamo yathā raveḥ ।vavarṣa parjanya upāṃśugarjitaṃ ।śeṣo anvagād vāri nivārayan phaṇaiḥ ।।magho ativarṣaty asakṛd yamānujā ।gambhīratoyaughajavormiphenilā ।bhayānakāvartaśatākulā nadī ।mārgaṃ dadau sindhur iva śriyaḥ pateḥ ।।nandavrajaṃ śaurir upetya tatra tān ।gopān prasuptān upalabhya nidrayā ।sutaṃ yaśodāśayane nidhāya tam ।sutām upādāya punar gṛhān agāt ।। gṛhya tāṃ dārikāṃ cāpi devakīśayane anyasat ।।
suptā eva tadā sarve rakṣiṇo viṣṇumāyayā । vasudevaḥ kṛtārtho vai nirjagāma niveśanāt ।। bahir antaḥ puradvāraḥ sarvāḥ pūrvavad āvṛtāḥ । tato bāladhvaniṃ śrutvā gṛhapālāḥ samutthitāḥ ।। te tu tūrṇam upavrajya devakyā garbhajanma tat । ācakhyur bhojarājāya yad udvignaḥ pratīkṣate । nivedayāmāsa tadā kanyāṃ tāṃ varavarṇinīm ।।
bhīto nivedayām āsa jātā naḥ kanyaketi ha । ājagāma gṛhadvāraṃ vasudevasya vīryavān ।। dīyatāṃ śīghram ity evaṃ vāgbhiḥ samabhitarjayat ।। uvāca devakī dīnā bāṣpaviklavayā girā ।
dārikā putra jāteti kaṃsaṃ tūvāca devakī ।। dārikeyaṃ hataivaiṣā paśyasva yadi manyase ।। hataivaiṣā yadā kanyā jātety uktvā vṛthāmatiḥ ।। kaṃsasya purato nyastā pṛthivyāṃ pṛthivīsamā ।।
sāvadhūtā śilāpṛṣṭhe aniṣpiṣṭā divam utpatat ।। hāraśobhitasarvāṅgī mukuṭojjvalabhūṣitā । kanyaiva cābhavan nityaṃ divyā devair abhiṣṭutā ।। rathavistīrṇajaghanā candravaktrā caturbhujā ।।
payodharasvanavatī saṃdhyeva sapayodharā ।। nṛtyatī hasatī caiva viparītena bhāsvatī ।। jahāsa ca mahāhāsaṃ kaṃsaṃ ca ruṣitābravīt ।। sahasā ca samutkṣipya śilāyāṃ vinipātitā ।।
pāṭayitvā karair deham uṣṇaṃ pāsyāmi śoṇitam ।। khaṃ sā devālayaṃ devī sagaṇā vicacāra ha ।। sā kanyā vavṛdhe atra vṛṣṇisadmani pūjitā । putravat pālyamānā sā devī devājñayā tadā ।। viddhi caināṃ athotpannām aṃśād devīṃ prajāpateḥ । ekānaṃśāṃ yogakanyāṃ rakṣārthaṃ keśavasya tu ।। tāṃ vai sarve sumanasaḥ pūjayanti sā yādavāḥ । devavaddivyavapuṣaṃ kṛṣṇaḥ saṃrakṣito yayā । ekānaṃśeti yām āhur utpannāṃ mānavā bhuvi । vivikte devakīṃ caiva vrīḍitaḥ pratyabhāṣata ।।
anyathaivānyato devi mama mṛtyuḥ samutthitaḥ ।। daivaṃ puruṣakāreṇa na cātikrāntavān aham ।। hetubhūtas tv ahaṃ teṣāṃ sati kālaviparyaye ।। kālo nayati sarvaṃ vai hetubhūtaś ca madvidhaḥ ।।
āgamiṣyanti vai devi yathābhāgam upadravaḥ । idaṃ tu kaṣṭaṃ yaj jantuḥ kartāham iti manyate । evaṃprāyā nṛṇāṃ yonir nāsti kālasya saṃsthitiḥ ।। madgatas tyajyatāṃ roṣo jānāmy apakṛtaṃ svayam ।। ity uktavantaṃ kaṃsaṃ sā devakī vākyam abravīt ।
uttiṣṭhottiṣṭha vatseti kaṃsaṃ māteva jalpatī ।। kāraṇaṃ tvaṃ na vai putra kṛtānto hy atra kāraṇam ।। mūrdhnā padbhyāṃ nipatatā svaṃ ca karma jugupsatā ।। yuvāpi mṛtyor vaśagaḥ sthaviro mṛta eva tu ।।
kālamūlam idaṃ sarvaṃ hetubhūtas tvam eva hi । jāto apy ajātatāṃ yāti vidhātrā yatra nīyate ।। mṛtyunāpahṛte pūrvaṃ śeṣo hetuḥ pravartate ।। mātāpitros tu kāryeṇa janmatas tūpapadyate ।।
praviveśa susaṃrabdho dahyamānena cetasā । kṛtye pratihate dīno jagāma vimanā bhṛśam ।। svavadhaṃ cintyamānas tu kanyāvākyam anusmaran । prajātāṃ putram evāgre candrāt kāntatarānanam ।।
gacchānayā saha tvaṃ tu vrajam eva yaśodayā ।। yadā ca rohiṇī putraṃ prasūtā kamalekṣaṇā । yaśodāpi tadaiveyaṃ prasūtā tanayaṃ vibho । rauhiṇeyaṃ ca me putraṃ parirakṣa śiśuṃ vraje ।। pālayasva tadā tāta pramādabahule vraje ।
bālye caṇḍatamaḥ sarvas tatra yatnaparo bhava ।। yo aham ekasya putrasya na paśyāmi śiśor mukham ।। asmād dhi me bhayaṃ kaṃsān nirghṛṇād vai śiśor vadhe ।। vighnā hi bahavo loke bālān uttrāsayanti hi ।।
ubhāv api samaṃ premṇā nirīkṣasva yathāsukham ।। śobhetāṃ govraje tasmin nandagopa tathā kuru ।। tatrāsau vasati krūro māṃsabhojī durātmavān । tatra vāse tu bhetavyaṃ keśinaḥ pāpadarśinaḥ ।।
goṣṭheṣu gobhyo vatsebhyo rakṣyau te dvāv imau śiśū ।। yamunā naiva gantavyā tasyāṃ vasati kāliyaḥ । ime tvāṃ tvarayantīha pakṣiṇaḥ savyadakṣiṇāḥ ।। yānaṃ yaśodayā sārdham āruroha mudā yutaḥ ।।
śayane taṃ śiśuṃ caiva saṃveśya mṛdusaṃstare । saṃveśayāmāsa śiśuṃ śayanīye mahāmatiḥ ।। bahūdakena mārgena yamunātīraśobhinā ।। yamunātīrasaṃbaddhaṃ śītamārutasevitam ।।
gobhis tṛṇanimagnābhiḥ syandantībhir alaṃkṛtam ।। viṣāṇaskandhaghātaiś ca vṛṣāṇāṃ ghṛṣṭapādapam ।। sṛgālamṛgasiṃhaiś ca vasāmedośibhir vṛtam ।। svādupuṣpaphalaṃ ramyaṃ paryāptatṛṇasaṃstaram ।।
hambhāravaiś ca vatsānāṃ sarvataḥ kṛtanisvanam ।। paryanteśv āvṛtaṃ vanyair bṛhadbhiḥ patitair drumaiḥ ।। karīṣākīrṇavasudhaṃ kaṭacchannakuṭīmaṭham ।। dāmanīprāyabahulaṃ gargarodgāranisvanam ।।
navanītaparikṣiptam ājyagandhavibhūṣitam । manthānavalayodgārair gopīnāṃ janitasvanam ।। dārakair dārikābhiś ca parasparasamākulam । sarpiṣā pacyamānena surabhīkṛtamārutam ।।
vanyapuṣpāvataṃsābhir gopakanyābhir āvṛtam ।। sīmantamadhurālāpāḥ smitabhrūlalitekṣaṇāḥ । sītkārabhrūvilāsaiś ca cetobuddhimanoharāḥ । sarvās tāś candravadanā gopanāryaḥ suśobhanāḥ ।। tāsāṃ nūpuraśabdena mekhalānāṃ svanena ca । svanantīnāṃ ca śabdena mayūrā nanṛtus tadā । yamunātīramārgeṇa jalahārībhir āvṛtam ।। takravikrayayuktābhir dadhisarpiḥkrayeṣu ca ।
niveśaṃ rocayāmāsa parivarte sukhāśraye ।। tatra taṃ bālasūryābhaṃ kṛṣṇaṃ gūḍhaṃ nyaveśayat ।। vasudevaprayuktaś ca tayor gargo mahātapāḥ । akaroj jātakarmādyāḥ kriyāḥ sarvā yathākramam । brāhmaṇebhyo dhanaṃ dattvā bhojanaṃ ca yathākramam । gopāś caivotsavaṃ cakrur gobhyo viprebhya eva ca । govraje nandagopasya ballavatvaṃ prakurvataḥ ।।
[gargo] gopakule tatra vasudevapracoditaḥ । pracchanna eva gopānāṃ saṃskārān akarot tayoḥ । jyeṣṭhaḥ saṃkarṣaṇo nāma yavīyān kṛṣṇa eva tu ।। vyavardhata gavāṃ madhye sāgarasya ivāmbudaḥ ।। vistareṇātha vakṣyāmi bālasya caritaṃ mahat । avadhānaparo bhūtvā śṛṇu rājan yad icchasi ।। sa tatra yogam āsthāya dānavāṃś cāvadhīt kila ।। kaścid danoḥ suto vīraḥ kṛṣṇasya vadhakāṅkṣayā । nandasya priyatām āyāc chākaṭaṃ vapur udvahan ।
yaśodā taṃ samutsṛjya jagāma yamunāṃ nadīm ।। aṅguṣṭham āsye nikṣipya pādābhyāṃ paricikṣipan । hāsyaṃ kurvañ śiśuḥ kṛṣṇo netrābhyāṃ parivibhraman ।। karaṃ kareṇa saṃpīḍya pādaṃ pādena pīḍayan ।
anekābhiḥ sa līlābhir lokāṃs tadgatamānasān । kalmaṣaṃ kṣālayan viṣṇus tadgatāsaktacetasām । ruroda madhuraṃ kṛṣṇaḥ pādāv ūrdhvaṃ prasārayan ।। añjanena parikṣiptaṃ mukham unnamayan hariḥ ।
nyubjaṃ payodharākāṅkṣī cakāra ca ruroda ca ।। snātā prasnavadigdhāṅgī baddhavatseva saurabhī ।। hāheti kṛtvā tvaritā dārakaṃ jagṛhe tadā ।। svasti me dārakāyeti prītyā bhītā ca sābhavat ।।
tvayy adhaḥ śakaṭe supte śakaṭe ca viloḍite ।। paryaste śakaṭe putra yā tvā paśyāmy apāvṛtam ।। kāṣāye vāsasī bibhran nandagopo vrajāntikam ।। apāstadhūrvibhagnākṣaṃ śakaṭaṃ cakramāli vai ।।
api me svasti putrāyety asakṛd vacanaṃ vadan ।। vṛṣayuddhaṃ vinā kena paryastaṃ śakaṭaṃ mama ।। na vijānāmy ahaṃ kena śakaṭaṃ pātitaṃ bhuvi ।। āgatā ca viparyastam apaśyaṃ śakaṭaṃ bhuvi ।।
asmābhiḥ saṃpatadbhis tu dṛṣṭam etad yadṛcchayā ।। nandagopas tu tac chrutvā vismayaṃ paramaṃ yayau । prahṛṣṭaś caiva bhītaś ca kim etad iti cintayan । na ca te śraddadhur gopāḥ sarve mānuṣabuddhayaḥ । svasthāne śakaṭaṃ caiva cakrabandham akārayan ।। nando aṅkam enam āropya bhūreṇuṃ parigṛhya ca । pradakṣiṇaṃ śiraḥ kurvan mantram etaj jajāpa ha । viṣṇus te pūrvataḥ pātu rudro rakṣatu dakṣiṇam । brahmā ca paścimaṃ pāyāt skando rakṣatv athottaram । upariṣṭāt tathā sūryaḥ pāyāc cādhaś ca vāsukiḥ । pāyāc ca tvām atho vatsa śiṣṭāḥ kāṣṭhāḥ samīraṇaḥ । svastiṃ karotu bhagavān pinākī vṛṣabhadhvajaḥ । gāvo rakṣantu sarvatra bhūmiḥ pātu sadāśivaḥ । evam uccārya nandas tu kṛṣṇaṃ pasparśa sarvaśaḥ । sa eva mantro bālānāṃ rakṣāyai parikīrtitaḥ । kasyacit tv atha kālasya sakunīveṣadhāriṇī ।
pūtanā nāma śakunī thorā prāṇabhayaṃkarī । ājagāmārdharātre vai pakṣau krodhād vidhunvatī । tasmai stanaṃ durjaravīryam ulbaṇaṃ । ghorāṅkam ādāya śiśor dadāv atha ।
gāḍhaṃ karābhyāṃ bhagavān prapīḍya । prāṇaiḥ samaṃ roṣasamanvito apibat ।। sā muñca muñca bālam iti prabhāṣiṇī । niṣpīḍyamānākhilajīvamarmaṇi ।
vivṛtya netre caraṇau bhujau muhur । viklinnagātrā kṣipatī ruroda ha ।। tasyāḥ svanenātigabhīraraṃhasā । sādrir mahī dyauś ca cacāla sagrahā ।
rasā diśaś ca pratinedire janāḥ । petuḥ kṣitau vajranipātaśaṅkayā ।। niśācarītthaṃ vyathitastanā vyasur । vistārya keśāṃś caraṇau bhujāv api ।
prasārya goṣṭhe nijarūpam āśritā । vajrāhato vṛtra ivāpatan nṛpa ।। patamāno api taddehas trigavyūtyantaradrumān । cūrṇayām āsa rājendra mahad āsīt tad adbhutam ।।
īṣāmātrogradaṃṣṭrāsyaṃ girikandaranāsikam । gaṇḍaśailastanaṃ raudraṃ prakīrṇāruṇamūrdhajam । andhakūpagabhīrākṣaṃ pulinārohabhīṣaṇam । baddhasetubhujorvaṅghri śūnyatoyahradodaram ।
bālaṃ ca tasyā urasi krīḍantam akutobhayam । gopyas tūrṇaṃ samabhyetya jagṛhur jātasaṃbhramāḥ ।। yaśodārohiṇībhyāṃ tāḥ samaṃ bālasya sarvataḥ । rakṣām vidadhire samyag gopucchabhramaṇādibhiḥ ।।
gomūtreṇa snāpayitvā punar gorajasārbhakam । rakṣāṃ cakruś ca śakṛtā dvādaśāṅgeṣu nāmabhiḥ । tato ardharātrasamaye śakuniḥ pratyadṛśyata ।। nililye śakaṭākṣe sā prasnavotpīḍavarṣiṇī ।।
tasyāḥ stanaṃ papau kṛṣṇaḥ prāṇaiḥ saha nanāda ca ।। stanyaṃ tadviṣasaṃmiśraṃ rasyam āsīj jagadguroḥ । patantīṃ tāṃ tu saṃdṛśya śakunīṃ bhayaviklavām । prayāṇe śīghracapalāṃ vāśamānāṃ ca visvaram । pādāṅguṣṭena tāṃ kṛṣṇaś cakrākrāntām akārayat । cakrākrāntā tu śakunī papāta ca mamāra ca । nanāda ca mahānādaṃ punaḥ punar asau hariḥ । sa nandagopo gopāś ca yaśodā ca suviklavā ।। śakuniṃ nihatāṃ bhūmau vajreṇeva vidāritām ।।
nandagopaṃ puraskṛtya gopās taṃ paryavārayan ।। nādhyagacchanta ca tadā hetuṃ tatra kadācana । āścaryam āścaryam iti bruvanto anuyayur gṛhān । yaśodāṃ nandagopas tu papracchāgatasaṃbhramaḥ ।। putrasya me bhayaṃ bhīru bhīrutvaṃ samupāgatam ।।
dārakeṇa sahānena suptā śabdena bodhitā ।। kaṃsād bhayaṃ cakārograṃ vismayaṃ ca jagāma ha ।। pañca saṃvatsarān prāptau śobhayānau vrajaṃ muhuḥ । kṛṣṇasaṃkarṣaṇau cobhau riṅginau samapadyatām ।।
ekamantradharau kāntau bālacandrārkavarcasau ।। ekaveṣadharāv ekaṃ puṣyamāṇau śiśuvratam ।। ekacaryau mahāvīryāv ekasya śiśutāṃ gatau ।। kṛtsnasya jagato gopau saṃvṛttau gopadārakau ।।
anyonyakiraṇagrastau candrasūryāv ivāmbare ।। rejatuḥ pāṃśudigdhāṅgau dṛptau kalabhakāv iva ।। tau tatra paridhāvetāṃ kumārāv iva pāvakī ।। krīḍantau vatsaśālāsu śakṛddigdhāṅgamūrdhajau ।।
janaṃ ca vipra kurvāṇau hasantau ca kvacit kvacit ।। rejatuś candravadanau dārakau sukumārakau ।। atiprasaktau ghoṣeṣu ghoṣam āpūrya dārakau । nāśaknuvad vārayitum nandagopaḥ sudurmadau ।।
uvāca śiśurūpeṇa carantaṃ jagataḥ prabhum । ehi vatsa piba stanyaṃ durvoḍhuṃ mama saṃprati ।। etāvantam itaḥ kālaṃ kvā gato asi gṛhād bahiḥ । ity ādāya kare putraṃ gṛhān nirvāsya sā ruṣā ।
ānāyya śakaṭīmūlaṃ bhartsayantī punaḥ punaḥ ।। vyagrāyām tu yaśodāyām nirjagāma tato aṅgaṇāt ।। so aṅgaṇān niḥsṛtaḥ kṛṣṇaḥ karṣamāṇa udūkhalam ।। niścakrāma śiśur madhyāt karṣamāṇa udūkhalam ।।
lagnaṃ tābhyāṃ samūlābhyām arjunābhyāṃ cakarṣa ha ।। samūlaviṭapau bhagnau sa tu madhye jahāsa vai ।। tad dāma tasya bālasya prabhāvād abhavad dṛḍham ।। krandantyo vismayantyaś ca yaśodānikaṭaṃ yayuḥ ।।
ehy āgaccha yaśodeti saṃbhrame kiṃ vilambase ।। tāv etau tava putrasya patitāv upari drumau । putrasyopari tāv etau patitau te mahīruhau ।। jahāsa madhye vṛkṣābhyāṃ tava putraḥ sa bālakaḥ ।।
prahasann eva vṛkṣābhyāṃ madhye krīḍann ivāṅgaṇe । putram ānaya jīvantuṃ muktaṃ mṛtyumukhād iva ।। taṃ deśam agamad yatra patitau tau mahādrumau ।। dāmnā nibaddham udare karṣamāṇam udūkhalam ।।
paryagacchat tato draṣṭuṃ gopeṣu mahad adbhutam ।। jajalpur jātasaṃbhrāntā sarve vismitacetasaḥ । kenemau pātitau vṛkṣau ghoṣasyaivāgrapādapau ।। vinā hastikṛtaṃ doṣam kenemau pātitau drumau ।।
imau nipatitau bhūmau vitoyau jaladāv iva ।। yadīmau ghoṣaracitau ghoṣakalyāṇakāriṇau । yatra te dārako mukto vimūlābhyām avikṣataḥ ।। pūtanāyā nipātaś ca drumayoḥ śakaṭasya ca ।।
utpātā hy atra dṛśyante kathayanto naśobhanam ।। niveśya cāṅke suciraṃ mṛtaṃ punar ivāgatam ।। nātṛpyat prekṣamāṇo vai kṛṣṇaṃ kamalalocanam । sa ca gopajanaḥ sarvo ghoṣam eva jagāma ha ।।
yena dāmnā nibaddho asāv udare sudṛḍhaṃ vraje । ghoṣe dāmodara iti gopībhiḥ parigīyate ।। kṛṣṇasya bharataśreṣṭha ghoṣe nivasatas tadā ।। tasminn eva vrajasthāne saptavarṣau babhūvatuḥ ।।
babhūvatur vatsapālau kākapakṣadharāv ubhau ।। gopavīthyāṃ sumadhuraṃ gāyantau kāmarūpiṇau । śuśubhāte vanagatau triśīrṣāv iva pannagau ।। vanamālākṛtoraskau drumapotāv ivodgatau ।।
saśikyatumbakarakau gopaveṇaupravādakau ।। parṇavādyasamāyuktau dadhyodanakarau kṛtī । kiṃkiṇījālasaṃbaddhakaṭideśavibhūṣitau ।। kakṣakūṭasamālambiśikyasthadhṛtapāyasau । kālayantau ca daṇḍena vatsān vatsau diśaṃ prati ।। gulmeṣu madhumādhvīkaṃ mārgamāṇāvitas tataḥ । khādantau vanyamūlāni pibantau madhumākṣikam ।। dadatau madhumūlāni dārakebhyaḥ samantataḥ । khādantau khādayantau ca mūlāni ca phalāni ca ।। tindukaṃ bhakṣayantu ca gopair āpatya bhūtale । kīlair āpatya vṛkṣebhyaḥ khādayantu phalāni ca । dadhyodanaṃ prabhuñjānau kvacit kakṣavilambitam । kvacic ca pānasaṃbhrāntau kvacit pāyasamoditau ।
kvacid vṛkṣeṣu viśrāntau sthalīṣv iva yathāsukham । parṇaśayyāsu saṃsuptau kvacin nidrāntaraiṣiṇau ।। vatsān anu yathākāmaṃ carantau vatsapālakau । vatsapucchān samādhūya vikṣiptantau pṛthak pṛthak । evaṃ tu vatsapālau tau śobhayām āsatur vanam ।
cañcūryantau ramantau sma kiśorāv iva cañcalau ।। gāyantu ca kvacid geyān susvaraṃ madhurasvaram । utkarṇaṃ mṛgasaṃghaṃ ca kurvantau gītanisvanaiḥ ।। gajān paravaśān geyaiḥ kurvantau ca gahāvane । lokam itthaṃ carantau ca ramayantau ca ceṣṭitaiḥ । ārya nāsmin vane śakyaṃ gopālaiḥ saha krīḍitum ।। prakṣīṇatṛṇakāṣṭhaṃ ca gopair mathitapādapam ।।
tāny ākāśanikāśāni dṛśyante adya yathāsukham ।। sarve goṣṭhāgniṣu gatāḥ kṣayam akṣayavarcasaḥ ।। tāni dūrāvakṛṣṭāni mārgitavyāni bhūmiṣu ।। akarmaṇyeṣu vṛkṣeṣu sthitaviprasthitadvijam ।।
saṃvāsasyāsya mahato janenotsāditadrumam । nirvihaṃgam idaṃ śūnyaṃ nirvyañjanam ivāśanam ।। utsannasaṃcayatṛṇo ghoṣo ayaṃ nagarāyate ।। vanānāṃ bhūṣaṇaṃ gāvas tāś cāsmākaṃ parā gatiḥ ।
tasmād anyad vanaṃ yāmaḥ pratyagravayasendhanam ।। tasmād vanaṃ navatṛṇaṃ gacchantu dhanino vrajāḥ ।। praśastā vai vrajā loke yathā vai cakracāriṇaḥ ।। na tṛṇaṃ bhuñjate gāvo nāpi tatpayaso hitam ।।
carāmaḥ sahitā gobhiḥ kṣipraṃ saṃvāhyatāṃ vrajaḥ ।। nāmnā vṛndāvanaṃ nāma svāduvṛkṣaphalodakam ।। kadambapādapaprāyaṃ yamunātīrasaṃśritam ।। gopīnāṃ sukhasaṃcāraṃ cārucitravanāntaram ।।
bhrājate dīrghaśikharo nandanasyeva mandaraḥ ।। bhāṇḍīro nāma śuśubhe nīlamegha ivāmbare ।। prayātā nandanasyeva nalinī saritāṃ varā ।। kālindīṃ ca nadīṃ ramyāṃ drakṣyāvaś carataḥ sukham ।।
sukhaṃ carantaṃ drakṣyāvaḥ kālindīṃ ca nadīṃ śubhām । saṃvāhayāma bhadraṃ te kiṃcid utpādya kāraṇam ।। prādurbabhūvuḥ śataśo raktamāṃsavasāśanāḥ ।। viniṣpetur bhayakarāḥ sarvataḥ śataśo vṛkāḥ ।।
niṣpatanti sma bahavo vrajasyotsādanāya vai । gopīṣu ca yathākāmaṃ vraje trāso abhavan mahān ।। triṃśadviṃśatibaddhāś ca śatabaddhās tathāpare ।। pañcāśatṣaṣṭibaddhāś ca catvāriṃśat tathaiva ca ।
kṛṣṇasya kṛṣṇavadanā gopānāṃ bhayavardhanāḥ ।। niśi bālān haradbhiś ca vṛkair utsādyate vrajaḥ ।। na vanāt kiṃcid āhartuṃ na ca vā tarituṃ nadīm ।। trastā hy udvignamanaso gatās tasmin vane avasan ।
vrajo niṣpandaceṣṭaḥ sa ekasthānacaraḥ kṛtaḥ ।। sastrīpuṃso atha ghoṣo vai samasto amantrayat tadā ।। yan nirbhayaṃ sukhakaraṃ sukhasaṃcāramārutam । yac chivaṃ ca sukhāḍhyaṃ ca gavāṃ caiva sukhāvaham ।।
yāvad vṛkair vadhaṃ ghoraṃ na naḥ sarvo vrajo vrajet ।। vṛkāṇāṃ kṛṣṇavaktrāṇāṃ bibhīmo niśi garjatām ।। vṛkair vyāpāditety evaṃ krandanti sma gṛhe gṛhe ।। vrajasyotthāpanaṃ cakrur ghoṣavṛddhāḥ samāgatāḥ ।।
vrajasya ca niveśāya gavāṃ caiva sukhāya ca ।। nandagopo bṛhadvākyaṃ bṛhaspatir ivādade ।। śīghram ājñāpyatāṃ ghoṣaḥ sajjībhavata māciram ।। śīghram gāvaḥ prakālyantāṃ yujyantāṃ śakaṭāni ca ।।
vṛndāvanam itaḥ sthānān niveśāya ca gamyatām ।। tac chrutvā vacanaṃ tasya nandagopasya bhāṣitam । udatiṣṭhad vrajaḥ sarvaḥ śīghraṃ gamanalālasaḥ ।। uttiṣṭhati vraje tasmin gopakolāhalo hy abhūt ।।
vyāghraghoṣamahāghoṣo ghoṣaḥ sāgaraghoṣavān ।। niṣpapāta vrajāt paṅktis tārāpaṅktir ivāmbarāt ।। śakracāpāyate paṅktir gopīnāṃ mārgagāminī ।। gopā mārgagatā bhānti sāvarohā iva drumāḥ ।।
oghaiḥ pavanavikṣiptair niṣpatadbhir ivārṇavaḥ ।। dravyāvayanirdhūtaṃ kīrṇaṃ vāyasamaṇḍalaiḥ ।। niveśaṃ vipulaṃ cakre niveśāya gavāṃ hitam ।। madhye yojanavistāraṃ tāvad dviguṇam āyatam ।।
nikhātocchritaśākhāgrair abhiguptaṃ samantataḥ ।। adbhiḥ prakṣālyamānābhir gargarībhis tatas tataḥ ।। stambhanībhir dhṛtaiś cāpi śakaṭaiḥ parivartitaiḥ ।। chādanārthaṃ prakīrṇaiś ca kaṭais tṛṇagṛhais tathā ।।
śodhamānair gavāṃ sthānaiḥ sthāpyamānair udūkhalaiḥ ।। savatsacarmāstaraṇaiḥ paryaṅkaiś cāvaropitaiḥ ।। śākhāś cākarṣamāṇābhir gopībhiś ca samantataḥ ।। viśasadbhiḥ kuṭhāraiś ca kāṣṭhāny api tarūn api ।।
ramyaṃ vananiveśaṃ vai svabhivṛṣṭyāmṛtopamam ।। vṛndāvanam anuprāptā nandanopamakānanam ।। śivena manasā dṛṣṭaṃ tadvanaṃ vanacāriṇā ।। varṣatīvāmṛtaṃ deve tṛṇaṃ tatravyavardhata ।।
yatra tiṣṭhati lokānāṃ bhavāya madhusūdanaḥ ।। kṛṣṇena vihitaṃ vāsaṃ tam adhyāsanta nirvṛtāḥ ।। yatra tiṣṭhati deveśo devadevo janārdanaḥ । na tatra prāṇināṃ duḥkhaṃ sa ca sarvasukhāvahaḥ । ceratur vatsayūthāni cārayantau sunirvṛttau ।।
krīḍatoḥ saha gopālair yamunāṃ cāvagāhatoḥ ।। gate tasmin mahāgharme rajaḥpūrais tirohitaiḥ । babhūvādarśanaḥ sūryo bhūmiś cādarśayat tṛṇam ।। saṃmārjitatalā bhūmir yauvanastheva lakṣyate ।।
naṣṭadāvāgnidhūmāni vavāni pracakāśire ।। madaraktāḥ pravṛttāś ca kekāḥ paṭuravāḥ kṛtāḥ ।। yauvanasthaṃ kadambānāṃ navābhrair bhrājate vapuḥ ।। trāsitaṃ jaladair uṣṇaṃ toṣitā vasudhā jalaiḥ ।।
jalair balāhakotsṛṣṭair ucchvasantīva parvatāḥ ।। mahīmahārajaḥpūrais tulyam āpadyate nabhaḥ ।। saṃpradīptaṃ ivābhāti phullanīpadrumaṃ vanam ।। pārthivaṃ gandham āghrāya lokaḥ kṣubhitamānasaḥ ।।
navaiś ca śikhivikruṣṭair ekavarṇā vasuṃdharā ।। haryantas tīrajān vṛksān vistarāṃ yānti nimnagāḥ ।। na tyajanty agamāgrāṇi śrāntā iva patatriṇaḥ ।। udareṣu navābhrāṇāṃ majjatīva divākaraḥ ।।
anveṣyamārgā vasudhā bhāti śāḍvalamālinī ।। srotobhiḥ parikṛttāni patanti śikharāṇi ca ।। palvalodgīrṇaraktena pūryante vanarājayaḥ ।। bhāntyātivṛṣṭyā mātaṅgā gāṃ gatā iva toyadāḥ ।।
rauhiṇeyo mithaḥ kāle kṛṣṇaṃ vacanam abravīt ।। gagane tava gātrāṇāṃ varṇacorān samutthitān ।। kāmināṃ hṛdayasyāśu nighnatas tān samantataḥ । tvam ivājñātavasatiṃ candro vasati vārṣikīm ।।
nīlotpaladale kāle bhāti vṛndāvanaṃ vanam । saṃprāpte durdine kāle durdinaṃ bhāti vai nabhaḥ ।। govardhano yathā ramyo bhāti govardhano giriḥ ।। bhrājante kṛṣṇasāraṅgāḥ kānaneṣu mudānvitāḥ ।।
tṛṇāni śatapatrākṣa patrair gūhanti medinīm ।। sasasyānāṃ ca sīmānāṃ na lakṣmīr vyatiricyate ।। dāmodaroddāmaravāḥ prāgalbhyaṃ yānti toyadāḥ ।। vibāṇajyena dhanuṣā tavedaṃ madhyamaṃ padam ।।
meghaiḥ śītātapakaro viraśmir iva raśmimān ।। avyavacchinnadhāraughaiḥ samudraughanibhair ghanaiḥ ।। gandhaiḥ kolāhalā vānti vātā madanadīpanāḥ ।। bhāty agādham aparyantaṃ sasāgaram ivāmbaram ।।
śakracāpāyudhadharaṃ yuddhasajjam ivāmbaram ।। praticchannāni bhāsante śikharāṇi ghanair ghanaiḥ ।। varṇasārūpyatāṃ yāti gaganaṃ sāgarasya vai ।। śītāh sapṛṣatodgārāḥ karkaśā vānti mārutāḥ ।।
magnasūryasya nabhaso nābhibhānti diśo daśa ।। cetanaṃ puṣkaraṃ kośaiḥ kṣudhādhmātaiḥ samantataḥ । na ghṛṇīnāṃ na ramyāṇāṃ vivekaṃ yānti kṛṣṭayaḥ । saṃhatānāṃ dvirephānāṃ niveśaṃ yānti paṅkayaḥ । paśya vṛndāvanaṃ kṛṣṇa vanaṃ caitrarathaṃ yathā ।। kathayann eva balavān vrajam eva jagāma ha ।।
tatkālaṃ jñātibhiḥ sārdhaṃ ceratus tau mahad vanam ।। cacāra tadvanavaraṃ kāmarūpī varānanaḥ ।। śrīvatsenorasā yuktaḥ śaśāṅka iva lakṣmaṇā ।। sukumārābhitāmreṇa krāntavikrāntagāminā ।।
sūkṣme vasāno vasane sasaṃdhya iva toyadaḥ ।। bhujābhyāṃ sādhuvṛttābhyāṃ pūjitābhyāṃ divaukasaiḥ ।। rarāja tasya tadbālye ruciroṣṭhapuṭaṃ mukham ।। vṛttaṃ ṣaṭpadapaṅktībhir yathā syāt padmamaṇḍalam ।।
rarāja mālā śirasi nakṣatrāṇāṃ yathā divi ।। meghakālāmbudaśyāmo nabhasya iva mūrtimān ।। rarāja barhipatreṇa mandamārutakampinā ।। parṇavādyaṃ śrutisukhaṃ vādayānaḥ kvacid vane ।।
gokule ambudharaśyāmaś cacāra dyutimān prabhuḥ ।। govardhanasya ca gireḥ parṇavādyaṃ śruteḥ sukham । meghanādaprativyūhair nāditāsu samantataḥ ।। kandalāmaladantīṣu sravantīṣu navaṃ jalam ।।
abhīkṣṇaṃ niḥśvasantīṣu yoṣitsv iva samantataḥ ।। tāsu kṛṣṇo mudaṃ lebhe saumyāsu vanarājiṣu ।। dadarśa vipulodagraṃ śākhinaṃ śākhināṃ varam ।। gaganārdhocchritākāraṃ pavanābhogakāriṇaṃ ।।
phalaiḥ pravālaiś ca ghanaṃ sendracāpaghanopamam ।। viśālamūlāvatataṃ pavanāmbhodadhāriṇam ।। kurvāṇaṃ śubhakarmāṇaṃ tiro varṣantam avyayam ।। dṛṣṭvā tatra matiṃ cakre nivāsāya divā prabhuḥ ।।
reme vai divasaṃ kṛṣṇaḥ purā svargagato yathā ।। ramayanti sma bahavo vanyaiḥ krīḍanakais tadā ।। gopālāḥ kṛṣṇam evānye gāyanti sma ratipriyāḥ ।। parṇavādyāntare veṇuṃ tumbīvīṇāṃ ca tatra ha ।।
jagāma yamunātīraṃ latālaṃkṛtapādapam ।। tāṃ ca padmotpalavatīṃ dadarśa yamunāṃ nadīm ।। toyavātoddhatair vegair avanāmitapādapām ।। anyonyamithunaiś caiva sevitāṃ mithunecaraiḥ ।।
jalajaiḥ kusumaiś citrāṃ jalajair haritodakām ।। āvartanābhigambhīrāṃ padmalomānurañjitām ।। cakravākastanataṭāṃ tīrapārśvāyatānanām ।। mīnākṣicapalāṃ kāntāṃ kāntaśaivalamūrdhajām ।
rucirotpalapatrākṣīṃ natabhrūṃ jalajekṣaṇām ।। dīrghasrotāyatabhujām ābhogaśravaṇāyatām ।। kāśacāmīkaraṃ vāso vasānāṃ haṃsalakṣaṇām ।। vāriplavaplavakṣaumāṃ sārasārāvanūpurām ।।
śvāpadocchiṣṭasalilām āśramasthānasaṃkulām ।। siddhārādhyamahādeva sikatāliṅgamaṇḍitām । munimṛtkuṇḍikāpūra samūdbhūtamahāravām । siddhayoṣit kucasrasta kuṅkumakṣodapiṅgalām । sutīrthāṃ sarvapāpaghnīṃ nṛṇāṃ tadgatacetasām । cacāra ruciraṃ kṛṣṇo yamunām upaśobhayan ।। dīrghaṃ yojanavistāraṃ dustaraṃ tridaśair api ।।
toyapaiḥ śvāpadais tyaktaṃ śūnyaṃ toyacaraiḥ khagaiḥ ।। duḥkhopasarpyaṃ tīreṣu sasarpair vipulair bilaiḥ ।। viṣāraṇigatasyāgner dhūmena pariveṣṭitam ।। ākāśād apy asaṃcāryaṃ khagair ākāśagocaraiḥ ।।
samantād yojanaṃsāgraṃ tīreṣv api durāsadam ।। vajrasyottaratas tasya krośamātre nirāmaye ।। agādhaṃ dyotamānaṃ ca kasyedaṃ sumahad dhradam ।। uragādhipatiḥ sākṣād dhrade vasati dārunaḥ ।।
bhayāt patagarājasya suparṇasyoragāśinaḥ ।। bhayāt tasyoragapater nāyaṃ deśo niṣevyate ।। sāvarohadrumaṃ ghoraṃ kīrṇaṃ nānālatādrumaiḥ ।। tair āptakāribhir nityaṃ sarvataḥ parirakṣitam ।।
kartavyamārgau bhrājete hradasyāsya taṭāv ubhau ।। yathevaṃ saridambhodā bhavec chivajalāśayā ।। ayaṃ ca sevyaḥ kartavyo hradaḥ śītajalāśraya । sa saṃkarṣaṇaṃ āmantrya keśavas tv idam abravīt । ātmānam ātmano vākyaṃ provāca sa priyaṃvadaḥ । idaṃ vanaṃ nadī ceyaṃ śaraṇyam iti me matiḥ । na nisarpanti dṛśyante sattvānīha mahītale । sarvartusukhasaṃcārā sarvatīrthasukhāśrayā ।।
amīṣām utpathasthānāṃ śāsanārthaṃ durātmanām ।। vinipatya hrade ghore damayiṣyāmi kāliyam ।। evaṃ kṛte bāhuvīryaṃ loke khyātiṃ gamiṣyati । mama jpādatalasparśād dīrghajīvī bhaved ayam । kadambaḥ puṣpaphalavān samārādhyaś ca matpriyaiḥ ।। so ayaṃ kadambaśikharaḥ sarvaprāṇisukhāvahaḥ । adyāpi bhrājate viṣṇoḥ pādasaṃsparśaśobhayā । ārohac capalaḥ kṛṣṇaḥ kadambaśikharaṃ yuvā ।।
hradamadhye akaroc chabdaṃ nipatann ambujekṣaṇaḥ ।। nīlotpaladalaśyāmo hrade tasmin papāta ha । saṃprāśicyata vegena bhidyamāna ivārṇavaḥ ।। uttiṣṭhad udakāt sarpo roṣaparyākulekṣaṇaḥ ।।
tato raktāntanayanaḥ kāliyaḥ samadṛśyata ।। pṛtubhiḥ pañcabhir ghoraiḥ śirobhiḥ parivāritaḥ ।। sphurann iva sa roṣeṇa jvalann iva ca tejasā ।। tasya krodhāgnipūrṇena vaktreṇābhūc ca mārutaḥ ।।
sadhūmāḥ pannagendrasya mukhān niścerur arciṣaḥ ।। kṣaṇena bhasmasān nītā yugāntapratimena vai ।। sadhūmāḥ pannagendrās te nipetur amitaujasaḥ ।। niryatnacaraṇākāras tasthau girir ivācalaḥ ।।
te kṛṣṇaṃ sarpapatayo na mamāra ca vīryavān ।। saṃdaśyamāno daśanair na cacāla sa keśavaḥ । vyacarat suciraṃ kālaṃ kṛṣṇo vai kāliye hrade । krandamānā vrajaṃ jagmur bāṣpasaṃdigdhayā girā ।। bhakṣyate sarparājena tad āgacchata māciram ।।
eṣa te kṛṣyate putraḥ sarpeṇeti mahāhrade ।। ārtaḥ skhalitavikrāntas taṃ jagāma hradottamam ।। ākrīḍaṃ pannagendrasya janas taṃ samupāgamat ।। idaṃ kiṃ tv iti saṃbhrāntāḥ kasyedaṃ karma ceti vai ।
hāhākāraṃ prakurvantas tasthus tīre hradasya vai ।। apare hā hatāḥ smeti rurudur bhṛśaduḥkhitāḥ ।। saṃditaṃ sarpabhogena kṛṣyamāṇaṃ yathā mṛgam ।। putraṃ katham imaṃ dṛṣṭvā yaśode nāvadīryate ।।
nyasya putramukhe dṛṣṭiṃ niścetanam avasthitam ।। praviśāmo na yāsyāmaḥ sarvā dāmodaraṃ vinā ।। vinā kṛṣṇaṃ na yāsyāmo vivatsā iva dhenavaḥ ।। vilāpaṃ nandagopasya yaśodāṃ rudatīṃ tathā ।
saṃkarṣaṇas tu saṃkruddho babhāṣe kṛṣṇam avyayam ।। damyatām eṣa vai kṣipraṃ sarparājo viṣāyudhaḥ ।। paridevanti karuṇam sarve mānuṣabuddhayaḥ ।। vikrīḍyāsphoṭayad bāhū tad bhittvā bhogabandhanam ।।
śiro asya kṛṣṇo jagrāha svahastenāvanāmya ca ।। so asya mūrdhni sthitaḥ kṛṣṇo nanarta rucirāṅgadaḥ ।। lāsyaṃ bahuvidhaṃ kṛṣṇo vidadhe tasya mūrdhani ।। tasya nṛttaṃ smaran viṣṇor harṣo adya mama jāyate । romṇāṃ sarveṣu gātreṣu rājann udgamayan sadā । asyaiḥ sarudhirodgāraiḥ kātaraṃ vākyam abravīt ।।
damito ahaṃ hataviṣo vaśagas te varānana ।। kasya vā vaśatāṃ yāmi jīvitaṃ me pradīyatām ।। namas te brahmarudrendra surāsuranamaskṛta । śaraṇaṃ tvāṃ prapanno asmi jīvitaṃ me pradīyatām ।। aparādhaṃ kṛtaṃ yat tu mūḍhenākṛtabuddhinā । darpānvitena ca mayā na tat saṃsmartum arhasi ।। prasanne tvayi deveśa vainateyo na māṃ haret । tasmād vidhatsva yat kāryaṃ mayā kartavyam īśvara । ity uktvā sa śirobhis tu kṛṣṇapādāv apūjayat । akruddha eva bhagavān pratyuvācorageśvaram ।।
gacchārṇavajalaṃ sarpa saputraḥ sahabāndhavaḥ ।। tava bhṛtyas tanūjo vā kṣipraṃ vadhyaḥ sa me bhavet ।। sthāne tv iha bhaved doṣas tavāntakaraṇo mahān ।। garudaḥ pannagaripus tvayi na prahariṣyati ।।
evam uktas tu kṛṣṇena patatrivaraketunā । paśyatām eva gopānāṃ jagāmādarśanaṃ hradāt ।। vismitās tuṣṭuvur gopāś cakruś caiva pradakṣiṇam ।। dhanyo asy anugṛhīto asi yasya te putra īdṛśaḥ ।।
āpatsu śaraṇaṃ kṛṣṇaḥ prabhuś cāyatalocanaḥ ।। sarvais tīrthaiḥ sukhaṃ gāvo vicariṣyanti naḥ sadā ।। mahadbhūtaṃ na jānīmaś channam agnim iva vraje ।। jagmur gopagaṇā ghoṣaṃ devāś caitrarathaṃ yathā ।।
tam eva ceratur deśam sahitau rāmakeśavau ।। giriṃ govardhanaṃ ramyaṃ vasudevasutāv ubhau ।। dadṛśāte atha tau vīrau ramyaṃ tālavanaṃ mahat ।। ceratuḥ paramaprītau vṛṣapotāv ivodgatau ।।
darbhaprāyasthalībhūtaḥ sumahān kṛṣṇamṛttikaḥ ।। phalāgraśākhibhir bhāti nāgahastair ivocchritaiḥ ।। aho tālaphalaiḥ pakvair vāsiteyaṃ vanasthalī ।। tālapakvāni sahitau pātayāvo laghukramau ।।
rasenāmṛtakalpena bhaviṣyantīti me matiḥ ।। pātayaṃs tālapakvāni cālayām āsa tāṃs tarūn ।। nirmāṇabhūtam iriṇaṃ puruṣādālayopamam ।। pāṣāṇair atha rājendra bahubhiḥ parvatopamaiḥ । pakvāni caiva rājendra pātayām āsa kāmataḥ ।
kharayūthena mahatā vṛtaḥ samupasevate ।। nṛpakṣiśvāpadagaṇāṃs trāsayānaḥ sa durmatiḥ ।। nāmarṣayata saṃkruddhas tālasvanam iva dvipaḥ ।। stabdhākṣo heṣitapaṭuḥ khurair nirdārayan mahīm ।।
āpatann eva dadṛśe rauhiṇeyam avasthitam ।। rauhiṇeyaṃ kharo duṣṭaḥ so adaśad daśanāyudhaḥ ।। jaghānorasi daityaḥ sa rauhiṇeyaṃ nirāyudham ।। āvarjitamukhaskandhaṃ prairayat tālamūrdhani ।।
kharas tālaphalaiḥ sārdhaṃ papāta dharaṇītale ।। jñātīṃs tathāparāṃs tasya cikṣepa tṛṇarājani ।। te sarve tālapakvaiś ca nipetur dharaṇītale । babhāse channajaladā dyaur ivāvyaktaśāradī ।।
ramyaṃ tālavanaṃ tadd hi bhūyo ramyataraṃ babhau ।। caranti sma sukhaṃ gāvas tattālavanam uttamam ।। vītaśokā vanaṃ sarve cañcūryante sma te sukham ।। drumaparṇāsane kṛtvā tau yathārhaṃ niṣidatuḥ ।।
tattālavanam utsṛjya bhūyo bhāṇḍīraṃ āgatau ।। sphītasasyaprarūḍhāni vīkṣamāṇau vanāni ca ।। nāmabhir vyāharantau ca savatsā gāḥ paraṃtapau ।। vanamālākṛtoraskau bālaśṛṅgāv ivarṣabhau ।।
mahendrāyudhasaṃsaktau śuklakṛṣṇāv ivāmbudau ।। vanamārgeṣu kurvāṇau vanyaveṣadharāv ubhau ।। ceratur lokasiddhābhiḥ krīḍābhir aparājitau ।। tajjātiguṇayuktābhiḥ krīḍābhiś ceratur vanam ।।
prāptau paramaśākhāḍhyaṃ nyagrodhaṃ śākhināṃ varam ।। aśmabhiḥ kṣepaṇīyaiś ca tau vyāyāmam akurvatām ।। muditau siṃhavikrāntau yathākāmaṃ viceratuḥ ।। pralambo abhyāgamat teṣāṃ chidrānveṣī tayos tadā ।।
lobhayānaḥ sa tau vīrau hāsyaiḥ krīḍanakais tathā ।। mānuṣaṃ vapur āsthāya pralambo dānavottamaḥ ।। gopālavapuṣaṃ gopā manyamānāḥ svabāndhavam ।। dṛṣṭiṃ paridadhe kṛṣṇe rauhiṇeye ca dāruṇām ।।
rauhiṇeyavadhe yatnam akarod dānavottamaḥ ।। prakrīḍitāś ca te sarve dvau dvau yugapad utpatan ।। saṃkarṣaṇas tu plutavān pralambena sahānaghaḥ ।। pradrutā laṅghayanto vai te anyonyaṃ laghuvikramāḥ ।।
gopālaiḥ kṛṣṇapakṣīyair gopālās tv apare jitāḥ ।। bhāṇḍīraskandham uddiśya maryādāṃ punar āgaman ।। drutaṃ jagāma vimukhaḥ sacandra iva toyadaḥ ।। aviṣahyaṃ manyamānaḥ kṛṣṇaṃ dānavapuṃgavaḥ । vahan drutataraṃ prāgād avarohaṇataḥ param ।
vavṛdhe sumahākāyaś candrākrānta ivāmbudaḥ ।। svaṃ vapur darśayām āsa pralambo dānavottamaḥ ।। dīpyamānānano daityaḥ sūryākrānta ivāmbudaḥ ।। raudraḥ śakaṭacakrākṣo nāmayaṃs caraṇaiḥ kṣitim ।।
dhīraḥ pralambaḥ prayayau toyalamba ivāmbudaḥ ।। sāgaropaplavagataṃ kṛtsnaṃ lokam ivāntakaḥ ।। uhyamāna ivaikena kālameghena candramāḥ ।। daityaskandhagataḥ śrīmān kṛṣṇaṃ cedam uvāca ha ।।
pradarśayitvā mahatīm māyāṃ mānuṣarūpiṇīm ।। pralambasya pravṛddhasya darpād dviguṇavarcasaḥ ।। abhijño rauhiṇeyasya vṛttasya ca balasya ca ।। yas tvaṃ jaganmayaṃ guhyaṃ guhyād guhyataraṃ gataḥ ।।
avagacchātmanātmānam samudrāṇāṃ samāgame ।। ātmavṛttapravṛttāni saṃsmarādyaṃ ca vai vapuḥ ।। vāyur lokāyur ucchvāso manaḥsraṣṭā manus tava ।। sahasraśīrṣo viśvātmā śatajihvaḥ śatodaraḥ ।
sahasrapatranābhas tvaṃ sahasrāṃśudharo arihā ।। yat tvayā noktapūrvaṃ hi kas tad anveṣṭum arhati ।। viditaṃ yat tavaikasya devā api na tad viduḥ ।। yat tu te kṛtrimaṃ rūpaṃ tad arcanti divaukasaḥ ।।
yasya caivaṃvidhaṃ rūpaṃ paśyanti tridivaukasaḥ । tvaṃ hi sūkṣmo mahān ekaḥ sūkṣmair api durāsadaḥ ।। acalā prāṇināṃ yonir dhārayaty akhilaṃ jagat ।। caturyugeśo lokānāṃ cāturhotraphalāśanaḥ ।।
ubhāv ekaśarīrau svo jagadarthe dvidhā kṛtau ।। ahaṃ vā śāśvataḥ kṛṣṇas tvaṃ vā śeṣaḥ purātanaḥ । āvayor dehamātreṇa dvidhedaṃ dhāryate jagat ।। dvāv eva vihitau hy āvām ekadehau mahābalau ।।
mūrdhni devaripuṃ deva vajrakalpena muṣṭinā ।। sa balena tadā pūrṇas trailokyāntaracāriṇā ।। balenāyujyata tadā mahatānyena dīptimān । muṣṭinā vajrakalpena mūrdhni vīraḥ samāhanat ।।
tena muṣṭiprahāreṇa kapālaṃ tad dvidhābhavat । jānudbhyāṃ jagatīṃ caiva gatāsuḥ sa jagāma ha ।। pralambasyāmbarasthasya meghasyeva vidīryataḥ ।। bahugairikasaṃyuktaṃ śailaśṛṅgād ivodakam ।।
paryaṣvajata kṛṣṇaṃ vai rauhiṇeyaḥ pratāpavān ।। tuṣṭuvur nihate daitye jayāśīrbhir mahābalam ।। vicaranty aśarīriṇyo vācaḥ surasamīritāḥ । baladeveti nāmasya devaiś coktaṃ divi sthitaiḥ ।।
karmajaṃ nihate daitye devair api durāsade ।। vane vicarator māsau vyatiyātau sma vārṣikau ।। prāptaṃ śakramahaṃ vīrau gopāṃś cotsavalālasān ।। ko ayaṃ śakramaho nāma yena vo harṣa āgataḥ ।।
śrūyatāṃ tāta śakrasya yadarthaṃ maha iṣyate ।। tasya cāyaṃ kratuḥ kṛṣṇa lokapālasya śāśvataḥ ।। tasyaivājñākarāḥ sasyaṃ janayanti navāmbubhiḥ ।। saṃprahṛṣṭaḥ sa bhagavān prīṇayaty akhilaṃ jagat ।।
vartayāmopabhujjānās tarpayāmaś ca devatāḥ ।। pṛthivyāṃ tarpitāyāṃ ca sāmṛtaṃ lakṣyate jagat ।। tena saṃvardhitā gāvas tṛṇaiḥ puṣṭāḥ sapuṃgavāḥ ।। dṛśyate yatra dṛśyante vṛṣṭimanto balāhakāḥ ।।
tāḥ kṣaranti navaṃ kṣīraṃ medhyaṃ meghaughadhāritam ।। javenāvarjitaṃ caiva garjatīti janā viduḥ ।। vajrāśanisamāḥ śabdā bhavanty agamabhedinaḥ ।। vajrāśanisamāñ śabdān garjanto gagane sthitāḥ ।
bahubhiḥ kāmagair meghaiḥ śakro bhṛtyair iveśvaraḥ ।। kvacic chīkaramuktābhaṃ kurvadbhir gaganaṃ ghanaiḥ ।। kvacidbhinnāñjanākāraiḥ kvacicchīkaravarṣibhiḥ । maṇḍayaty eva devendro viśvam eva nabho ghanaiḥ । parjanyaḥ sarvalokānāṃ bhavāya bhuvi varṣati ।।
yasmāt prāvṛḍ iyaṃ kṛṣṇa śakrasya bhuvi bhāvinī । mahaiḥ sureśam arcanti vayam anye ca mānavāḥ ।। prabhāvajño api śakrasya vākyaṃ dāmodaro abravīt ।। gāvo asmaddaivataṃ viddhi girayaś ca vanāni ca ।।
vidyayā yo yayā yuktas tasya sā daivataṃ param ।। saiva pūjyārcanīyā ca saiva tasyopakāriṇī । dvāv anarthau sa labhate pretya ceha ca mānavaḥ ।। vanāntā girayaḥ sarve sā cāsmākaṃ gatir dhruvā ।।
praviśya tās tās tanavo ramante sveṣu sānuṣu ।। vanāni svāni rakṣanti trāsayanto drumacchidaḥ ।। ghnanti tān eva durvṛttān pauruṣādena karmaṇā ।। giriyajñā vayaṃ gopā ijyo asmābhir girir vane ।।
kurmaḥ kṛtvā sukhaṃ sthānaṃ pādape vātha vā girau ।। sarvaghoṣasya saṃdohaḥ kriyatāṃ kiṃ vicāryate ।। gāvo girivaraṃ sarvās tato yāntu vanaṃ punaḥ ।। śaratpramuditā ramyā gatameghajalāśayā ।।
kaṭhoratṛṇam ābhāti nirmayūrarutaṃ vanam ।। vivartante jaladharā vimadā iva kuñjarāḥ ।। parṇotkaraghanāḥ sarve prasādaṃ yānti pādapāḥ ।। vinā ca meghanādena nirmayūrarutaṃ vanam । nadyo bahuvidhākārā jalaṃ svacchaṃ vahanti ca ।
pūrṇacandrāmalacchatraṃ sābhiṣekam ivāmbaram ।। sarvāṇi tanutāṃ yānti jalāni jaladakṣaye ।। haṃsalakṣaṇahāsinyaḥ patiṃ yānti samudragāḥ ।। samam abhyutsmayantīva śarvarīṣv itaretaram ।।
nirviṣṭaramaṇīyeṣu vaneṣu ramate manaḥ ।। kedārāḥ saritaś caiva sarāṃsi ca śriyājvalan ।। śriyā jvalatpaṅkajāni tāmrāṇi ca sitāni ca । utpalāni ca nīlāni bhejire vārijāṃ śriyam ।।
abhavad vyabhramākāśam abhūc ca nibhṛto rṇavaḥ ।। mayūrāṅgaruhair bhūmir bahunetreva lakṣyate ।। haṃsasārasavinyāsair yamunā yāti saṃyatā ।। sasyādā jalajādāś ca mattā viruruvuḥ khagāḥ ।।
tāni śaṣpāṇy abālāni kaṭhinatvaṃ gatāni vai ।। eṣa vītamale vyomni hṛṣṭo vasati candramāḥ ।। vanānāṃ dviguṇā lakṣmīḥ sasyair guṇavatī mahī ।। manāṃsi ca manuṣyāṇāṃ prasādam upayānti vai ।।
śaratprajvalitaṃ tejas tīkṣṇaraśmir viśoṣayan ।। anyonyarāṣṭrābhimukhāḥ pārthivāḥ pṛthivīkṣitaḥ ।। manas tiṣṭhati kāntāsu citrāsu vanarājiṣu ।। asanāh saptaparṇāś ca kovidārāś ca puṣpitāḥ ।।
ikṣusasyā nikupyāś ca priyaṅguś ca viśeṣataḥ । sṛmarāḥ picukāś caiva ketakyaś ca samantataḥ ।। śaratprakāśayoṣeva goṣṭheṣv aṭati rūpiṇī ।। patatriketanaṃ devaṃ bodhayanti divaukasaḥ ।।
nīlacandrārkavarṇaiś ca racitaṃ bahubhir dvijaiḥ । phalaiḥ pravālaiś ca ghanam indracāpaghanopamam । bhavanākāraviṭapaṃ latāparam amaṇḍitam । viśālamūlāvanataṃ pavanābhogamaṇḍitam ।
arcayāma giriṃ devaṃ gāś caiva saviśeṣataḥ ।। ghaṇṭābhiś ca pralambābhiḥ puṣpaiḥ śāradikais tathā ।। pūjyantāṃ tridaśaiḥ śakro girir asmābhir ijyatām ।। yadāsti mayi vaḥ prītir yadi vā suhṛdo vayam ।।
tata etan mama vacaḥ kriyatām avicāritam ।। tadvāg amṛtam ākhyātaṃ pratyūcur aviśaṅkayā ।। prīṇayaty eva naḥ sarvān buddhir vṛddhikarī nṛṇām ।। bhayeṣv abhayadas tvaṃ nas tvaṃ caiva suhṛdāṃ suhṛt ।।
kṛtsno vasati śāntārir yathā svargagatas tathā ।। boddhavyāc cābhimānāc ca vismitāni manāṃsi naḥ ।। uttamas tvaṃ ca martyeṣu deveṣv iva puraṃdaraḥ ।। pratāpena ca tīkṣṇena dīptyā pūrṇatayāpi ca । uttamas tvaṃ ca martyeṣu deveṣv iva divākaraḥ ।
uttamas tvaṃ ca martyeṣu deveṣv iva niśākaraḥ ।। syāt te śaktidharas tulyo na tu kaścana mānuṣaḥ ।। kas tal laṅghayituṃ śakto velām iva mahodadheḥ ।। tvatpraṇīto adya gopānāṃ gavāṃ hetoḥ pravartatām ।।
lehyasya pāyasasyārthe droṇyaś ca vipulāyatāḥ ।। trirātraṃ caiva saṃdohaḥ sarvaghoṣasya gṛhyatām ।। pravartatāṃ ca yajño ayaṃ sarvagopasusaṃkulaḥ ।। tūryapraṇādaghoṣaiś ca vṛṣabhāṇāṃ ca garjitaiḥ ।।
dadhihrado ghṛtāvartaḥ payaḥkulyāsamākulaḥ ।। tuṣṭagopajanākīrṇo gopanārīmanoharaḥ ।। bhakṣyāṇāṃ rāśayas tatra śataśaś copakalpitāḥ । gandhamālyaiś ca vividhair dhūpair uccāvacais tathā । yajñaṃ gires tithau saumye cakrur gopā dvijaiḥ saha ।।
māṃsaṃ ca māyayā kṛṣṇo girir bhūtvā samaśnute ।। īdṛśaṃ hy abhavat tatra gopānāṃ bharatarṣabha । uttasthuḥ prītamanasaḥ svasti vācya yathāsukham ।। saṃtṛpto asmīti divyena rūpeṇa prajahāsa vai ।।
prajahāsa girer mūrdhni sthitaḥ kamalalocanaḥ । girimūrdhni sthitaṃ dṛṣṭvā kṛṣṇaṃ jagmuḥ pradhānataḥ ।। saha taiḥ praṇato gopair vavandātmānam ātmanā ।। bhagavaṃs tvadvaśe yuktā dāsāḥ kiṃ kurma kiṃkarāḥ ।।
adyaprabhṛti yājyo ahaṃ goṣu yady asti vo dayā ।। mama prabhāvāc ca gavām ayutāny eva bhokṣyatha ।। raṃsye ca saha yuṣmābhir yathā divigatas tathā ।। eṣāṃ prītaḥ prayacchāmi gopānāṃ vipulaṃ dhanam ।।
evaṃ mama parā prītir bhaviṣyati na saṃśayaḥ ।। parivavrur girivaraṃ savṛṣāṇi sahasraśaḥ ।। sasragāpīḍaśṛṅgāgrāḥ śataśo atha sahasraśaḥ ।। bhakticchedānuliptāṅgā raktapītāsitāmbarāḥ ।।
babhrājur adhikaṃ gopāḥ samavāye tadādbhute ।। gopālās tv apare gāś ca jagṛhur vegagāminaḥ ।। antardhānaṃ jagāmāśu tena dehena so giriḥ ।। giriyajñapravṛttena tenāścaryeṇa vismitaḥ ।।
gopāḥ sabālavṛddhā vai tuṣṭuvur mudhusūdanam । nṛtyaṃ gītaṃ prakurvāṇāḥ sahakṛṣṇā vrajaṃ yayuḥ । saṃvartakaṃ nāma gaṇaṃ toyadānām athābravīt ।। yadi vo matpriyaṃ kāryaṃ rājabhaktipuraskṛtam ।। nandagopādayo gopā vidviṣanti mamotsavam ।।
tā gāvaḥ saptarātreṇa pīḍyantāṃ vṛṣṭimārutaiḥ ।। srakṣyāmi vṛṣṭiṃ vātaṃ ca vajrāśanisamaprabham ।। hatās tāḥ savrajā gāvas tyakṣyanti bhuvi jīvitam ।। pratyāhate vai kṛṣṇena śāsane pākaśāsanaḥ ।।
mahe pratihate viṣṇoḥ śāsanāt pākaśāsanaḥ । ākāśaṃ chādayāmāsuḥ sarvataḥ parvatopamāḥ ।। timirāvṛtam ākāśaṃ cakrus te jaladās tadā ।। nāgā ivānye gagane cerur jaladapuṃgavāḥ ।।
durdinaṃ vipulaṃ cakruś chādayanto nabhas talam ।। sthūlanāgoruhastānāṃ satataṃ sarvatodiśam । dhārābhis tulyarūpābhir vavṛṣus te balāhakāḥ ।। durvigāhyam aparyantam agādhaṃ durdinaṃ mahat ।।
parvatābheṣu megheṣu khe nadatsu samantataḥ ।। ativṛṣṭena lokasya virūpam abhavad vapuḥ ।। candrasūryāṃśurahitaṃ khaṃ babhūvātiniṣprabham ।। meghayuktena vātena ghūrṇitam viśvatomukham ।
ābabhau sarvatas tatra bhūmis toyamayī yathā ।। vivṛddhiṃ nimnagā yātāḥ plavagāḥ saṃplavaṃ gatāḥ ।। tarjitānīva kampante tṛṇāni tarubhiḥ saha ।। iti gopagaṇā vākyaṃ vyāharanti bhayārditāḥ ।।
tenotpātāmbuvarṣeṇa gāvo viprahatā bhṛśam । hṛṣṭalomārdratanavaḥ kṣāmakukṣipayodharāḥ ।। kāścit savatsāḥ patitā gāvaḥ śīkaravejitāḥ ।। vimukhāḥ śrāntasakthyaś ca nirāhārāḥ kṛśodarāḥ ।।
trāhīti vadanair dīnaiḥ kṛṣṇam ūcur ivārtavat ।। gavāṃ paśya mahābāho vedanāṃ paramāturāḥ । gopāṃś cāsannavadanān kopaṃ kṛṣṇaḥ samādadhe ।। gāś cāpi paramāturāḥ ।roṣatāmrekṣaṇaḥ śrīmān ।aho dhārṣṭyaṃ surapater mām anādṛtya saṃprati । gavāṃ vadhaḥ kṛtas tasya gopānāṃ ca tathā kṛtaḥ ।
ātmānam ātmanā vākyam idam āha priyaṃvadaḥ ।। kalpayeyaṃ gavāṃ sthānaṃ varṣatrāṇāya durdharam ।। trāsyante savrajā gāvo madvaśyaś ca bhaviṣyati ।। ity uktvaikena hastena kṛtvā govardhanācalam ।
dadhāra līlayā kṛṣṇaś chatrākam iva bālakaḥ । dorbhyāṃ utpāṭayāmāsa kṛṣṇo girir ivāparaḥ ।। samūlaviṭapaskandhaś cacāla sa mahāgiriḥ । ghaṇāghaṇakṛtaḥ śailaḥ saprāṇa iva niḥśvasan । gṛhabhāvaṃ gatas tatra gṛhākāreṇa varcasā ।।
śilāḥ praśithilāś celur niṣpetuś ca sapādapāḥ ।। rakṣiṣyan godhanaṃ viṣṇur gopānāṃ gopatir hariḥ । gomadhyasthitagovindo gopān rakṣan sagokulān ।। dadhāra godhanaṃ viṣṇur godharaṃ ca vilambayan । gopān vismāpayan gopo gomārge saṃsthito hariḥ । ādyaṃ vapuś ca gṛhṇāno lokānām īśvareśvaraḥ ।। vyarthaṃ cakāra govindo godharasya samīhitam । govardhanasyāsya gireḥ khe khaṇāyitavigrahaḥ । vidhṛtaiś cocchritaiḥ śṛṅgair agamaḥ khagamo abhavat ।। bhidyamānāśmanicayaś cacāla dharaṇīdharaḥ ।।
vāyoś ca ghūrṇamānasya vidyutāṃ bhramatām api । viṣṇutejobhibhūtānām adṛśyanta vapūṃṣi ca । vividus te janā rūpaṃ vāyos tasya ca garjataḥ ।। miśrīkṛta ivābhāti girir uddāmabarhiṇaḥ ।।
gandharvaṛṣayaś caiva vāco muñcanti susvarāḥ ।। rītīr nirvartayāmāsa kāñcanāñ janarājatīḥ ।। girer meghaṃ praviṣṭāni tasya śṛṅgāṇi cābhavan ।। puṣpam uccāvacaṃ bhūmau vyaśīryata samantataḥ ।।
dvijihvapatayaḥ kruddhāḥ khecarāḥ khe samantataḥ ।। utpatyotpatya gaganāt punaḥ petur avāṅmukhāḥ ।। gargarā iva mathyanto neduḥ śārdūlapuṃgavāḥ ।। vyāvṛttadehaḥ sa girī ramya evopalakṣyate ।।
stambhitasyeva rudreṇa tripurasya vihāyasi ।। nīlābhrapaṭalac channaṃ tadgiricchatram ābabhau ।। bāhūpadhāne kṛṣṇasya prasupta iva khe giriḥ ।। nirālamba ivābhāti giriḥ sa śikharair vṛtaḥ ।।
sajvarāṇīva śailasya vanāni śikharāṇi ca ।। tvaryamāṇā mahendreṇa toyaṃ mumucur akṣayam ।। cakrārūḍha ivābhāti deśo nṛpatipīḍitaḥ ।। puraṃ puraskṛtya yathā sphīto janapado mahān ।।
provāca goptā gopānāṃ prajāpatir iva sthitaḥ ।। kṛtaṃ girigṛhaṃ gopā nivātaśaraṇaṃ gavām ।। na trāsa iha vaḥ kāryo maddhastād dhi nipātane । vātavarṣabhayenālaṃ tattrāṇaṃ vihitaṃ hi vaḥ । yathāvrajaṃ yathāyūthaṃ yathāsāraṃ ca vai sukham ।।
yuthaśaś ca vibhajyātha vasadhvaṃ gopasattamāḥ । pañcakrośapramāṇena krauśaikaṃ vistaro mahān । trailokyam apy utsahate grasituṃ kiṃ punar vrajam ।। gopānāṃ tumulo jajñe meghanādaś ca bāhyataḥ ।।
tasya śailasya vipulaṃ pradaraṃ gahvarodaram ।। dadhāraikena hastena śailaṃ priyam ivātithim ।। viviśur varṣabhītāni tad gṛhaṃ girinirmitam ।। mithyāpratijño jaladān vārayāmāsa vai vibhuḥ ।।
jagāma saṃvṛto meghair vṛtrahā svargam uttamam ।। gatābhre vimale vyomni divase dīptabhāskare ।। khaṃ ca sthānaṃ tato ghoṣaḥ pratyayāt punar eva saḥ ।। prīto niveśayāmāsa dhruvāya varado vibhuḥ ।।
kṛṣṇasya darśanaṃ śakro rocayāmāsa vismitaḥ ।। āruhyairāvataṃ nāgam ajagāma mahītalam ।। kṛṣṇam akliṣṭakarmāṇaṃ puruhūtaḥ puraṃdaraḥ ।। gopaviṣadharaṃ viṣṇuṃ parijajñe puraṃdaraḥ ।।
paryāptanayanaḥ śakraḥ sarvair netrair udaikṣata ।। surāṇāṃ kāryasiddhyarthaṃ nityaṃ karmasu niṣṭhitam । sūpaviṣṭaṃ śilāpṛṣṭe śakraḥ sa vrīḍito abhavat ।। antardhānagataś chāyām cakāroragabhojanaḥ ।।
chāyayā ca tayā yuktaṃ keśavaṃ yajñarūpiṇam । upatasthe gajaṃ hitvā kṛṣṇaṃ balaniṣūdanaḥ ।। rarāja devarājo vai vajrapūrṇakaraḥ prabhuḥ ।। kuṇḍalābhyāṃ sa divyābhyāṃ satataṃ śobhitānanaḥ ।
pañcastabakalambena devabhūṣaṇabhūṣitaḥ ।। sahasrapatrakāntena dehabhūṣaṇakāriṇā । īkṣamāṇaḥ sahasreṇa netrāṇāṃ kāmarūpiṇām । tridaśājñāpanārthena meghanirghoṣakāriṇā ।
praṇāma akaroc chakraḥ kṣantavyam iti cābravīt । tuṣṭāva ca hariṃ viṣṇuṃ gopaveṣavibhūṣitam ।। namas te devadeveśa bhūtabhāvanabhāvana । hiraṇyaretase tubhyaṃ namaḥ somapradāyine ।।
namo vedaikatattvārtha tannibodhana bodhana । namaḥ praṇavavācyāya vācakāya namo namaḥ ।। namas te viśvarūpāya namo lokahitāya te । namo gopavirūpāya namo godharadhāriṇe ।।
namaḥ purāṇarūpāya namas te madhusūdana ।। kiṃ vānena jagannātha namaskāreṇa keśava । yā yās tu devadevasya mūrtayo mūrtimattara । namas tābhyas tathā viṣṇo sarvābhyaḥ sarvakāmada ।।
kṣantavyaṃ mama deveśa kṛtaṃ gopālanandana । ajñānād etha vā jñānād roṣād vā yadunandana ।। samartheṣv asamartheṣu roṣaḥ prasphurati prabho । na kenacid bhavāñ śāsyaḥ śāstā sarvasya vai prabho ।।
tvannimittam idaṃ sarvam aindraṃ mama sudurlabham । tvatprasādaj jagannātha devānām īśvaro yataḥ ।। tataś ca devadeveśa kṣantavyaṃ dāsa ity aham । ity uktvātha punar vākyaṃ vyājahāra śacīpatiḥ ।।
kṛṣṇaṃ kamalapatrākṣam abālaṃ bālarūpiṇam । atasīpuṣpasaṃkāśaṃ śrīvatsakṛtalakṣaṇam । upaviṣṭaṃ śilāpṛṣṭhe kṛtvā karmātimānuṣam ।। na hi dāseṣu kopo asti svāmināṃ svāmisattama ।
atha divyena madhuram vyājahāra svareṇa tam ।। atidaivaṃ kṛtaṃ karma tvayā prītimatā gavām ।। yat tvayā rakṣitā gāvas tenāsmi paritoṣitaḥ ।। dhṛto veśma ivākāśe ko hy etena na vismayet ।।
ativṛṣṭiḥ kṛtā kṛṣṇa gavāṃ vai saptarātrikī ।। devaiḥ sadānavagaṇair durnivāryā mayi sthite ।। samagraṃ vaiṣṇavaṃ tejo vinigūhasi roṣitaḥ ।। tvayi mānuṣyam āpanne yuktenaivaṃ svatejasā ।।
devānām yad bhavān netā sarvakāryapurogamaḥ ।। dvitīyaṃ nānupaśyāmi dhuraṃ yas te samudvahet ।। evaṃ tvam asi devānāṃ magnānāṃ dvijavāhana ।। brahmaṇā sādhu nirdiṣṭaṃ dhātubhya iva kāñcanam ।।
na tvānugantuṃ śakto vai paṅgur drutagatiṃ yathā ।। garutmān pakṣiṇāṃ śreṣṭho devatānāṃ bhavān varaḥ ।। nāgānām upariṣṭād bhūḥ pṛthivyupari mānuṣāḥ ।। ākāśasyopari ravir dvāraṃ svargasya bhānumān ।।
yatrāhaṃ kṛṣṇa devānām aindre vinihitaḥ pade ।। tvayā hi lokanāthena viṣṇunā prabhaviṣṇunā । tatra somagatiś caiva jyotiṣāṃ ca mahātmanām ।। sa hi sarvagataḥ kṛṣṇa mahākāśagato mahān ।।
yāṃ na vidmo vayaṃ sarve pṛcchanto api pitāmaham ।। pitāmaho api bhagavāṃs tvatprasādād yadṛcchayā । yāṃ yoganiratā viṣṇo bhajante brahmavādinaḥ । pṛthivī karmaśīlānāṃ kṣetraṃ sarvasya karmaṇaḥ ।। gatiḥ śamadamāḍhyānāṃ svargaḥ sukṛtakarmaṇām ।।
gavām eva hi goloko durārohā hi sā gatiḥ ।। dhṛto dhṛtimatā vīra nighnatopadravaṃ gavām ।। brahmanaś ca mahābhāga gauravāt tava cāgataḥ ।। aditer garbhaparyāye pūrvajas te purātanaḥ ।।
megharūpeṇa tat sarvaṃ kṣantum arhasi me vibho ।। brahmaṇaḥ śṛṇu me vākyaṃ gavāṃ ca gajavikrama ।। karmabhis toṣitā divyais tava saṃrakṣaṇādibhiḥ ।। yad vayaṃ puṃgavaiḥ sārdhaṃ vardhāmaḥ prasavais tathā ।।
śriyaṃ śakṛtpavitreṇa tarpayiṣyāma kāmagāḥ ।। adyaprabhṛti no rājā tvam indro vai bhaviṣyasi ।। ebhis tvam abhiṣicyasva mayā hastāvanāmitaiḥ ।। govinda iti lokās tvāṃ stoṣyanti bhuvi śāśvatam ।।
upendra iti kṛṣṇa tvām gāsyanti divi devatāḥ ।। eṣām ardhaṃ prayacchāmi śaratkālaṃ tu paścimam ।। mamāmbuprabhavaṃ darpaṃ tadā tyakṣyanti barhinaḥ ।। śāntiṃ sarve gamiṣyanti jalakālavicāriṇaḥ ।।
sahasraraśmir ādityas tāpayan svena tejasā ।। yāvat sukhatarais toyair vipluteṣu pluteṣu ca ।। haṃsasārasapūrṇeṣu nadīnāṃ pulineṣu ca । goṣu caiva prahṛṣṭāsu kṣarantīṣu payo bahu ।।
ākāśe śastrasaṃkāśe haṃseṣu vicaratsu ca ।। taḍāgeṣu ca kānteṣu toyeṣu vimaleṣu ca । kalamāvanatāgrāsu pakvakedārapaṅktiṣu ।। sasasyāyāṃ ca sīmāyāṃ manoharyāṃ muner api ।।
ikṣumatsu ca deśeṣu pravṛtteṣu makheṣu ca ।। loke asmin kṛṣṇa nikhile yathaiva tridive tathā ।। mahendraś cāpy upendraś ca mahīyetāṃ mahītale ।। mānavāḥ praṇamiṣyanti teṣāṃ nāsty anayāgamaḥ ।।
svargalokādayānīya maṇipīṭhaṃ surādhipaḥ । niveśya kṛṣṇaṃ ratnaiḥ prāṅ muktādyair abhiṣecayat । kṛtvā nīrājanaṃ divyair alaṃkṛtya ca bhūṣaṇaiḥ । abhiṣekeṇa govindaṃ yojayāmāsa yogavit ।। stanaiḥ prasnavasaṃyuktaiḥ siṣicuḥ kṛṣṇam avyayam ।। siṣicus toyadhārābhir abhiṣicyantam avyayam ।।
vavarṣuḥ puṣpavarṣaṃ ca nedus tūryāṇi cāmbare ।। vasiṣṭho vāmadevaś ca jābālir atha kāśyapaḥ । viśvāmitro bharadvājaḥ kaṇvo atrir bhagavān prabhuḥ । ete ca munayaḥ sarve siddhāś ca paramarṣayaḥ ।
ekārṇavavimuktaṃ ca dadhāra vasudhā vapuḥ ।। ītayaḥ praśamaṃ jagmur jagmur nirvairatāṃ nṛpāḥ ।। kṛṣṇe abhiṣita etāni sarvāṇi kurunandana । nirvairāṇyabhavaṃs tāta krūrāṇy api nisargataḥ । pravālapuṣpaśabalāḥ phalavantaś ca pādapāḥ ।।
alaṃkṛtā gātraruhair vātubhir bhānti parvatāḥ ।। āsīt kṛṣṇābhiṣeke hi divyasvargarasokṣitaḥ ।। divyaśuklāmbaradharam devarājo abravīd idam ।। śrūyatāmaparaṃ cāpi mamāgamanakāraṇam ।।
ariṣṭaś ca madāviṣṭo rājarājyaṃ tataḥ kuru ।। sa te rakṣyaś ca mānyaś ca sakhye ca viniyujyatām ।। tvadvaśe vartamānaḥ sa prāpsyate vipulaṃ yaśaḥ ।। bhaviṣyaty anurūpaś ca tvām ṛte na ca raṃsyate ।।
ubhābhyām api saṃyoge yāsyanti nidhanaṃ nṛpāḥ ।। mama putro arjuno nāma jātaḥ kuntyāṃ kurūdvahaḥ ।। taṃ pravekṣyanti vai sarve rājānaḥ śastrayodhinaḥ ।। samare rājadharmeṇa yojayiṣyanti mṛtyunā ।।
nānuyāsyanti rājāno devā vā tvāṃ vinā prabho ।। tasya yogo vidhātavyas tvayā govinda matkṛte ।। jñātā tvam eva lokānām arjunasya ca nityaśaḥ ।। rakṣitasya tvayā tasya na mṛtyuḥ prabhaviṣyati ।।
ātmā te ahaṃ yathā śaśvat tathaiva tava so arjuna ।। devatānāṃ kṛto rājā purā jyeṣṭhakramād aham ।। satyenopetya devā vai yojayanti ripukṣaye ।। iha sauhṛdatāṃ yātu bhūtvā sahacaraḥ purā ।।
voḍhavyā puṃgaveneva dhūḥ sarvā raṇavāhinī ।। abhitas tan mahadyuddhaṃ bhaviṣyati mahīkṣitām ।। vijayasyārjuno bhoktā yaśasā tvaṃ tu yokṣyase ।। yady ahaṃ te surāś caiva satyaṃ ca priyam acyuta ।।
prītena manasā yuktaḥ prativākyaṃ jagāda ha ।। yat tvayābhihitaṃ cedaṃ na kiṃcit parihāsyate ।। jāne pitṛṣvasā dattā pāṇḍor vasumatīpateḥ ।। bhīmasenaṃ ca jānāmi vāyoḥ saṃtānajāṃ tanum ।।
nāgāyutasamaprāṇam anekāsuramardanam । nakulaṃ sahadevaṃ ca mādryāḥ kukṣibhavāv ubhau ।। pitṛṣvasari karṇaṃ vai prasūtaṃ sūtatāṃ gatam ।। duryodhanamukhāḥ śakra kauravāṇāṃ mahābalāḥ ।
pāṇḍor uparamaṃ caiva śāpāśaninipātajam ।। nārjunasya ripuḥ kaścin mamāgre prabhaviṣyati ।। kuntyā niryātayiṣyāmi nivṛtte bhārate mṛdhe ।। bhṛtyavat tat kariṣyāmi tava snehena yantritaḥ ।।
praṇamya devadevasya mūrdhnā śakraḥ padāmbujam । kṛṣṇasya sākṣāt tridivaṃ jagāma tridaśeśvaraḥ ।। etad ākhyānam āyuṣyāṃ puṇyaṃ pāpaprāṇāśanam । parjanyaprītijanakam avagrahanivārakam । sarvasaukhyapriyakaraṃ devaguhyam anuttamam । govardhanadharaḥ śrīmān viveśa vrajam eva ha ।।
dhanyāḥ smo anugṛhītāḥ smas tvaddhṛtena nagena ha ।। tava prasādād govinda devatulya mahādyute ।। dhāraṇenāsya śailasya vidmas tvāṃ kṛṣṇam avyayam ।। vasūnāṃ vā kimarthaṃ ca vasudevaḥ pitā tava ।।
kṛṣṇa divyā ca te ceṣṭā śaṅkitāni manāṃsi naḥ ।। lokapālopamaś caiva gās tvaṃ kiṃ parirakṣasi ।। asmākaṃ bāndhavo jāto yo asi so asi namo astu te ।। namo astu kṛṣṇa kṛṣṇeti namo gopālabandhave । namo bālāya goptre ca gopaveṣāya bāndhava ।। namas te śiśusiṃhāya namo bhūdharadhāriṇe । devāyātha variṣṭhāya yakṣāya ca namo namaḥ ।। namas te nandaputrāya yaśodāyāḥ sutāya ca । ko bhavān kaś ca vā devaḥ kimarthaṃ no abhirakṣasi ।
vayaṃ tavaanugāḥ sarve bhavantaṃ śaraṇaṃ gatāḥ ।। pratyuvāca smitaṃ kṛtvā jñātīn sarvān samāgatān ।। tathāhaṃ nāvagantavyaḥ svajātīyo asmi bāndhavaḥ ।। tato bhavantaḥ śroṣyanti māṃ ca drakṣyanti tattvataḥ ।।
parijñānena kiṃ kāryam yady eṣo anugraho mama ।। baddhamaunā diśaḥ sarve bhejire pihitānanāḥ ।। śāradīnāṃ niśānāṃ ca manaś cakre ratiṃ prati ।। vṛṣāṇāṃ jātarāgāṇāṃ yuddhāni samayojayat ।।
vane sa vīro gāś caiva jagrāha grāhavad vibhuḥ ।। kaiśorakaṃ mānayānaḥ saha tābhir mumoda ha ।। pibanti nayanākṣepair gāṃ gataṃ śaśinaṃ yathā ।। bhadravastreṇa vasitaḥ kṛṣṇaḥ kāntataro abhavat ।।
śobhamāno hi govindaḥ śobhayām āsa taṃ vrajam ।। vicitraṃ caritaṃ ghoṣe dṛṣṭvā tat tasya bhāsvataḥ ।। namas te kṛṣṇa gopeti prasīda prabhaveti ca । bhrāmitākṣaiś ca vadanair nirīkṣante varāṅganāḥ ।।
kṛṣṇaṃ gopāṅganā rātrau mṛgayanti ratipriyāḥ ।। gāyantyaḥ kṛṣṇacaritaṃ dvaṃdvaśo gopakanyakāḥ ।। kṛṣṇasya gatigāminyas taruṇyas tā varāṅganāḥ ।। cerur vai caritaṃ tasya kṛṣṇasya vrajayoṣitaḥ ।।
muditāś cānukurvantyaḥ krīḍanti vrajayoṣitaḥ ।। vrajaṃ gatāḥ sukhaṃ cerur dāmodaraparāyaṇāḥ ।। cerur dāmodaraparāḥ sukhaṃ nāryo vrajaṃ gatāḥ । ramayantyo yathā nāgaṃ sapramodāḥ kareṇavaḥ ।।
pibanty atṛptā vanitāḥ kṛṣṇaṃ kṛṣṇamṛgekṣaṇāḥ ।। ratyantaragatā rātrau pibanti ratilālasāḥ ।। jagṛhur niḥsṛtāṃ vāṇīṃ sāmnā dāmodareritām ।। cāru visraṃsire keśāḥ kucāgre gopayoṣitām ।।
atha dāmodaraḥ kāścij jagrāha ratilālasaḥ ।। evaṃ gopāṅganāḥ kṛṣṇaṃ ramayanti manoramāḥ । alaṃkṛtāḥ sumadhuraṃ gāyantyo madhuvihvalāḥ ।। kṛṣṇo api madhuraktākṣo gopīnāṃ harṣavardhanaḥ । papau tāsāṃ mukhaṃ viṣṇur ghūrṇayan netraṣaṭpadam ।। aparāṃ vāsasī gṛhya cucumbe gopakanyakām । āliliṅge atha kāṃcit tu kṛṣṇo madavilocanaḥ ।। anyayā saha govindaḥ śete līlāvidhānavit । anyasyā vāsasī gṛhya dṛṣṭvā cāru papau mukham । anyāṃ lilekha govindo nakhaiḥ śātaiś ca keśavaḥ ।। anyāṃ ca keśe saṃgṛhya mukham unnamya līlayā । āliliṅge atha govindo gopaveṣatiraskṛtaḥ ।। ekāṃ saṃgṛhya saṃtyajya kāṃcid anyām avāsṛjat । paśyantyā ramayām āsa kāṃcid anyām arīramat ।। āhūya kāṃcid deveśaḥ kāṃcid anyām arīramat । tāṃ punaḥ sahasā gṛhya tatsamakṣam arīramat ।। tāś ca gopyaḥ svabhartṛṃś ca saṃtyajya harim eva ha । ayam eva hi no jyeṣṭhaḥ śreṣṭhaś ceti varāṅganāḥ । kṛṣṇe ca devadeveśe paraṃ bhāvaṃ samāyayuḥ । śāradīṣu sacandrāsu niśāsu mumude sukhī ।। trāsayan samado goṣṭhān ariṣṭaḥ pratyadṛśyata ।। kṣuratīkṣṇāgracaraṇaḥ kālaḥ kāla ivāparaḥ ।।
garvitāviddhalāṅgūlaḥ kaṭhinaskandhabandhanaḥ ।। śakṛnmūtropaliptāṅgo gavām udvejano bhṛśam ।। viṣāṇāvalgitagatir lambatā kaṇṭhacarmaṇā ।। yuddhasañjaviṣāṇāgro dviṣadvṛṣabhasūdanaḥ ।।
daityo vṛṣabharūpeṇa goṣṭhān viparidhāvati ।। bhajamānaś ca capalo gṛṣṭīḥ saṃpracacāra ha ।। goṣṭheṣu na ratiṃ lebhe vinā yuddhaṃ sa govṛṣaḥ ।। kasyacit tv atha kālasya sa vṛṣaḥ keśavāgrataḥ । ājagāma balodragro vaivasvatavaśe sthitaḥ । sa tatra gās tu prasabhaṃ bādhamāno madotkaṭaḥ ।
trāsayāmāsa duṣṭātmā vaivasvata pathe sthitaḥ ।। cakāra nirvṛṣaṃ goṣṭhaṃ nirvatsaśiśupuṃgavam ।। tam ārād abhidhāvantaṃ nardamānaṃ mahāvṛṣam । abhyadhāvata govindo daityaṃ vṛṣabharūpiṇam ।।
ruṣitas talaśabdena yuddhākāṅkṣī nanarda ha ।। tasmāt sthānān na vyacalat kṛṣṇo girir ivācalaḥ ।। kṛṣṇasya nidhanākāṅkṣī tūrṇam abhyutpapāta ha ।। kṛṣṇaḥ kṛṣṇāñjananibhaṃ vṛṣaṃ prati vṛṣopamaḥ ।।
mumoca vaktrajaṃ phenaṃ nastato atha sa śabdavat ।। rejatur meghasamaye saṃsaktāv iva toyadau ।। apīḍayad ariṣṭasya kaṇṭhaṃ klinnam ivāmbaram ।। tenaiva prāharad vaktre sa mamāra bhṛśaṃ hataḥ ।।
papāta rudhirodgārī sāmbudhāra ivāmbudaḥ ।। sādhu sādhv iti bhūtāni tatkarmāsyābhituṣṭuvuḥ ।। aravindābhanayanaḥ punar eva rarāja ha ।। upāsāṃcakrire hṛṣṭāḥ svarge śakram ivāmarāḥ ।।
udvegam agamat kaṃsaḥ śaṅkamānas tato bhayam ।। dhenuke pralayaṃ nīte pralambe ca nipātite ।। goṣu trātāsu ca tathā spṛhaṇīyena karmaṇā ।। dṛśyamāne vināśe ca saṃnikṛṣṭe mahābhaye ।।
acintyaṃ karma tac chrutvā vardhamāneṣu śatruṣu ।। visaṃjñendriyabhūtātmā gatāsupratimo abhavat ।। niśi stimitamūkāyām mathurāyāṃ janādhipaḥ ।। satyakaṃ dārukaṃ caiva kahvāvarajam eva ca ।।
bhayesakhaṃ ca rājānaṃ vipṛthuṃ ca pṛthuśriyam ।। bhūritejasam akṣobhyaṃ bhūriśravasam eva ca ।। ugrasenasuto rājā provāca mathureśvaraḥ ।। nyāyavṛttāntakuśalās trivargasya pravartakāḥ ।।
parvatā iva niṣkampā vṛtte mahati tasthuṣaḥ ।। tasthivāṃso mahāvṛtte niṣkampā iva parvatāḥ । rājamantradharāḥ sarve sarve dhanuṣi pāragāḥ ।। āśramāṇāṃ nisargajñā varṇānāṃ kramapāragāḥ ।।
bhettāraḥ pararāṣṭrāṇāṃ trātāraḥ śaraṇārthinām ।। dyaur api anugṛhītā syād bhavadbhiḥ kiṃ punar mahī ।। rudrāṇām iva vaḥ krodho dīptir aṅgirasām iva ।। dhṛtaṃ yadukulaṃ vīrair bhūtalaṃ parvatair iva ।।
vardhamāno mamānartho bhavadbhiḥ kim upekṣitaḥ ।। vardhamāna ivāmbhodo mūlaṃ naḥ parikṛntati ।। kāraṇān nandagopasya sa suto gopito gṛhe ।। nadanmegha ivoṣṇānte sa durātmā vivardhate ।।
nandagopasya bhavane jātasyādbhutakarmaṇaḥ ।। atidevair amānuṣyaiḥ karmabhiḥ so anumīyate ।। stanapānepsunā pītā prāṇaiḥ saha durāsadā ।। tathaiva tena bālena pādāṅguṣṭhena līlayā । śayane vai śayānena śakaṭaṃ parivartitam ।। tathā bālena balinā ane jātau bṛhattarau । samūlaviṭapau bhagnau sahajau yamalārjunau ।
nandagopasuto yogaṃ kṛtvā ca punar utthitaḥ ।। tasyāgrajo mahāvīryo balabhadro durātmavān । bālena muṣṭinaikena sa hataḥ prākṛto yathā ।। nirjalaṃ gokulaṃ kṛtvā dhṛto govardhano giriḥ ।।
kena vā nararūpeṇa śakyo govardhano giriḥ । uddhartuṃ govraje satyaṃ na jāne apy adbhutaṃ tataḥ ।। idam atyadbhutaṃ sarvaṃ varṣaṃ vāsavanirmitam । nivāritaṃ saptadinaṃ kim ataḥ param adbhutam ।
abālo bālyam āsthāya ramate bālalīlayā ।। saṃnikṛṣṭaṃ bhayaṃ caiva keśino mama ca dhruvam ।। yuddhakāṅkṣī hi sa yathā tiṣṭhatīva mamāgrataḥ ।। kva ca devaprabhāvena krīḍitavyaṃ vraje mama ।।
ko apy eṣa ramate devaḥ śmaśānastha ivānalaḥ ।। aho yādavaśreṣṭhā vai kathayantu samāhitāḥ । idam apy aparaṃ manye śrotavyaṃ yadupuṃgavāḥ । yathā mama tathā yūyaṃ jānītha sakalaṃ vacaḥ । vāmanena tu rūpeṇa jahāra pṛthivīm imām ।। devarājāya tu tadā dattavān kila keśavaḥ ।
hato hiraṇyakaśipur dānavānāṃ pitāmahaḥ ।। hatvā tu dānavaṃ saṃkhye rājānaṃ kṛtavān hariḥ । bhavena cyāvitā daityāḥ purā tat tripuraṃ ghnatā ।। praviśya cāsurīṃ māyām anāvṛṣṭiṃ cakāra ha ।।
vārāhaṃ rūpam āsthāya ujjahārārṇavān mahīm ।। sabhūdharavanām urvīṃ śakrāya pradadau hariḥ । surāṇām asurāṇāṃ ca yuddhaṃ cakre sudāruṇam ।। dadhāra mandaraṃ viṣṇur akūpāra iti śrutiḥ ।।
vapur vāmanam āsthāya nindanīyaṃ purā vapuḥ । tribhiḥ kramais tu trīlokāñ jahāra tridivālayam । sa eva rāmasaṃjño vai rāvaṇaṃ vyaśasat tadā ।। sa eva bhagavān viṣṇur bhūtvā bhārgavanandanaḥ । paraśvadhane śātena jaghāna kṛtavīryajam ।। triḥsaptakṛtvaḥ pṛthivīṃ hatvā kṣatriyapuṃgavān । hayamedhe tadā yajñe kāśyapāya dadau kila । sādhayaty ātmanaḥ kāryaṃ surāṇām arthasiddhaye ।।
matsādhanepsayā prāpto nārado māṃ yad uktavān ।। asya buddhiviśeṣeṇa vayaṃ kātaratāṃ gatāḥ ।। dvitīyaṃ sa hi māṃ vipraḥ punar evābravīd vacaḥ ।। vasudevena te rātrau karma tad viphalīkṛtam ।।
tāṃ yaśodāsutāṃ viddhi kṛṣṇaṃ ca vasudevajam ।। vasudevena saṃdhāya mitrarūpeṇa śatruṇā ।। hatvā śumbhaniśumbhau dvau dānavau nagacāriṇau ।। arcyate dasyubhir ghorair mahāpaśubalipriyā ।।
mayūrāṅgadacitraiś ca barhabhāraiś ca bhūṣitā ।। chāgayūthaiś ca saṃpūrṇam aviruddhaiś ca pakṣibhiḥ ।। vṛkṣagambhīranibiḍaṃ kāntāraiḥ sarvato vṛtam ।। sthānaṃ tasyā nage vindhye nirmitaṃ svena tejasā ।।
vasate paramaprītā daivatair api pūjitā ।। atra me nāradaḥ prāha sumahat karma kāraṇam ।। sa hi te sahajo mṛtyur bāndhavaś ca bhaviṣyati ।। bāndhavo dharmato mahyaṃ hṛdayenāntako ripuḥ ।।
netre tudati tasyaiva vaktreṇāmiṣagṛddhinā ।। cchinatti mama mūlāni bhuṅkte ca mama pārśvataḥ ।। na kṛtaghnasya loko asti bāndhavasya viśeṣataḥ ।। yaḥ kṛtaghno anubandhena prītiṃ vahati dāruṇām ।।
apāpe pāpahṛdayo yaḥ pāpam anutiṣṭhati ।। sa yāti narakaṃ ghoraṃ punarāvṛttidurlabham । niyamair guruvṛttena tvayā bāndhavakāmyayā ।। yuddhavyuparame te tu sahāśnanti mahāvane ।।
vadhyate yo antaraprepsuḥ svajano yāti vikriyām ।। gaccha gaccha yathākāmaṃ vasudeva narādhama ।। tad dattaṃ kṛpaṇaṃ piṇḍaṃ yad dattaṃ tava jānatā । tac chvabhyo yadi dattaṃ syāc chreyo mama bhaviṣyati ।
amarṣī vairaśīlaś ca sadā pāpamatiḥ śaṭhaḥ ।। vasudeva vṛthāvṛddha yan mayā tvaṃ puraskṛtaḥ ।। yasya buddhiḥ pariṇatā sa vai vṛddhatamo nṛṇām ।। na tena vṛddho bhavati yenāsya palitaṃ śiraḥ ।
kevalaṃ vayasā vṛddho yathā śaradi toyadaḥ ।। hate kaṃse mama suto mathurāṃ pālayiṣyati ।। jijīviṣur na sa hy asti yo hi tiṣṭhen mamāgrataḥ ।। tat te pratikariṣyāmi putrayos tava paśyataḥ ।।
kṛtapūrvaḥ kariṣye vā viśeṣeṇa tu bāndhave ।। pitṛṣvasur me bhartā ca yadūnāṃ prathamo guruḥ ।। gurvarthaṃ pūjitaḥ sadbhir yadubhir dharmabuddhibhiḥ ।। yadūnāṃ yūthamukhyasya yasya te vṛttam īdṛśam ।।
satsu yāsyanti puruṣā yadūnām avaguṇṭhitāḥ ।। aviśvāsyaṃ kṛtaṃ karma vācyāś ca yadavaḥ kṛtāḥ ।। śāntim ekatare śāntiṃ gate yāsyanti yādavāḥ ।। tiṣṭha vā gaccha vā mūḍha yatheṣṭaṃ mama pārśvataḥ ।। hantuṃ svajanam udvṛttaṃ so ayaṃ yadukulodvahaḥ । mā bhūd ayaṃ parīvādo loke yādavasattamāḥ । anyathā vadhayogyo asi nātra kāryā vicāraṇā ।
nandagopaṃ ca gopāṃś ca karadān mama śāsanāt ।। śīghram āgaccha nagaraṃ gopaiḥ sarvaiḥ samanvitaḥ ।। draṣṭum icchati vai kaṃsaḥ sabhṛtyaḥ sapurohitaḥ ।। dṛḍhapratikṛtī caiva śṛṇomi vyāyatodyamau ।।
tābhyāṃ saha niyotsyete tau yuddhakuśalāv ubhau ।। pitṛṣvasuḥ sutau mukhyau vrajavāsau vanecarau ।। rājā dhanurmahaṃ nāma kārayiṣyati vai sukhī ।। janasyāmantritasyārthe yathā syāt sarvam avyayam ।।
yathākāmapradānāya bhojyādhiśrayaṇāya ca ।। saṃkarṣaṇaṃ ca kṛṣṇaṃ ca draṣṭuṃ kautūhalaṃ hi me ।। dṛṣṭvā tu tau mahāvīryau tad vidhāsyāmi yad dhitam ।। na gacchetāṃ yathākālaṃ nigrāhyāv api tau mama ।।
madhureṇaiva tau mandau svayam evānayāśu vai ।। yadi vā nopajapto asi vasudevena suvrata ।। tathā kartavyam etad dhi yathā tāv āgamiṣyataḥ । ity uktvā virarāmaiva kaṃsaḥ sa madhureśvaraḥ । sāgarākāram ātmānaṃ niṣprakampam adhārayat ।।
kṣamāṃ manasi saṃdhyāya nottaraṃ pratyabhāṣata ।। dhig dhig ity asakṛt te vai śanair ūcur avāṅmukhāḥ ।। jalam dṛṣṭveva tṛṣitaḥ preṣitaḥ prītimān abhūt ।। paśyāmi devadeveśaṃ śaṅkhacakragadādharam । yogināṃ yogagamyaṃ tam īśvaraṃ sakaleśvaram ।। paśyāmi bālaṃ govindaṃ gopaveṣavibhūṣitam । saṃkarṣaṇasahāyaṃ taṃ padmapatranibhekṣaṇam ।। adya me saphalaṃ janma dṛṣṭo yena mayā hariḥ ।। mayūrāṅgadacitrāṅgaṃ tumbavīṇāvimiśritam । drakṣyāmi lokanāthaṃ taṃ gopīstanavilālasam ।। yadi māṃ cakṣuṣā samyak prītiyuktena paśyati । tadānīṃ saphalaṃ janma mama taṃ paśyato harim ।। yaṃ dṛṣṭvā munayaḥ sarve viramante tapobalāt । sa māṃ vakṣyati kiṃcit tu vacanaṃ vāgvidāṃ varaḥ ।। evaṃ vicintya manasā gantuṃ śīghrataro abhavat ।
prītimān puṇḍarīkākṣaṃ draṣṭuṃ dānapatiḥ svayam ।। nipīḍya śravaṇān hastair menire taṃ gatāyuṣam ।। provāca vadatāṃ śreṣṭhaḥ samāsāt kaṃsam ojasā ।। ayukto garhitaḥ sadbhir bāndhaveṣu viśeṣataḥ ।।
na hi tvāṃ yādavā vīra balāt kurvanti yādavam ।। ikṣvākuvaṃśajo rājā vinivṛttaḥ svavaṃśakṛt ।। sahajaṃ te śiras tāta jaṭī muṇḍo api vā bhava ।। durjātīyena yena tvam īdṛśo janitaḥ sutaḥ ।।
pareṇoktā guṇā gauṇyaṃ yānti vedārtasaṃmitāḥ ।। bālaḥ kulāntakṛn mūḍho yeṣāṃ tvam anuśāsitā ।। na vācā sādhitaṃ kāryam ātmā ca vivṛtaḥ kṛtaḥ ।। kṣepaṇaṃ kaḥ śubhaṃ manyed dvijasyeva vadhaṃ kṛtam ।।
krodho hi teṣāṃ pradahel lokān antargatān api ।। dharmasya gatir anveṣyā matsyasya gatir apsv iva ।। vācā dunoṣi marmaghnyā amantroktā yathāhutiḥ ।। tatra mithyāpralāpaṃ te nindāmi kṛpaṇaṃ vacaḥ ।।
dāruṇo api pituḥ putraḥ kaḥ putre dāruṇaḥ pitā । putrārthe hy āpadaḥ kaṣṭāḥ pitaraḥ prāpnuvanti hi ।। putrās te hy āpadaḥ kaṣṭāt pitaraṃ tārayanti tu । manyase yady akartavyaṃ pṛcchasva pitaraṃ svakam ।।
tvayā yādavaputrāṇāṃ vairajaṃ viṣam arjitam ।। kimartham ugrasenena śiśus tvaṃ na vināśitaḥ ।। tasmād bruvanti putreti putraṃ dharmavido janāḥ ।। pitrā putras tu goptaś cet ko doṣo vada sāṃpratam । rakṣitas tava pitrāsi kimarthaṃ vada bāliśa ।। anena tava vākyena śatravo yādavāḥ kṛtāḥ ।
tvaṃ cāpi vidhṛtas tābhyāṃ jātavaireṇa cetasā ।। vasudeve tvayā kṣipte vāsudeve ca kopite ।। tyakṣyāmahe vayaṃ sarve bhavantaṃ yadi sādhavaḥ । asanto vayam evātra loke khyātā narādhama ।।
yadi saktāḥ parityaktuṃ putra tvāṃ sāṃprataṃ vayam । sarvān asmān parityajya gacchasīti na saṃśayaḥ । śaṃsanti hīmāni bhayaṃ nimittāny aśubhāni te ।। puryā vaidhavyaśaṃsīni kāraṇair anumīmahe ।।
vakram aṅgārakaś cakre vyāharanti kharaṃ dvijāḥ ।। budhena paścimā saṃdhyā vyāptā ghoreṇa tejasā । vaiśvānarapathe śukro hy aticāraṃ cacāra ha ।। ketunā dhūmaketos tu nakṣatrāṇi trayodaśa । bharaṇyādīni bhinnāni nānuyanti niśākaram । ubhe saṃdhye purīṃ ghorā paryeti bahu vāśatī ।। calaty aparvaṇi mahī girīṇāṃ śikharāṇi ca ।।
pratilomaṃ ca yānty ete vyāharanto mṛgadvijāḥ ।। dhūmotpātair diśo vyāptāḥ śuṣkāśanisamāhatāḥ ।। calitā devatāḥ sthānāt tyajanti vihagā nagān ।। tāni sarvāṇi paśyāmo nimittāny aśubhāni vai ।।
animittāgatakrodhaḥ saṃnikṛṣṭabhayo hy asi ।। mohāt kṣipasi durbuddhe kutas te śāntir ātmanaḥ ।। ahitaṃ svasya vaṃśasya na tvāṃ vayam upāsmahe ।। puṇḍarīkapalāśākṣaṃ kṛṣṇam akliṣṭakāriṇam ।।
bālaṃ cābālasadvṛttam īśvaraṃ sakaleśvaram । yogidhyeyaṃ sadādṛśyaṃ santaṃ sadasadātmakam ।। yo hi drakṣyati taṃ kṛṣṇaṃ tasmai bhūyo namo namaḥ ।। ādyānām ādyam ādiṃ ca sakalaṃ niṣkalaṃ hariṃ । yo hi drakṣyati taṃ devaṃ tasmai bhūyo namo namaḥ ।। vayam eva nirānandās vayā guptā yataḥ sadā । yeṣāṃ tvam īśvaro adhanyas teṣāṃ śāntiḥ kuto ratiḥ । kṛṣṇo jñātīn samānāyya sa saṃdhānaṃ kariṣyati ।। kālasaṃpakvavijñāno brūhi tvaṃ yad yad icchasi ।। gaccha kṛṣṇasya nilayaṃ prītis te tena rocatām ।।
anyathā tu gatiḥ kaṃsa tava nāstīti niścayaḥ । kiṃcid apy abruvan krodhād viveśa svaṃ niveśanam ।। jagmur vigatasaṃkalpāḥ kaṃsavaikṛtaśaṃsinaḥ ।। jagāma rathamukhyena manasas tulyagāminā ।।
pitṛtulyena śaṃsanti bāndhavena samāgamam ।। keśinaḥ preṣito dūto vadhāyopendrakāraṇāt ।। vṛndāvanagato gopān bādhate sma durāsadaḥ ।। durdānto vājidaityo asau karoti kadanaṃ mahat ।।
durdamaḥ kāmacārī ca kesarī niravagrahaḥ ।। yatrāste sa hi duṣṭātmā keśī turagadānavaḥ ।। heṣitaiḥ spardhate vāyum plutair laṅghyate nabhaḥ ।। ākampitasaṭo raudraḥ kaṃsasya caritānugaḥ ।।
kṛtaṃ turagadaityena sarvān gopāñ jighāṃsatā ।। na nṛbhir godhanair vāpi sevyate vanavṛttibhiḥ ।। madāc calitavṛttena nṛmāṃsāny aśnatā bhṛśam ।। jagāma ghoṣasaṃvāsaṃ coditaḥ kāladharmaṇā ।।
krandamānā jagannātham kṛṣṇaṃ nātham upāśritāḥ ।। dattvābhayaṃ tu kṛṣṇo vai keśinaṃ so abhidudruve ।। heṣamāṇo javodagro govindābhimukho yayau ।। pratyujjagāma govindas toyadaḥ śaśinaṃ yathā ।।
manuṣyabuddhayo gopāḥ kṛṣṇam ūcur hitauṣiṇaḥ ।। kṛṣṇa kṛṣṇa mahābāho jñātīnāṃ nandivardhana । jagatām abhayado asi tvaṃ trāyasvāsmān viśeṣataḥ । upasarpyo bhavān bālaḥ pāpaś caiṣa durāsadaḥ ।। uttamaś ca hayendrāṇāṃ dānavo apratimo yudhi ।।
svadhyaḥ sarvasattvānāṃ prathamaḥ pāpakarmaṇām ।। keśinā saha yuddhāya matiṃ cakre arisūdanaḥ ।। padbhyām ubhābhyāṃ sa hayaḥ krodhenārujate drumān ।। valayo abhrataraṃgābhāḥ susruvuḥ krodhajaṃ jalam ।।
himakāle yathā vyomni nīhāram iva candramāḥ ।। sa phenair gātranirgīrṇaiḥ prokṣayāmāsa sarvataḥ ।। rajasā sa hayaḥ kṛṣṇaṃ cakārāruṇamūrdhajam ।। dantān nirdaśamānas tu keśī kṛṣṇam upādravat ।।
purvābhyāṃ caraṇābhyāṃ vai kṛṣṇaṃ vakṣasy atāḍayat ।। kṛṣṇasya dānavo ghoraṃ prahāram amitaujasaḥ । adaśad bāhuvivaraṃ kṛṣṇasya ruṣito hayaḥ ।। rarāja keśī meghena saṃsaktaḥ kha ivāṃśumān ।।
vegena vāsudevasya krodhād dviguṇavikramaḥ ।। bāhum ābhoginaṃ kṛtvā mukhe kruddhaḥ samādadhat ।। punar ābhoginaṃ bāhuṃ tadvaktragatam añjasā । kṛṣṇaḥ prasārayāmāsa līlayā dānavaṃ hasan ।
daśanair mūlanirmuktaiḥ saphenaṃ rudhiraṃ vaman ।। akṣiṇī vikṛte cakre visṛte muktabandhane ।। utkarṇo naṣṭacetās tu sa keśī bahvaceṣṭata ।। svinnārdralomā śrāntas tu niryatnacaraṇo abhavat ।।
vyābhugna iva gharmānte candrārdhakiraṇair ghanaḥ ।। prabhātāvanataś candraḥ śrānto merum ivāśritaḥ ।। keśino vaktranirdhūtā vividhā daśanā bhuvi । petuḥ śaradi nistoyāḥ sitābhrāvayavā iva ।।
sa tu keśī bhṛśaṃ śrāntaḥ kṛṣṇenākliṣṭakarmaṇā । svabhujaṃ svāyataṃ kṛtvā pāṭito balavat tadā ।। sa pāṭito bhujenājau kṛṣṇena vikṛtānanaḥ । keśī nadan mahānādaṃ dānavo vyathitas tadā ।। vighūrṇamānaḥ srastāṅgo mukhād rudhiram udvaman । bhṛśaṃ vyaṅgīkṛtavapur nikṛttārdha ivācalaḥ ।। vyāditāsyo mahāraudraḥ so asuraḥ kṛṣṇabāhunā । nipapāta yathā kṛtto nāgo hi dvidalīkṛtaḥ । sa papātāśu vegena bhujāyāmena pāṭitaḥ । paśor iva mahāghoraṃ nihatasya pinākinā ।। droṇībhyāṃ māṃsapūrṇābhyāṃ pinākibhavane yathā । keśinas te dvidhā bhūte dve ardhe rejatuḥ kṣitau ।।
vajreṇa vinikṛttārdhau parvatāv iva bhūtale । vṛddhas tāla ivāraṇye gajendradaśanāṅkitaḥ ।। kṛṣṇaḥ padmapalāśākṣo hasaṃs tatraiva tasthivān ।। babhūvur muditāḥ sarve hatavighnā hataklamāḥ ।।
abhyanandan priyair vākyaiḥ pūjayantaḥ punaḥ punaḥ ।। daityaḥ kṣiticaraḥ kṛṣṇa hayarūpaṃ samāsthitaḥ ।। ghnatā pāpam imaṃ tāta keśinaṃ hayam āhave ।। naike cānye janapadā hatānena durātmanā ।।
nṛlokaṃ nirnaraṃ kṛtvā cartukāmo yathāsukham ।। api devasamūheṣu kiṃ punaḥ pṛthivītale ।। evaṃ te tuṣṭuvur gopāḥ kṛṣṇaṃ kamalalocanam । prīto asmi viṣṇo deveśa kṛṣṇa kṛṣṇeti cāsakṛt ।।
namas tubhyaṃ jagannātha devadeva janārdana । namas tubhyaṃ namas tubhyaṃ śaṅkhacakragadādhara ।। namas te jñānarūpāya keśavāya ca cakriṇe । nama ādyāya bījāya nirguṇāya guṇātmane ।। namaḥ sahasraśirase tvāṃ nato asmi janārdana । namāmi lokanāthaṃ tvāṃ namas te devarūpiṇe ।। namas te astu hṛṣīkeśa pāhi naḥ sarvato hare । iti stutvā jagannāthaṃ punar evābravīd vacaḥ । tvayy eva kevalaṃ yuktam tridive tryambake api vā ।। idaṃ narahayaṃ yuddham darṣṭuṃ svargād ihāgataḥ ।। ahaṃ tv anena govinda karmaṇā paritoṣitaḥ ।।
kurvāṇasya vapur ghoram keśino duṣṭacetasaḥ ।। eṣo asya mṛtyur antāya vihito viśvayoninā ।। keśavo nāma nāmnā tvaṃ khyāto loke bhaviṣyasi ।। kṛtyaśeṣaṃ ca te kāryaṃ śaktas tvam asi māciram ।।
viḍambayantaḥ krīḍanti līlāṃ tvadbalam āśritāḥ ।। hastaprāptāni yuddhāni rājñāṃ tridivagāminām ।। avakāśā vibhajyante śakraloke mahīkṣitām ।। abhitas tan mahadyuddhaṃ bhaviṣyati mahīkṣitām ।।
bhedakāle narendrāṇāṃ pakṣagrāho bhaviṣyasi ।। śriyaṃ tyakṣyanti rājānas tvatprabhāvān na saṃśayaḥ ।। devatānāṃ divisthānāṃ jagataś ca jagatpate ।। kaṃse bhūyaḥ sameṣyāmi śāsite sādhayāmy aham ।।
bahunāpi kim uktena pāhi viprān yathāsukham । jānāmi tvāṃ mahābāho devānām api daivatam । evam uktvā tu sa tadā nāradaḥ khaṃ jagāma ha । tatheti sa samābhāṣya punar gopān samāsadat । gopān kṛṣṇaḥ samāsādya vrajam eva viveṣa ha ।। saṃdhyāraktatale vyomni śaśāṅke pāṇḍumaṇḍale ।।
īṣat tamaḥ saṃvṛtāsu dikṣu sarvāsu sarvataḥ ।। naktaṃcareṣu hṛṣṭeṣu piśitām iṣakāṅkṣiṣu ।। saṃdhyāmayīm iva guhāṃ saṃpraviṣṭe divākare ।। vanyair vaikhānasair mantrair hūyamāne hutāśane ।।
asakṛd vyāharantīṣu baddhavatsāsu dhenuṣu ।। saninādeṣu gopeṣu kālyamāne ca godhane ।। kāṣṭhabhārānataskandhair gopair abhyāgatais tathā ।। īṣad vigāhamānāyāṃ rajanyāṃ divase gate ।।
bhāskare tejasi gate saumye tejasy upasthite ।। agnīṣomātmake saṃdhau vartamāne jaganmaye ।। dagdhādrisadṛśe vyomni kiṃcit tārāgaṇākule ।। śaṃsadbhiḥ syandanenāśu prāpto dānapatir vrajam ।।
rauhiṇeyasya cākrūro nandagopasya cāsakṛt ।। padāni tasyākhilalokapāla ।kirīṭajuṣṭāmalapādareṇoḥ ।dadarśa goṣṭhe kṣitikautukāni ।vilakṣitāny abjayavāṅkuśādyaiḥ ।।taddarśanāhlādavivṛddhasaṃbhramaḥ ।premṇordhvaromāśrukalākulekṣaṇaḥ ।rathād avaskandya sa teṣv aceṣṭata ।prabhor amūny aṅghrirajāṃsy aho iti ।।dehabhṛtām iyān artho hitvā dambhaṃ bhiyaṃ śucam । saṃdeśād yo harer liṅga darśanaśravaṇādibhiḥ । tato nivedito gopair idaṃ tad iti yādavaḥ । avaruhya tato yānāt praviveśa mahābalaḥ ।। harṣapūrṇena vaktreṇa sāśrunetreṇa caiva hi ।
vatsamadhye sthitaṃ kṛṣṇaṃ savatsam iva govṛṣam ।। netrābhyāṃ yādavo viṣṇum ākulaṃ samudaikṣata ।। acintayat tadākrūro loke matsadṛśo na hi । ya enaṃ lokanāthaṃ taṃ sakalaṃ dṛṣṭavān aham ।।
nārāyaṇam aṇīyāṃsaṃ sthūlāt sthūlataraṃ harim ।। ko ayaṃ matsadṛśo loke dṛṣṭavān yo aham īśvaram । ehi keśava tāteti pravyāharata dharmavit ।। avyaktayuvanaṃ kṛṣṇam akrūraḥ praśaśaṃse ha ।।
saṃpūrṇajalameghābhaḥ parvatapravarākṛtiḥ ।। dviṣannidhanadakṣābhyāṃ bhujābhyāṃ sādhu bhūṣitaḥ ।। gopaveṣadharo viṣṇur udagrāgratanūruhaḥ ।। kuṇḍalottamayogyābhyāṃ śravaṇābhyāṃ vibhūṣitaḥ ।।
dvābhyāṃ bhujābhyāṃ dīrghābhyāṃ vṛttābhyām upaśobhitaḥ ।। pīte vasāno vasane so ayaṃ viṣṇuḥ sanātanaḥ ।। trailokyākrāntibhūtābhyāṃ bhuvi padbhyām avasthitaḥ ।। dvitīya udyataś caiva gadāsaṃyogam icchati ।।
śobhate adya bhuvi śreṣṭhas tridaśānāṃ dhuraṃdharaḥ ।। gopālo yādavaṃ vaṃśaṃ kṣīṇaṃ vistārayiṣyati ।। vaṃśam āpūrayiṣyanti oghā iva mahārṇavam ।। nihatāmitrasāmantaṃ sphītaṃ kṛtayuge yathā ।।
rājñāṃ bhaviṣyaty upari na ca rājā bhaviṣyati ।। purā puraṃdaro rājā devatānāṃ triviṣṭape ।। sthāpayiṣyati rājānam ugrasenaṃ na saṃśayaḥ ।। brāhmaṇair brahmavādaiś ca purāṇo ayaṃ hi gīyate ।।
tathā hy asyotthitā buddhir mānuṣyam upasevitum ।। viṣṇutvaṃ manasā caiva pūjayiṣyāmi mantravat ।। viṣṇuṃ tvāṃ pūjayiṣyāmi manasā caiva mantravān । amānuṣaṃ vedmi cainaṃ ye cānye divyacakṣuṣaḥ ।।
stoṣye devaṃ jagannāthaṃ vārāhaṃ vāmanaṃ harim । namāmi puṇḍarīkākṣaṃ naranārāyaṇākṛtim । namāmi vāmanaṃ viṣṇuṃ trailokyākrāntapauruṣam । sahānena gamiṣyāmi savrajo yadi maṃsyate ।। viveśa nandagopasya kṛṣṇena saha saṃsadam ।। gopavṛddhān samānīya provācāmitadakṣiṇaḥ ।।
śvaḥ purīṃ mathurāṃ tāta gamiṣyāmaḥ śivāya vai ।। kaṃsājñayā samucitaṃ karam ādāya vārṣikam ।। vayaṃ caiva pragantāro ratham āsthāya saṃgatāḥ । taṃ drakṣyatha samṛddhaṃ ca svajanaṃ ca sameṣyatha ।।
dīnaṃ putravadhaśrāntaṃ yuvām atha sameṣyathaḥ ।। daśānte śoṣitaṃ vṛddhaṃ duḥkhaiḥ śithilatāṃ gatam ।। dahyamānaṃ divā rātrau sotkaṇṭhenāntarātmanā ।। devakīṃ devasaṃkāśāṃ sidantīṃ vihataprabhām ।।
viyogaśokasaṃtaptāṃ vivatsām iva saurabhīm ।। svarbhānuvadanagrastāṃ śaśāṅkasya prabhām iva ।। tvatpravṛttena śokena sīdantīṃ vai tapasvinīm ।। arūpajñāṃ tava vibho vaktrasyāsyenduvarcasaḥ ।।
apatyārtho nu kas tasyā varaṃ hy evānapatyatā ।। saputrā tv aphale putre dhik prajātena tapyate ।। pareṣām apy abhayado na sā śocitum arhati ।। tvatkṛte bhartsyamānau tau kaṃsenādīrghadarśinā ।।
tāṃ śokasalile magnām uttārayitum arhasi ।। putrayogena saṃyojya kṛṣṇa dharmam avāpsyasi ।। vipulaś ca dhṛtaḥ śailo yathā vai bhūdharas tvayā ।। paraprāṇaharaḥ keśī duṣṭātmā ca hatas tvayā ।।
yathā dharmam avāpnoṣi tat kṛṣṇa paricintyatām ।। te sarve cakrur aśrūṇi netrair duḥkhānvitā bhṛśam ।। andhena kiṃcid uktvaiva kaṃso nirbhartsitaḥ kila । mātā te devakī kṛṣṇa kaṃsasya sahate avaśā ।।
ṛṇaṃ vai pratikartavyaṃ yathāyogam udāhṛtam ।। parityajetāṃ tau śokaṃ syāc ca dharmas tavātulaḥ ।। dharmas te vipulo ananto bhaviṣyati na saṃśayaḥ । bāḍham ity eva tejasvī na ca cukrodha keśavaḥ ।।
akrūravacanaṃ śrutvā saṃceluḥ kaṃsaśāsanāt ।। sajjaṃ copāyanaṃ kṛtvā gopavṛddhāḥ pratasthire ।। yathāsāraṃ yathāyūtham upanīya payo ghṛtam ।। te sarve gopapatayo gamanāyopatasthire ।।
rauhiṇeyatṛtīyasya sā niśā vyatyavartata ।। naiśākare raśmijāle kṣaṇadākṣayasaṃhṛte ।। pratyūṣapavanāsāraiḥ kledite dharaṇītale ।। śītāṃśuḥ śāntakiraṇo niṣprabhaḥ samapadyata ।।
eko nāśayate rūpam eko vardhayate vapuḥ । manthāvartanapūrṇeṣu gargareṣu nadatsu ca ।। gopair āpūryamāṇeṣu ghoṣarathyāsu sarvaśaḥ ।। tvaritāḥ pṛṣṭhataḥ kṛtvā jagmuḥ syandanavāhanāḥ ।।
trayo rathagatā jagmus trilokapatayo yathā ।। syandanaṃ tāta rakṣasva yatnaṃ ca kuru vājiṣu ।। pragāḍhaṃ yatnam āsthāya kṣaṇaṃ tāta pratīkṣatām ।। divyair bhāgavatair mantraiḥ sarvalokaprabhuṃ yataḥ ।।
guhyaṃ bhāgavataṃ devaṃ sarvalokasya bhāvanam । sahasraśirasaṃ devam anantaṃ nīlavāsasam ।। sarvaṃ tad amṛtaprakhyam aśiṣyāmy amaro yathā ।। samājas tatra sarpāṇāṃ śāntyarthaṃ vai bhaviṣyati ।।
nivṛtto bhujagendrasya yāvad asmi hradottamāt ।। āvāṃ khalu na śaktau svas tvayā hīnāv ihāsitum ।। evam uktas tu kṛṣṇena praṇamya manasā harim । rasātale sa dadṛśe sarpalokam imaṃ yathā ।।
rasātale hradāntaś ca darśanāgamanaṃ yathā । lāṅgalāsaktahastāgram musalāpāśritodaram ।। kuṇḍalaikadharaṃ mattam suptam amburuhekṣaṇam ।। svāsīnaṃ svastikābhyāṃ ca varābhyāṃ ca mahīdharam ।।
jātarūpamayaiḥ padmair mālayā cchannavakṣasam ।। padmanābhaṃ sitābhrābham bhābhir jvalitatejasam ।। pūjyamānaṃ dvijihvendrair vāsukipramukhaiḥ prabhum ।। avījayetāṃ taṃ devam dharmāsanagataṃ prabhum ।।
vṛto anyaiḥ sacivaiḥ sarpaiḥ karkoṭakapuraḥsaraiḥ ।। rājānaṃ snāpayāmāsuḥ snātam ekārṇavāmbubhiḥ ।। koṭikandarpasundaram । dakṣiṇāvartasusnigdha- ।
sahasraśubhanāmānam arkacandrekṣaṇadyutim । pītāmbaradharaṃ viṣṇuṃ sūpaviṣṭaṃ dadarśa ha ।। saṃkarṣaṇam ivāsīnaṃ taṃ divyaṃ viṣṭaraṃ vinā ।। tasya saṃstambhayāmāsa vākyaṃ kṛṣṇaḥ svatejasā ।।
sa ca bhāgavatair mantrair arcayitvā gadādharam । stutvā ca devam īśānaṃ varadaṃ bhaktavatsalam । ātmānaṃ kṛtakṛtyānām agresaram amaṃsta saḥ । udatiṣṭhat punas toyād vismito amitadakṣiṇaḥ ।। udīkṣamāṇāv anyonyaṃ dadarśādbhutarūpiṇau ।। ijyate yatra devaḥ sa nīlavāsāḥ sanātanaḥ ।।
dadarśa kṛṣṇam akrūraḥ pūjyamānaṃ yathāvidhi ।। rathaṃ tenaiva mārgeṇa jagāmāmitadakṣiṇaḥ ।। kīdṛśaṃ nāgalokasya vṛttaṃ bhāgavate hrade ।। manye dṛṣṭaṃ tvayāścaryaṃ hṛdayaṃ te yathācalam ।।
kiṃ bhaviṣyati lokeṣu careṣu sthāvareṣu ca ।। tad ihāpi yathā tatra paśyāmi ca ramāni ca ।। ataḥ parataraṃ kṛṣṇa nāścaryaṃ draṣṭum utsahe ।। ko vāyaṃ triṣu lokeṣu vismayaṃ bhavatā vinā । namaḥ sarvātmane tubhyaṃ vismayāya jagatpate । namo astu devadeveśa tubhyaṃ sarvātmane namaḥ । namo astu viṣṇave tubhyam ameyāya jagatpate ।। kiṃ vānena jagannātha kṛtakṛtyo asmi sāṃpratam । kṛtyaśeṣaṃ sadā viṣṇo kim utsṛjasi sāṃpratam ।
yāvann āstaṃ vrajaty eṣa divasānte divākaraḥ ।। kṛṣṇena sahitāḥ prāptās tathā saṃkarṣaṇena ca । asasāda purīṃ rasyāṃ mathurāṃ kaṃsapālitām । viviśuḥ pūḥpradhānāṃ vai kāle raktadivākare ।।
praveśitau buddhimatā akrūreṇārkatejasā ।। tyaktavyā tāta gamane vasudevagṛhe spṛhā ।। bhartsyate ca divā rātrau neha sthātavyam ity api ।। tad yuvābhyāṃ hi kartavyaṃ pitrarthaṃ sukham uttamam । yathā sukham avāpnoti tad vai kāryaṃ hitānvitam । nāhaṃ yuvābhyāṃ rahitaḥ pravekṣye mathurāṃ purīm । tyaktuṃ nārhasi māṃ nātha bhaktaṃ te bhaktavatsala ।। āgaccha yāma gehān naḥ sanāthān kurv adhokṣaja । punīhi pādarajasā gṛhān no gṛhamedhinām । yacchaucenānutṛpyanti pitaraḥ sāgnayaḥ surāḥ ।। āpas te aṅghryavanejanyas trīn lokān śucayo apunan । śirasādhatta yāḥ śarvaḥ svayaṃ tāḥ sagarātmajāḥ ।। devadeva jagannātha puṇyaśravaṇakīrtana । yadūnām uttamaḥśloka nārāyaṇa namo astu te ।
prekṣantau mathurāṃ vīra rājamārgaṃ ca dhārmika ।। tasyaiva tu gṛhaṃ sādho gacchāvo yadi manyase । evam ukto bhagavatā so akrūro vimanā iva । purīṃ praviṣṭaḥ kaṃsāya karmāvedya gṛhaṃ yayau । akrūro api namaskṛtya manasā viṣṇum avyayam । jagāma kaṃsapārśvaṃ tu prahṛṣṭenāntarātmanā । tau ca devau jagannāthau balakeśavasaṃjñitau । ālānābhyām ivotsṛṣṭau kuñjarau yuddhakāṅkṣiṇau ।। dārakāś ca tayor mārgam anuvavruḥ samantataḥ ।
ayācetāṃ tatas tāni vāsāṃsi virajāni vai ।। rājño vāsāṃsi yau mūrkhau yācetāṃ nirbhayāv ubhau ।। kāmarāgāṇi śataśo rajāmi vividhāni ca ।। jātarāgāv idaṃ dṛṣṭvā raktam ācchādanaṃ bahu ।।
mūrkhau prākṛtavijñānau vāso yācitum arhatha ।। prāptāriṣṭāya mūrkhāya sṛjate vāṅmayaṃ viṣam ।। gatāsuḥ sa papātorvyāṃ rajako vyastamastakaḥ ।। tvaritaṃ muktakeśyaś ca jagmuḥ kaṃsaniveśanam ।।
kṛṣṇo api balabhadraś ca vāsāṃsy ādāya sarvataḥ । paridhāya tu tau pūrvaṃ śobhayetāṃ mahāmatī ।। dārakebhyas tato dattvā suślakṣṇāni mṛdūni ca । te ca sarve suvasanā virejuḥ śataśas tathā ।। śeṣāṇi tu tadā kṛṣṇo vāsāṃsi subahūny api । ācchichācchidya sahasā ciccheda ca pipeṣa ca ।। bhasmasād akarot tasya rajakasya niveśanam । yathāyogaṃ yathābhogyaṃ yathāyogaṃ ni[darśya] ca । vīthīṃ mālyāpaṇānāṃ vai gandhāghrātau dvipāv iva ।। prabhūtamālyāpaṇavāl lakṣmīvān mālyajīvanaḥ ।।
dehīty uvāca tatkālaṃ mālākāram akātaram ।। bhavatoḥ svam idaṃ ceti provāca priyadarśanaḥ ।। śrīs tvāṃ matsaṃśrayā saumya dhanaughair abhivartsyate ।। kṛṣṇasya patito mūrdhnā pratijagrāha taṃ varam ।।
sa bhṛśaṃ bhayasaṃvigno nottaraṃ pratyapadyata ।। adyāpi tasya prabhavo vaṃśo bhavati ratnavān । kīrtimān balavān nityaṃ keśavena tadā kṛtaḥ ।। viṣṇoḥ prasādaḥ sumahān sadārakṣat tadanvayam । kubjāṃ dadṛśatur bhūyaḥ ānulepanabhājanām ।। nayasy ambujapatrākṣi kṣipram ākhyātum arhasi ।।
kṛṣṇaṃ jaladagambhīraṃ vidyutkuṭilagāminī ।। dṛṣṭvaiva tvāravindākṣa vismitāsmi varānana । sthitāsmy āgaccha bhadraṃ te hṛdayasyāsi me priyaḥ ।। mahārājasya dayitāṃ niyuktām anulepane ।।
tām uvāca tataḥ kṛṣṇaḥ sairandhrīṃ prahasann iva । sugandham etad rājārhaṃ ruciraṃ rucirānane । āvayor gātrasadṛśaṃ dīyatām anulepanam ।। draṣṭuṃ dhanurmahaṃ divyaṃ rāṣṭraṃ caiva maharddhimat ।।
tataḥ sā praṇatā bhūtvā pradadāv anulepanam । rājārham idam agryaṃ ca tad gṛhāṇānulepanam ।। kṛṣṇo atha balabhadraś ca tadādāyānulepanam । aṅgāni cāpy alimpetāṃ śubhaṃ ca susugandhi ca ।। mālayātha tadā viṣṇur baddhayā bahupuṣpayā । govindo gopatiḥ kṛṣṇo rarāja kṛtaśekharaḥ । saṃkarṣaṇo atha balavān rarāja bahumālayā । tīrthagau paṅkadigdhāṅgau yamunāyāṃ yathā vṛṣau ।।
dārakāś ca tathā sarve virejuḥ kṛtaśekharāḥ । vikṛtaṃ bhūṣayanto api prabhāvāc chārṅgadhanvanaḥ । śanaiḥ saṃtolayāmāsa kṛṣṇo līlāvidhānavit ।। jahāsoccaiḥ stanataṭā ṛjuyaṣṭir latā yathā ।। kva yāsyasi mayā ruddhaḥ kānta tiṣṭha gṛhāṇa mām ।।
vīkṣamāṇau prahasitau kubjāyāḥ śrutavistarau ।। yatheṣṭaṃ gamyatāṃ bhadre nāhaṃ tādṛgvidho naraḥ । tatas tau kubjayā muktau praviṣṭau rājasaṃsadam ।। gūḍhaceṣṭānanau bhūtvā praviṣṭau rājaveṣma tat ।।
himavadvanasaṃbhūtau siṃhāv iva balotkaṭau ।। papracchatuś ca tau vīrāv āyudhāgārikaṃ tadā ।। āyāgabhūtaṃ kaṃsasya darśayasva yadīcchasi ।। anāropyam asaṃbhedyaṃ devair api savāsavaiḥ ।।
dorbhyāṃ kamalapatrākṣaḥ prahṛṣṭenāntarātmanā ।। āropayāmāsa balī nāmayāmāsa cāsakṛt ।। dvidhābhūtam abhūn madhye dhanur āyāgabhūṣitam ।। dhanuṣo bhajyamānasya śabdaḥ khaṃ rodasī diśaḥ । pūrayām āsa yaṃ śrutvā kaṃsas trāsam upāgamat ।। tadrakṣiṇaḥ sānucarā kupitā ātatāyinaḥ । gṛhītukāmā āvavrur gṛhyatāṃ vadhyatām iti ।। atha tān durabhiprāyān vilokya balakeśavau । kruddhau dhanvana ādāya śakale tāṃś ca jaghnatuḥ ।। balaṃ ca kaṃsaprahitaṃ hatvā śālāmukhāt tataḥ । niṣkramya ceratur dṛptau nirīkṣya purasaṃpadaḥ ।। tayos tad adbhutaṃ vīryaṃ niśamya puravāsinaḥ । tejaḥ prāgalbhyarūpaṃ ca menire vibudhottamau ।
niścakrāma mahāvegaḥ sa ca saṃkarṣaṇo yuvā ।। cacālāntaḥpuraṃ sarvaṃ diśaś caiva pupūrire ।। nirgamya tv āyudhāgārāj jagmatur gopasaṃnidhau ।। vegenāyudhapālas tu gacchan saṃbhrāntamānasaḥ । samīpaṃ nṛpater gatvā kākocchvāso abhyabhāṣata ।।
nirvṛttam asmin kāle yaj jagataḥ saṃbhramopamam ।। nīlapitāmbaradharau pītaśvetānulepanau ।। tāv antaḥpuram ajñātau praviṣṭau kāmaveginau । saumyau mahasya codyuktāv āgatau puruṣarṣabhau ।
mayā dṛṣṭau parivyaktaṃ rucirācchādanasrajau ।। jagrāha tad dhanūratnaṃ durgrahaṃ daivatair api ।। āropayitvā vegena nāmayāmāsa līlayā ।। muṣṭideśe vikūjitvā dvidhābhūtam abhajyata ।।
tataḥ pracalitā bhūmir naiva bhāti ca bhāskaraḥ । dhanuṣo bhaṅganādena bhramatīva nabahstalam ।। tad adbhutam ahaṃ dṛṣṭvā vismayaṃ paramaṃ gataḥ । bhayād bhayadasatrūṇāṃ tad ihākhyātum āgataḥ ।। na jānāmi mahārāja kau tāv amitavikramau । ekaḥ kailāsasaṃkāśa eko añjanagiriprabhaḥ । jagāma tad dvidhā kṛtvā na jāne ko apy asau nṛpa ।। visṛjyāyudhapālaṃ vai praviveśa gṛhottamam ।। babhūva vimanā rājā cintayan bhṛśaduḥkhitaḥ ।।
kathaṃ bālo vigatabhīr avamatya mahābalam । prekṣamāṇas tu puruṣair dhanur bhaṅktvā vinirgataḥ ।। yasyārthe dāruṇaṃ karma kṛtvā lokavigarhitam । pitṛsvasrātmajān bhītaḥ ṣaḍevāhaṃ upasthitam ।।
daivaṃ puruṣakāreṇa na śakyam ativartitum । nāradoktaṃ ca vacanaṃ nūnaṃ mahyam upasthitam ।। evaṃ rājā vicintyātha niṣkramya sa gṛhottamāt । prekṣāgāraṃ jagāmāśu mañcānām avalokakaḥ ।।
śreṇīnāṃ dṛḍhasaṃyuktair mañcavāṭair nirantaram ।। kuṭībhiś ca pravṛddhābhir ekastambhaiś ca bhūṣitam ।। udakpravaṇasaṃśliṣṭaṃ mañcārohaṇam uttamam ।। channaṃ tad vedikābhiś ca mānavaughabharakṣamam ।।
śvaḥ sacitrāḥ samālyāś ca sapatākās tathaiva ca ।। kriyantāṃ mañcavāṭāś ca valabhīvīthayas tathā ।। paṭās taraṇaśobhāś ca balayaś cānurūpataḥ ।। udabhārasahāḥ sarve sakāñcanaghaṭottarāḥ ।।
prāśnikāś ca nimantryantāṃ śreṇyaś ca sapurogamāḥ ।। samāje mañcaśobhāś ca kalpyantāṃ sūpakalpitāḥ ।। samājavāṭān niṣkramya viveśa svaṃ niveśanam ।। cāṇūrasyāprameyasya muṣṭikasya tathaiva ca ।।
kaṃsasyājñāṃ puraskṛtya hṛṣṭau viviśatus tadā ।। uvāca kaṃso nṛpatiḥ sopanyāsam idaṃ vacaḥ ।। pūjitau ca yathānyāyaṃ satkārārhau viśeṣataḥ ।। kartavyaṃ me mahat karma bhavadbhyāṃ svena tejasā ।।
saṃkarṣaṇaś ca kṛṣṇaś ca bālāv api jitaśramau ।। nipātān antaraṃ śīghraṃ hantavyau nātra saṃśayaḥ ।। nāvajñā tatra kartavyā kartavyo yatna eva hi ।। āyatāṃ ca tadātve ca śreyo mama bhaviṣyati ।।
ūcatur yuddhasaṃmattau mallau cāṇūramuṣṭikau ।। hatāv ity avagantavyau pretarūpau tapasvinau ।। āvābhyāṃ roṣayuktābhyāṃ pramukhasthau vanaukasau ।। hatvā tau goṣu saṃvṛddhau dāsyāvas tava bhūtalam । vyapaitu te bhayaṃ rājann āvāṃ mallottamau mṛdhe ।। ity uktvāspoṭanaṃ cakre mattamalladvayaṃ tathā । siṃhanādaṃ ca tac cakre bhūgolakavidārakam ।
anujñātau narendreṇa svagṛhaṃ pratijagmatuḥ ।। hastī kuvalayāpīḍaḥ samājadvāri tiṣṭhatu ।। dānotkaṭakaṭaś caṇḍaḥ prativāraṇaroṣaṇaḥ ।। vasudevasutau nīcau yathā syātāṃ gatāyuṣau ।।
bhavetāṃ ghātitau raṅge paśyeyam aham utkaṭau ।। chinnamūlo nirālambaḥ sabhāryo vinaśiṣyati ।। vinaśiṣyanti chinnāśā dṛṣṭvā kṛṣṇaṃ nipātitam ।। purīṃ niryādavāṃ kṛtvā vicariṣyāmy ahaṃ sukhī ।।
śeṣāś ca me parityaktā yādavāḥ kṛṣṇapakṣiṇaḥ ।। mānuṣeṇālpavīryeṇa yathā mām āha nāradaḥ ।। prekṣituṃ saha sā strībhir gatā vanakutūhalāt ।। cacāra nagaśṛṅgeṣu kandareṣu nadīṣu ca ।।
śṛṇvantī kāmajananīr vācaḥ śrotrasukhāvahāḥ ।। abhīkṣṇam abhiśṛṇvantī strīdharmam abhirocayat ।। hṛdyaḥ kusumagandhāḍhyo vavau manmathabodhanaḥ ।। mumucur gandham adhikaṃ saṃtatāsāramūrchitāḥ ।।
nīpā dīpā ivābhānti puṣpakaṇṭakadhāriṇaḥ ।। yauvanastheva vanitā khaṃ dadhārārtavaṃ vapuḥ ।। ugrasenasya rūpeṇa mātaraṃ me pradharṣayat ।। śaṅkitā cābhavat paścāt tasya gauravadarśanāt ।।
kaś ca tvaṃ vikṛtākāro yenāsmi malinīkṛtā ।। patyur me rūpam āsthāya nīca nīcena karmaṇā ।। jugupsitā ca vatsyāmi patipakṣair nirākṛtā ।। aviśvāsyam anāyuṣyaṃ paradārābhimarśanam ।।
ahaṃ vai drumilo nāma saubhasya patir ūrjitaḥ ।। mānuṣaṃ patim āśritya hīnavīryaparākramam ।। ny hy āsīnn iyatā buddhir mānuṣīṇāṃ viśeṣataḥ ।। prasūtā devasaṃkāśān putrān amitavikramān ।।
śuddhā keśānvidhunvantī bhāṣase yad yad icchasi ।। kaṃso nāma ripudhvaṃśī tava putro bhaviṣyati ।। uvāca vyathitā devī dānavaṃ duṣṭavādinam ।। santi striyo nīcavṛttāḥ santi caiva pativratāḥ ।।
dhṛtās tābhis trayo lokāḥ sarve vai kulapāṃsana ।। na me bahumatas tv eṣa śṛṇu cāpi yad ucyate ।। bhaviṣyati sa te mṛtyur yaś ca dattas tvayā sutaḥ ।। tenaiva rathamukhyena divyenāpratigāminā ।
jagāma ca purīṃ dīnā mātā tad ahar eva me ।। mām evam uktvā bhagavān nārado munisattamaḥ । dīpyamānas tapovīryāt sākṣād agnir iva jvalan ।। vallakīṃ vādyamānas tu saptasvaravimūrchitām । gāyano lakṣyavīthīṃ ca jagāma brahmaṇo antikam ।। śṛṇuṣvedaṃ mahāmātra nibodha vacanaṃ mama । tathyaṃ coktaṃ nāradena traikālajñena dhīmatā ।। ahaṃ balena vīryeṇa nayena vinayena ca । prabhāveṇaiva śauryeṇa tejasā vikrameṇa ca ।। satyena caiva dānena nānyo asti sadṛśaḥ pumān । viditvā sarvam ātmānaṃ vacanaṃ śraddadhāmy aham । mātāpitṛbhyāṃ saṃtyaktaḥ sthāpitaḥ svena tejasā ।। tad imau ghātayitvā tu hastinā gopakilbiṣau ।
badhvā ca pitaraṃ rājye sthito asmi ca balīyasā । etān api haniṣyami hatvā gopālakāv ubhau ।। sthiro bhava mahāmātra samājadvāri mā ciram ।। samāgatau ca tau dṛṣṭvā jahi gopālakāv ubhau ।
saṃkīryata mahāraṅgaḥ paurair yuddhadidṛkṣubhiḥ ।। rājabhir viṣayāntasthaiḥ pradhānapuruṣais tataḥ । nārībhir māthurīyābhiḥ śyāmābhiḥ saṃghasaṃsthitāḥ ।। pīnastanībhiḥ kaṃsasya tathā bilvapayodharaiḥ । aparākhaṇḍitābhis tu mañjarīsadṛśaiḥ stanaiḥ । bhrū dhanurdṛṣṭiviśikhaṃ nāsā jyā siñjati tataḥ । ghnanty ākṛṣya ca kṛṣṇaṃ tāḥ kaṃsena viniyojitāḥ ।। kandalīdaṇḍakāṇḍena badhvā taṃ mohapāśakaiḥ । nābhīhrade ca gambhīre kālayākhye parājite ।। kaṃsadhātrīsṛtāṃ snātvā dantaiś chinnastanīṃ tataḥ । pāṇibhyāṃ tatkucau gopo na samarthaḥ pradharṣitum ।। śakaṭasya ca bhaṅgaṃ sa yathā kāritavāñ śiśuḥ । asmākaṃ śakaṭībhaṅgaṃ yugmayoḥ kucayos tataḥ ।। ariṣṭaṃ hatavān yo ayaṃ kakudā sadṛśau stanau । ghātayiṣyati gopo ayaṃ mallābhyāṃ balavattaraḥ । sagavākṣārdhacandrāś ca satalottamabhūṣitāḥ ।। alaṃkṛtair virājadbhiḥ śāradair iva toyadaiḥ ।।
samājavāṭaḥ śuśubhe sa meghaughair ivārṇavaḥ ।। śreṇīnāṃ ca gaṇānāṃ ca mañcā bhānty acalopamāḥ ।। rejuḥ kāñcanacitrāṇi ratnajvālākulāni ca ।। rejur javanikākṣepaiḥ sapakṣā iva khe nagāḥ ।।
maṇīnāṃ ca vicitrāṇāṃ vicitrāś cerur arciṣaḥ ।। śobhitā vāramukhyābhir vimānapratimaujasaḥ ।। prakīrṇāś ca kuthāś citrāḥ sapuṣpastabakadrumāḥ ।। phalāvadaṃśapūrṇāś ca cāṅger yaḥ pānayojitāḥ ।।
rejuḥ prastaraśas tatra prakāśā mañcasaṃcayāḥ ।। strīnāṃ prekṣāgṛhā bhānti rājahaṃsā ivāmbare ।। rukmapatranibhastambhaś citraniryogaśobhitaḥ ।। śobhito mālyadāmaiś ca nivāsakṛtalakṣaṇaḥ ।।
samājavāṭe saṃstabdhe kampamānārṇavaprabhe ।। nandagopādayo gopā bhojarājasamāhṛtāḥ । niveditopāyanās te ekasmin mañca āviśan । tiṣṭhatv iti samājñāpya prekṣāgāram athāyayau ।। śuśubhe śvetamukuṭaḥ śvetābhra iva candramāḥ ।।
rūpam apratimaṃ dṛṣṭvā paurāḥ procur jayāśiṣaḥ ।। tato devāḥ sagandharvāḥ siddhāś ca paramarṣayaḥ । puraṃdaraṃ puraskṛtya jagmur yuddhadidṛkṣavaḥ ।। vimānasthās tu te sarve virejuḥ sitacāmarāḥ । śakro apy airāvatagataḥ śuśubhe ca samātaliḥ ।। ūrvaśīpramukhāḥ sarvā vāramukhyās tadābhavan । śakrapārśvagatās tās tu sitacāmarapāṇayaḥ ।। dilīpapramukhās te tu munayo rājasattamāḥ । anekayugaparyantaṃ sthitā divi ca śakravat । bhagavantaṃ jagannāthaṃ draṣṭuṃ gopavibhūṣitam । nāradād yās tu munayo yuddhaṃ draṣṭuṃ vyavasthitāḥ ।। mallābhyāṃ devayoḥ sārdhaṃ raṅgamadhye samutthitam । amaraughais tadākāśaṃ nibiḍaṃ samapadyata ।। raṅgavāṭas tadā caiva janaiḥ sarvaiḥ samāvṛtaḥ । dyauś cāpi devasaṃghaiś ca nibiḍābhūd viyaccaraiḥ । ekākāraṃ samabhavad bhūtalaṃ ca nabhaḥsthalam । tisraś ca bhāgaśaḥ kakṣyāḥ prāviśan balaśālinaḥ ।। vasudevasutau hṛṣṭau raṅgadvāram upasthitau ।।
ballavau vastrasaṃvītau suravandanabhūṣitau । ūrdhvapīḍau sragāpīḍau bāhuśastrakṛtodyamau । āsphoṭayantāv anyonyaṃ bāhū caivārgalāpamau । raṅgadvāraṃ samāsādya tasmin gajam avasthitam । apaśyat kuvalayāpīḍaṃ kṛṣṇo ambaṣṭhapraṇoditam ।। baddhvā parikaraṃ śauriḥ samuhya kuṭilālakān ।
uvāca hastipaṃ vācā meghanādagabhīrayā ।। ambaṣṭhāmbaṣṭha mārgaṃ nau dehy apākrama mā ciram । no cet sakuñjaraṃ hatvā nayāmi yamasādanam ।। evaṃ nirbhartsito ambaṣṭhaḥ kupitaḥ kopitaṃ gajam ।
codayām āsa kṛṣṇāya kālāntakayamopamam । tena mattena nāgena codyamānena vai bhṛśam ।। cakāra codito yatnaṃ nihantuṃ balakeśavau ।। kaṃsasyamatsaraṃ caiva jagarhe sa durātmanaḥ ।।
anena gajamukhyena hantuṃ vyavasitaḥ kila ।। aho tu kaṃso durmedhāḥ kim ato vismayaḥ paraḥ । iti saṃcintya bhagavān balabhadram udaikṣata ।। tasya tāṃ jagṛhe buddhiṃ balabhadro durātmanaḥ । yo mām anena nāgena pradharṣayitum icchati ।। sahasotpatya govindaś cakre tālasvanaṃ prabhuḥ ।। karaṃ ca śrīdharas tasya pratijagrāha vakṣasā ।।
babādhe taṃ gajaṃ kṛṣṇaḥ pavanas toyadaṃ yathā ।। vimuktaḥ pādamadhyāc ca kṛṣṇo dvipam amohayat ।। gajaḥ sveṣv eva gātreṣu mathyamāno rarāsa ha ।। madaṃ susrāva roṣāc ca gharmāpāya yathā ghanaḥ ।।
nidhanāya matiṃ cakre kaṃsadviṣṭena cetasā ।। dorbhyāṃ viṣāṇam utpāṭya tenaiva prāharat tadā ।। hanyamānaḥ śakṛnmūtraṃ cakārārto rarāsa ha ।। kaṭābhyām atisusrāva vegavad bhūri śoṇitam ।।
śailapṛṣṭhārdhasaṃlīnaṃ vainateya ivoragam ।। jaghānaikaprahāreṇa gajāroham atholbaṇam ।। papāta samahāmātro vajrabhinna ivācalaḥ ।। tatas tau tu gajāṅgāni pragṛhya raṇakarkaśau । gajasya pādarakṣāṃś ca jaghnatuḥ puruṣarṣabhau ।। tāṃś ca hatvā viviśatur madhyaṃ raṅgasya tāv ubhau । nāsatyāv aśvinau svargād avatīrṇāv ivecchayā ।। vṛṣṇyandhakāś ca bhojāś ca dadṛsur vanamālinau । kṣveḍitotkruṣṭanādena bāhvor āsphoṭitena ca ।। siṃhanādaiś ca tālaiś ca harṣayām āsatur janam ।। tau dṛṣṭvā bhojarājas tu viṣasāda vṛthāmatiḥ । paurāṇām anurāgaṃ ca harṣaṃ cālakṣya bhārata ।
avatīrṇo arṇavākāraṃ samājaṃ sahapūrvajaḥ ।। mallānām aśanir nṛṇāṃ naravaraḥ strīṇāṃ smaro mūrtimān ।gopānāṃ svajano asatāṃ kṣitibhujāṃ śāstā svapitroḥ śiśuḥ ।mṛtyur bhojapater virāḍ aviduṣāṃ tattvaṃ paraṃ yogināṃ ।vṛṣṇīnāṃ paradevateti vidito raṅgaṃ praviṣṭo hariḥ ।devāś ca munayaḥ sarve namaskṛtvā gadādharam । vimānasthās tato yuddhaṃ dṛṣṭiṃ draṣṭuṃ samādadhuḥ ।। tataḥ kṛṣṇo mahābāhur baladevena saṃyutaḥ । janāṃś ca manasā pūjya kaṃsaṃ hantuṃ samudyataḥ । pūrvajaṃ purataḥ kṛtvā kṛṣṇaṃ kamalalocanam ।। līlākṛtāṅgadaṃ vīraṃ madena rudhireṇa ca ।।
bāhuśabdaprahāreṇa cālayantaṃ vasuṃdharām ।। kṛṣṇaṃ bhṛśāyastamukhaḥ saroṣaṃ samudaikṣata ।। raṅgasthā api te sarve netrair animiṣais tathā । dadṛśuḥ puṇḍarīkākṣaṃ prahṛṣṭenāntarātmanā । candrārdhabimbasaṃyukto yathaikaśikharo giriḥ ।।
janaughapratinādena pūryamāṇa ivābabhau ।। tataḥ krodhābhitāmrākṣaḥ kaṃsaḥ paramakopanaḥ । cāṇūram ādiśad yuddhe kṛṣṇasya sumahābalam ।। andhraṃ mallaṃ ca nikṛtiṃ muṣṭikaṃ ca mahābalam । baladevāya sakrodho dideśādricayopa-mam । yodhavyaṃ saha kṛṣṇena tvayā yatnavateti vai ।। abhyavartata yuddhāya apāṃ pūrṇo yathā ghanaḥ ।।
āha cainaṃ sa govindaṃ vyapaneṣyāmi te madam । acirād drakṣyase gopa mama vaivasvataṃ balāt ।। tac chrutvaiva tu govindo babhāṣe taṃ gatāyuṣam । tādṛśaṃ tava sāmarthyaṃ drakṣyāmi balam uttamam । acirād drakṣyase malla tvayā vātha mayādhama ।। darśayasva samarthaś cet tvadbalaṃ kathyase adhama । evam uktvā tu govindo nanāda vividhaṃ bahu । yādavās tatra sahitā idaṃ vacanam abruvan ।। bāṇapakṣaṃ parityaṃ ca yuddhaṃ sāmnā nirīkṣya ca । kriyābalasamājñātam aśastraṃ nirmitaṃ purā ।।
karīṣeṇa ca mallasya satataṃ prakriyā smṛtā ।। sthitau bhūmigatau caiva yathā tau mārgam āsthitau । niyudhyataś ca paryāyaḥ prāśnikaiḥ samudāhṛtaḥ ।। balastho vā sthito raṅge jñeyaḥ kakṣyāntareṇa vai ।।
nirghātānantaraṃ kiṃcin na kartavyaṃ vijānatā ।। bālaḥ kṛṣṇo mahān andhras tatra na syād vicāraṇā ।। prāvalgata ca govindo vākyaṃ cedam uvāca ha ।। yuddhaṃ mama sahānena rocate bāhuśālinā ।।
na hy ahaṃ bāhuyodhānāṃ dūṣayiṣyāmi yan matam ।। kaṣāyasya ca saṃsargaḥ samayo hy eṣa kalpitaḥ ।। reṅge ca niyatā siddhir etad yuddhamukhe vratam ।। atra vai nigrahaḥ kāryas toṣayiṣyāmy ahaṃ jagat ।।
bāhuyodhī sarīreṇa karmabhiś cānucintyatām ।। raṅgapratāpakāmena mallamārgaś ca dūṣitaḥ ।। raṅgasiddhis tu mallānāṃ pratimallanighātajā ।। hatasyāpi raṇe sastrair nākapṛṣṭhaṃ vidhīyate ।।
sā hi prāṇāntikā yātrā mahadbhiḥ sādhu pūjitā ।। mṛtasya raṅge kaḥ svargo jayato vā kuto ratiḥ ।। yotsyāma bālā balibhir bāhubhiḥ saha saṃkaṭe । evam uktvā tataḥ kṛṣṇaś cāṇūraṃ samapadyata ।
āsphoṭya bāhū rājendra cāṇūraḥ kṛṣṇam abhyayāt ।। tāv ubhau siṃhavikrāntau mattāv iva mahāgajau । yuyudhāte tadānyonyam ebhir mallapariśramaiḥ । pratāpārthe hatā mallā mallahantur vadho hi saḥ ।।
ubhābhyām abhavad ghoraṃ vāraṇābhyāṃ yathā vane ।। saṃnipātāvadhūtaiś ca pramāthonmathanais tathā ।। tāv ubhāv api saṃśliṣṭau yathā śailamayau tathā । kīlair vajranipātaiś ca prasṛṣṭābhis tathaiva ca ।।
jānubhiś cāsmanirghoṣaiḥ śirobhiś cāvaghaṭṭitaiḥ ।। balaprāṇena śūrāṇāṃ samājotsavasaṃnidhau ।। sādhu vādāṃś ca mañceṣu ghoṣayanty apare janāḥ ।। diviṣṭhāś ca tathā devāḥ sādhu sādhv iti cābruvan ।
nyavārayata tūryāṇi kaṃsaḥ savyena pāṇinā ।। khe saṃgatāny avādyanta devatūryāṇy anekaśaḥ ।। svayam eva pravādyanta tūryaghoṣāś ca sarvaśaḥ ।। cerur vidyādharaiḥ sārdhaṃ kṛṣṇasya jayakāṅkṣiṇaḥ ।।
iti saptarṣayaḥ sarve ūcuś caiva nabhogatāḥ ।। balam āhārayāmāsa kaṃsasyābhāvadarśivān ।। mukutāc cāpi kaṃsasya papāta maṇir uttamaḥ ।। prāharan muṣṭinā mūrdhni vakṣasyāhatya jānunā ।।
tāpanīye yathā ghaṇṭe vakṣyopari vilambite ।। cāṇūro vigataprāṇo jīvitānte mahītale ।। saṃniruddho mahāmārgaḥ sa śaileneva lakṣyate ।। jagrāha muṣṭikaṃ raṅge kṛṣṇas tosalakaṃ punaḥ ।।
muṣṭinā cāhanad bhṛśam । papāta rudhirodgārī tatkṣaṇād gatajīvitaḥ । agamad baladevo andhram । sameyātāṃ rāmakṛṣṇau kālasya vaśavartinau ।। nirghātāvanatau bhūtvā raṅgamadhye vavalgatuḥ । bhrāmayitvā śataguṇaṃ niṣpipeṣa mahītale ।।
mukhād rudhiram atyartham ājagāma mumūrṣataḥ ।। andhramallaṃ mahāmallo maṇḍalāni vidarśayan ।। śirasy abhyahanad vīro vajreṇeva mahāgirim ।। papātābhimukhas tatra tato nādo mahān abhūt ।।
krodhasaṃraktanayanau raṅgamadhye vavalgatuḥ ।। andhre tadā mahāmalle muṣṭike ca nipātite ।। bhayakṣobhitasarvāṅgāḥ sarve tatrāvatasthire ।। prasnavotpīḍitā kṛṣṇaṃ devakī samudaikṣata ।।
vasudevo jarāṃ tyaktvā snehena taruṇāyate ।। papur hi netrabhramarair nimeṣāntaragāmibhiḥ ।। abhavad roṣaniryāsaḥ kṛṣṇasaṃdarśaneritaḥ ।। dīptam antargataṃ tasya hṛdayaṃ mānasāgninā ।।
kaṃsavaktrasya roṣeṇa raktasūryāyate vapuḥ ।। udyatasyeva sūryasya prasṛtāḥ pādapaṅktayaḥ ।। yathā ravikaraspṛṣṭā vṛkṣāvaśyāyabindavaḥ । gopāv etau samājaughān niṣkrāmyetāṃ vanecarau ।।
gopānām api me rājye na kaścit sthātum arhati ।। āyasair nigaḍākārair lohapāśair nigṛhyatām ।। avṛddhārheṇa daṇḍena kṣipram adyaiva vadhyatām ।। eṣāṃ hriyantāṃ gāvaś ca yac cāsti vasu kiṃcana ।।
dadarśāyastanayanaḥ kṛṣṇaḥ satyaparākramaḥ ।। jñātīnāṃ ca vyathāṃ dṛṣṭvā visaṃjñāṃ caiva devakīm ।। ārurukṣur mahābāhuḥ kaṃsanāśārtham acyutaḥ ।। asajjan vāyunā kṣipto yathā vidyud ghanād ghanam ।।
kevalaṃ kaṃsapārśvasthaṃ dadṛśuḥ puravāsinaḥ ।। ākāśād iva govindaṃ mene tatrāgataṃ vibhum ।। tam āviśantam ālokya mṛtyum ātmana āsanāt । manasvī sahasotthāya jagṛhe so asicarmaṇī ।। taṃ khaḍgapāṇiṃ vicarantam āśu ।śyenaṃ yathā dakṣiṇasavyam ambare ।samagrahīd durviṣahogratejā ।yathoragaṃ tārkṣyasutaḥ prasahya ।kiṃcid dayāparāmṛṣṭo hantuṃ naicchat sa keśavaḥ । ātmabhrātaram ājñāya nāyudhaṃ pātayat tadā ।। kāmācārapravṛttinyā striyā vai lālito naraḥ । kāmācāreṣu niḥśaktaḥ śvasann iva viṣīdate ।। sthitaḥ kaṃsas tu mañceṣu prasvinnaḥ sarvagātrakaiḥ । iti cintāsamāviṣṭaṃ dayāviṣṭaṃ ca keśavam ।। antarīkṣasamutpannā tatra vāṇī babhūva ha । jahi kaṃsaṃ yavīyāṃsam āyudhaiś ca vivarjitam ।। etac chrutvā tu kaṃsaṃ sa sahasotthitavāṃs tataḥ । vadan vākyaṃ janān vīkṣya vepamāno yathā nagaḥ ।। jahi keśava devānāṃ kuru kāryānuśāsanam । devam ūrjastaraṃ jñātvā yathā yatno hi pauruṣaḥ ।। ekadaiveṣu bhejāte sarvalokaśubhāvahaḥ । jahi gopa mahābāho prāṇā [hi] tvarayanti mām ।। kaivalyam āpnuyāṃ svarge tvatkarāmbujasāyakaiḥ । mūrdhajeṣu parāmṛṣṭaḥ kaṃso vai raṅgasaṃsadi ।।
sirasas tasya kṛṣṇena parāmṛṣṭasya pāṇinā ।। tathaiva ca visaṃmūḍho vihvalaḥ samapadyata ।। na śaśāka mukhaṃ draṣṭuṃ kaṃsaḥ kṛṣṇasya vai tadā ।। pralambābhyāṃ ca bāhubhyāṃ gātrair visṛtabhūṣaṇaiḥ ।।
veṣṭamānaḥ samākṣiptaḥ kaṃsaḥ kṛṣṇena tejasā ।। śirasy abhyahanat kṛṣṇo muṣṭinā balavad balī । yenaiva muṣṭinā viṣṇur yathā syāt prāṇasaṃśayaḥ । keśeṣu balavad gṛhya kaṃsaṃ kleśārhatāṃ gatam ।। vaitaneyakaroddhūtaḥ patagendra ivābhavat ।
samājavāṭe parikhāṃ dehakṛṣṭāṃ cakāra ha ।। kṛṣṇo visarjayāmāsa kaṃsadeham adūrataḥ ।। krameṇa viparītena pāṃsubhiḥ paruṣīkṛtaḥ ।। na vibhāti viparyastaṃ vipalāśaṃ yathāmbujam ।।
kaṇṭhagrāhān nirastāsur vīramārgān nirākṛtaḥ ।। māṃsacchedaghanāḥ sarve nakhāgrā jīvitacchidaḥ ।। vavande vasudevasya pādau nihatakaṇṭakaḥ ।। sāsiñcat prasnavotpīḍaiḥ kṛṣṇam ānandaniḥsṛtaiḥ ।।
abhiṣekaṃ tadā cakre devakī kṛṣṇam avyayam । ugrasenasya ca tadā vavande śirasā hariḥ । hatvā putraṃ mahāvīryaṃ sabalo yadusaṃsadi । papraccha kuśalaṃ kṛṣṇo dīpyamānaḥ svatejasā ।। bāhubhyām eva tarasā sunāmānam apothayat ।। bāhunā vasunāmānaṃ baladevo vyapothayat ।
svapitur bhavanaṃ vīrau jagmatur hṛṣṭamānasau ।। te ca devāḥ samunayo hate kaṃse durātmani । namaskṛtya jagannāthaṃ svaṃ svaṃ jagmur yathālayam । tuṣṭuvuḥ puṇḍarīkākṣaṃ kṛṣṇaṃ vijayinaṃ vibhum ।। hatvā pūtānikāṃ vibhajya śakaṭaṃ bhaṅktvārjunau dānavān ।saptāhatya vināśya kāliyaviṣaṃ niṣpīḍya riṣṭetaram ।hatvā keśinam unmadaṃ viṣataruṃ coddhṛtya govardhanaṃ ।yaḥ kaṃsaṃ sagajendramallam avadhīt tasmai namo viṣṇave ।।pralambadhenukaprāṇa hāriṇe muṣṭikadviṣe । sunāmonmāthine nityaṃ dhīmate haline namaḥ ।। iti stutvā bahuvidhaṃ te devā hṛṣṭamānasāḥ । kaṃsapatnyo hataṃ kaṃsaṃ samantāt paryavārayan ।। bhāryāḥ sma dṛṣṭvā śocanti mṛgyo mṛgavadhe yathā ।।
vīraptnyo hate vīre tvayi vīravratapriye ।। kṛpaṇaṃ rājaśārdūla vilapāmaḥ sabāndhavāḥ ।। tvayi pañcatvam āpanne nāthe asmākaṃ mahābale ।। latā iva viceṣṭantyaḥ śayanīyāni neṣyati ।।
dahaty arko mukhaṃ kāntaṃ nistoyam iva paṅkajam ।। śirodharāyāṃ saṃlīnau satataṃ kuṇḍalapriya ।। atyantaṃ śiraso lakṣmīṃ yo dadhāty arkasaprabhaḥ ।। kathaṃ dīnena kartavyaṃ tvayi lokāntaraṃ gate ।।
patīnām aparityajyās tvaṃ tu nas tyajya gacchasi ।। asmāsu prekṣamāṇāsu tvam ākṣipyāśu nīyase । kālatulyaḥ sapatnānāṃ tvaṃ kṣipram apanīyase ।। kathaṃ vatsyāma vidhavā nātha kārpaṇyam āśritāḥ ।।
tvaṃ hi naḥ sā gatiś chinnā kṛtāntena balīyasā ।। aho kṛtāntasya vaśaṃ gantavyaṃ sarvajantubhiḥ । roditavye dhruve magnāḥ kva gacchāmas tvayā vinā ।। kṣaṇena ca vihīnāḥ sma anityā hi nṛṇāṃ gatiḥ ।।
ekaduṣkṛtakāriṇyaḥ sarvāḥ vaidhavyalakṣaṇāḥ ।। tvayi kāmavaśāḥ sarvāḥ sa nas tyajya kva gacchasi ।। asmākaṃ tvam anāthānāṃ nātho hy asi suropama । prativākyaṃ jagannātha dātum arhasi mānada ।।
gamanaṃ te mahārāja dāruṇaṃ pratibhāti naḥ ।। tatas tvaṃ prasthito vīra vihāyemaṃ gṛhe janam ।। ārtanādaṃ rudantīṣu yan nehādyāvabudhyase ।। ye parityajya dārān svān nirapekṣā vrajanti ha ।।
svargastrīṇāṃ priyāḥ śurās teṣām api ca tāḥ priyāḥ ।। prahṛtaṃ naḥ kṛtāntena sarvāsām antarātmasu ।। jarāsaṃdhabalaṃ jitvā hatvā rājñāṃ ca saṃyuge । jitvā devagaṇaṃ yuddhe yakṣān api ca saṃyuge ।
kathaṃ mānuṣamātreṇa hatas tvaṃ jagatīpate ।। amartyair ajito yuddhe martyenāsi kathaṃ hataḥ ।। ratnasarvasvaharaṇaṃ jitvā pāśadharaṃ kṛtam ।। sāyakair jaladān bhittvā balād varṣaṃ pravartitam ।।
preṣayāṇā varārhāṇi ratnāny ācchādanāni ca ।। kathaṃ prāṇāntikaṃ ghoram īdṛśaṃ bhayam āgatam ।। apramattāḥ pramattāḥ sma kṛtāntena nirākṛtāḥ ।। vākyamātreṇa yāsyeti kartavyo naḥ parigrahaḥ ।।
alaṃ dūrapravāsena nivarta mathurādhipa ।। śayānasya hi te bhūmau kasmān nodvijate manaḥ ।। prahṛtaṃ kena sarvāsu nārīsv evaṃ sudāruṇam ।। kiṃ vayaṃ sati gantavye saha bhartrā rudāmahe ।।
kva me vatsaḥ kva me putra iti rorūyate bhṛśam ।। hṛdayena vidīrṇena śrāmyamāṇā punaḥ punaḥ ।। hā hatāsmīti vāśantī papāta bhuvi duḥkhitā । snuṣāṇām ārtanādena vilalāpa ruroda ca ।।
kṛtvā putreti karuṇaṃ vilalāpārtayā girā ।। kim idaṃ tvaritaṃ tāta prasthānaṃ kṛtavān asi ।। tāta naivaṃvidhā bhūmau śerate kṛtalakṣaṇāḥ ।। balajyeṣṭhena lokeṣu rākṣasānāṃ samāgame ।।
bāndhavebhyo bhayaṃ ghoram anivāryaṃ bhaviṣyati ।। jñātibhyo bhayam utpannaṃ śarīrāntakaraṃ mahat ।। vinamrasya hy anaukasya vaktur vigraham ṛcchataḥ । jātivigrahabhūtasya [nūnaṃ] mṛtyur bhaviṣyati । uvāca rudatī vākyaṃ vivatsā saurabhī yathā ।।
śayānaṃ vīraśayane vajrāhatam ivācalam ।। pretatvam upapannasya gatasya yamasādanam ।। gaccha vijñāpyatāṃ kṛṣṇaḥ kaṃsasaṃskārakāraṇāt ।। pretakāryāṇi kāryāṇi mṛtaḥ kim aparādhyate ।।
putrasya mukham īkṣantī vilalāpaiva sā bhṛśam ।। tvāṃ patiṃ supatiṃ prāpya yā vipannamanorathāḥ ।। kathaṃ drakṣyāmi śuṣyantaṃ kāsārasalilaṃ yathā ।। prasthito dīrgham adhvānaṃ parityajyya priyaṃ janam ।।
ācchidya mama mandāyā nīyase nayakovida ।। nāmāni ca gṛhītāni samyagvṛttāni tair guṇaiḥ । rudanti tava bhṛtyānāṃ kulāni kulayūthapa ।। trāhi dīnaṃ janaṃ sarvaṃ puram antaḥpuraṃ tathā ।।
jagāmāstaṃ dinakaraḥ saṃdhyārāgeṇa rañjitaḥ ।। putraśokābhisaṃtapto viṣapīta iva skhalan ।। paścānutāpād dhyāyantaṃ kaṃsasya nidhanāvilam ।। vigarhamāṇam ātmānaṃ tasmin yādavasaṃsadi ।।
kṛṣṇaḥ provāca nikhilaṃ sarveṣām upaśṛṇvatām । vaidhavyaṃ strīsahasrāṇāṃ kaṃsasyāsya kṛte kṛtam ।। evam ārtaṃ rudantīṣu mayā bhartari pātite ।। kṛtāntasyānabhijñātaḥ strīṇāṃ kāruṇyasaṃbhavaḥ ।।
sutām udvejanīyasya pāpeṣv abhiratasya ca ।। akliṣṭaṃ maraṇaṃ śreyo na vidviṣṭasya jīvitam ।। dhikśabdapatitaś caiva jīvite cāsya kā dayā ।। ihāpi yaśasā yuktas tatrasthair upadhāryate ।।
narā dharmapravṛttāś ca na nṛpo vikṛto bhavet ।। iṣṭadharmeṣu lokeṣu kartavyaṃ pāralaukikam ।। kartāraḥ sulabhā loke duṣkṛtasyeha karmaṇaḥ ।। mūlacchedaḥ kṛtas tasya viparītasya karmaṇaḥ ।।
na ced dhanyāṃ durācāraṃ vinaṅkṣyati tadā jagat । kaḥ kuryāt khalv idaṃ kāryaṃ badhvā pitaram ojasā । rājyaṃ sakalasāmantaṃ kariṣyati sadā hi saḥ । paurāś ca puryāṃ śreṇyaś ca sāntvyatāṃ sarva eva hi ।। ugraseno mahātejāḥ kṛṣṇam asrāvilekṣaṇam । pralapantaṃ jagāmaivaṃ yādavānāṃ ca saṃsadi ।
ugraseno yadūn gṛhya putrakilbiṣaśaṅkitaḥ ।। vṛṣṇibhiḥ sahitaḥ sarvaiḥ śiniprabhṛtibhis tadā । bāṣpasaṃdigdhayā vācā dīnayā sajjamānayā ।। svadharmādhigatā kīrtir nāma viśrāvitaṃ bhuvi ।।
sthāpito yādavo vaṃśo garvitāḥ suhṛdaḥ kṛtāḥ ।। mitrāṇi tvāṃ bhajiṣyanti saṃśrayiṣyanti cārthinaḥ ।। saṃdhivigrahamukhyās tvāṃ praṇamiṣyanti mantriṇaḥ ।। pratigṛhāṇa kṛṣṇedaṃ kaṃsasya balam avyayam ।।
pratīcchantu niyuktā vai tvadīyāḥ kṛṣṇa puruṣāḥ । striyo hiraṇyaṃ vāsāṃsi yac cānyad vasu kiṃcana ।। pratiṣṭhitāyāṃ medinyāṃ yadūnāṃ śatrusūdana ।। tvaṃ gatiś cāgatiś caiva yadūnāṃ yadunandana ।
tava prasādād govinde pretakāryaṃ kriyate ha ।। sasnuṣo ahaṃ sabhāryaś ca cariṣyāmi mṛgaiḥ saha ।। ānṛṇyaṃ laukikaṃ kṛṣṇa gataḥ kila bhavāmy aham ।। toyapradānamātreṇa kaṃsasyānṛṇyam āpnuyām ।।
prāpnotu sugatiṃ tatra kṛpaṇaḥ paścimāṃ kriyām ।। pratyuvācograsenaṃ vai sāntvapūrvam idaṃ vacaḥ ।। kālayuktam idaṃ tāta tvayaitad bhāṣitaṃ vacaḥ । yat tvaṃ evaṃvidhaṃ brūṣe gate arthe duratikrame ।।
kule mahati te janma vedān viditavān asi । kathaṃ na jñāyate tāta niyatir duratikramā ।। sthāvarāṇāṃ ca bhūtānāṃ jaṅgamānāṃ ca pārthiva । pūrvajanmakṛtaṃ karma kālena paripacyate ।।
śrutavanto arthavantaś ca dātāraḥ priyadarśanāḥ । brahmaṇyā nayasaṃpannā dīnānugrahakāriṇaḥ ।। lokapālasamās tāta mahendrasamavikramāḥ । kṣitipālāḥ kṛtāntena nīyante nṛpasattama ।।
dhārmikāḥ sarvabhāvajñāḥ prajāpālanatatparāḥ । kṣatradharmaparā dāntāḥ kālena nidhanaṃ gatāḥ ।। svayam eva kṛtaṃ karma śubhaṃ vā yadi vāśubham । prāpte kāle tu tat karma dṛśyate sarvadehinām ।।
eṣā hy antarhitā māyā durvijñeyā surair api । yathāyaṃ muhyate loko hy atra karmaiva kāraṇam ।। kālenābhihataḥ kaṃsaḥ pūrvakarmapracoditaḥ । na hy ayaṃ kāraṇaṃ tatra kālaḥ karma ca kāraṇam ।।
sūryasomamayaṃ tāta kṛtsnaṃ sthāvarajaṅgamam । kālena nidhanaṃ gatvā kālenaiva ca jāyate । kālas tu sarvabhūtānāṃ nigrahe pragrahe rataḥ । tasmāt sarvāṇi bhūtāni kālasya vaśagāni vai ।।
svadoṣeṇaiva dagdhasya sūnos tava narādhipa । nāhaṃ vai kāraṇaṃ tatra kālas tatra tu kāraṇam ।। atha vāhaṃ bhaviṣyāmi kāraṇaṃ nātra saṃśayaḥ । palāyanaparaḥ kālaḥ kiṃ kariṣyaty akāraṇam ।
kālas tu balavān rājan durvijñeyā hi sā gatiḥ ।। parāvaraviśeṣajñā yāṃ yānti samadarśinaḥ । gatiḥ kālasya sā yena sarvaṃ kālasya gocaram । bravīmi yad ahaṃ tāta tad anuṣṭhīyatāṃ vacaḥ ।।
na cāpi rājyalubdhena mayā kaṃso nipātitaḥ ।। vyaṅgabhūtaḥ kulasyāsya sānujo vinipātitaḥ ।। prītimān vicariṣyāmi kāmacārī yathā gajaḥ ।। na me kāryaṃ nṛpatvena vijñāpyaṃ kriyatām idam ।।
vijayāyābhiṣicyasva svarājye rājasattama ।। mayā nisṛṣṭaṃ rājyaṃ svaṃ cirāya pratigṛhyatām ।। etac chrutvā tu vacanaṃ nottaraṃ pratyabhāṣata । vrīḍito adhomukhas tasthau kṛṣṇasya purato nṛpaḥ । abhiṣekeṇa govindo yojayām āsa yogavit ।।
cakāra saha kṛṣṇena kaṃsasya nidhanakriyām ।। anujagmuḥ purīmārge devā iva śatakratum ।। paścimaṃ kaṃsasaṃskāraṃ cakrus te yadupuṃgavāḥ ।। naiṣṭhikena vidhānena cakrus te tasya satkriyām ।।
saṃskṛtaś ca yathānyāyaṃ naidhanena citāgninā ।। saṃskāraṃ lambhayām āsuḥ saha kṛṣṇena yādavāḥ ।। akṣayaṃ cāpi pretebhyo bhāṣamāṇāḥ pratasthire ।। akṣayaṃ bhāṣamāṇaś ca pretebhyaś ca pratasthire । hiraṇyasya suvarṇasya daśa koṭīs tathā hariḥ । gāvo ratnāni vāsāṃsi grāmān nagarasaṃmatān ।। dadau kaṃsaṃ samuddiśya brāhmaṇebhyo nṛpottamaḥ ।
puraskṛtyograsenaṃ vai viviṣur mathurāṃ purīm ।। sarvān svajātisaṃbandhān digbhyaḥ kaṃsabhayārditān । yaduvṛṣṇyandhakamadhu dāśārhakukurādikān ।। sabhājitān samāśvāsya videśāvāsakarśitān । nyavāsayat svageheṣu vittaiḥ saṃtarpya viśvakṛt ।। kṛṣṇasaṃkarṣaṇabhujair guptā labdhamanorathāḥ । svagṛhe remire siddhāḥ kṛṣṇarāmagatajvarāḥ ।। vīkṣanto ahar ahaḥ prītā mukundavadanāmbujam । nityapramuditaṃ śrīmān sadayasmitavīkṣaṇam । mathurāṃ yādavādhīnāṃ purīṃ tāṃ sukham āvasat ।। atha nandaṃ samāsādya bhagavān devakīsutaḥ । saṃkarṣaṇaś ca rājendra pariṣvajyedam ūcatuḥ ।। pitur yuvābhyāṃ snigdhābhyāṃ poṣitau lalitau bhṛśam । pitror abhyadhikā prītir ātmajeṣv ātmano api hi ।। sa pitā sā ca jananī yau puṣṇītāṃ svaputravat ।। śiśūn bandhubhir utsṛṣṭān ākalpaiḥ poṣarakṣaṇaiḥ ।। yāta yūyaṃ vrajaṃ tāta vayaṃ ca snehaduḥkhitān । jñātīn vo draṣṭum eṣyāmo vidhāya suhṛdāṃ sukham ।। evaṃ sāntvayya bhagavān sa nandavrajam acyutaḥ । vāsolaṃkārarūpāgryai rañjayām āsa sādaram ।। ity uktas tau pariṣvajya nandaḥ praṇayavihvalaḥ । pūrayann aśrubhir netre saha gopair vrajaṃ yayau ।
cakāra mathurāṃ vīrah sa ratnākarabhūṣaṇām ।। dhanurvedacikīrṣārtham ubhau tāv abhijagmatuḥ ।। cakratuḥ puṇḍarīkākṣau vidyāgrahaṇalālasau । pratijagrāha tāu kāśyo vidyāḥ prādāc ca kevalāḥ ।।
ahorātraiś catuḥṣaṣṭyā sāṅgaṃ vedam adhīyatām ।। sāṅgaṃ vedam adhīyatāṃ catuḥṣaṣṭyā dinais tathā । lekhyaṃ ca gaṇitaṃ cobhau prāpnutāṃ yadunandanau । gāndhavavedaṃ kṛtsnaṃ ca tathā lekhyāś ca tāv ubhau ।
hastiśikṣāśvaśikṣāś ca dvādaśāhena cāpnutām ।। tāv ubhau jagmatur vīrau guruṃ sāṃdīpaniṃ tataḥ । dhanurvedacikīrṣārthaṃ dharmajñau dharmacāriṇau ।। tāv iṣvāsavarācāryam abhigamya praṇamya ca ।
tena tau satkṛtau rājan vicarantāv avantiṣu ।। pañcāśadbhir ahorātrair daśāṅgaṃ supratiṣṭhitam । sarahasyaṃ dhanurvedaṃ sakalaṃ tāv avāpnutām । acireṇaiva kālena gurus tāv abhyaṣikṣayat ।।
mene tāv āgatau devāv ubhau candradivākarau ।। pūjayantau mahādevaṃ sākṣāt tryakṣam avasthitam ।। gurvarthaṃ kiṃ dadānīti rāmeṇa saha bhārata ।। putram icchāmy ahaṃ dattaṃ yo mṛto lavaṇāmbhasi ।।
prabhāse tīrthayātrāyāṃ taṃ me tvaṃ punar ānaya ।। gatvā samudraṃ tejasvī viveśāntarjalaṃ hariḥ ।। tam āha kṛṣṇaḥ kvāsau bhoḥ putraḥ sāṃdīpaner iti ।। timirūpeṇa taṃ bālaṃ grastavān iti mādhava ।।
unmathya salilād asmād grastavān iti bhārata । na cāsasāda taṃ bālaṃ guruputraṃ tadācyutaḥ ।। yaḥ sa devamanuṣyeṣu pāñcajanya iti śrutaḥ ।। gatvā yamapuraṃ viṣṇuḥ krodhasaṃraktalocanaḥ । āsanasthaṃ tato viṣṇuḥ provāca yamam ūrjitam । dīyatāṃ putra ity evaṃ kāśyasāṃdīpaner iti ।। tam uvāca tato viṣṇuṃ mṛtyunā cāhṛto hare । evam uktas tadā kṛṣṇo yamenāmitavikramaḥ । aho dhārṣṭyaṃ tato mṛtyor ity uktvā dhanur ādade ।। ādāya niśitaṃ bāṇaṃ dīyatām iti cābravīt । kruddhaṃ viṣṇuṃ samājñāya dattavān kila bālakam ।
āsasāda ca taṃ bālaṃ guruputraṃ tadācyutaḥ । śaṅkham āpūrya govindas trāsayām āsa vai janam । tato yamo abhyupāgamya vavande taṃ gadādharam । kim āgamanakṛtyaṃ te kiṃ karomīti cābravīt ।।
tam uvācātha vai kṛṣṇo guruputraḥ pradīyatām । tayos tatra tadā yuddham āsīd ghorataraṃ mahat । ānināya guroḥ putraṃ ciranaṣṭaṃ yamakṣayāt ।। dīrghakālagataḥ pretaḥ punar āsīc charīravān ।।
sarveṣām eva bhūtānāṃ vismayaḥ samajāyata ।। ratnāni ca mahārhāṇi punar āyāj jagatpatiḥ ।। ānāyyāvedayām āsa gurave vāsavānujaḥ ।। acirān mukhyatāṃ prāptau sarvaloke dhanurbhṛtām ।।
prādāt kṛṣṇaḥ pratītāya saha ratnair udāradhīḥ ।। sametya mumude rājan pūjayan rāmakeśavau ।। āyātau mathurāṃ bhūyo vasudevasutāv ubhau ।। sabālā hṛṣṭamanasa ugrasenapurogamāḥ ।।
sabālavṛddhā sā caiva purī samabhivartata ।। rathyāḥ patākāmālinyo bhrājanti sma samantataḥ ।। govindāgamane atyarthaṃ yathaivendramahe tathā ।। stavāśīḥprathamā gāthā yādavānāṃ priyaṃkarāḥ ।।
sve pure nirbhayāḥ sarve krīḍadhvaṃ saha bāndhavaiḥ ।। tebhyo agacchan videśebhyaḥ kaṃsenodvijitāś ca ye । mathurāyāṃ babhau rājan govinde samupasthite ।। naranārīgaṇāḥ sarve bhejire manasaḥ sukham ।।
daivatāni ca sarvāṇi hṛṣṭāny āyataneṣv api ।। tāni sarvāṇy adṛśyanta purīṃ prāpte janārdane ।। hariyuktena govindo viveśa mathurāṃ purīm ।। anujagmur yadugaṇāḥ śakraṃ devagaṇā iva ।।
praviṣṭau hṛṣṭavadanau candrādityāv ivācalam ।। pareṇa tejasopetau surendrāv iva rūpinau । mumudāte yaduvarau vasudevasutāv ubhau ।। udyāneṣu vicitreṣu phalapuṣpāvanāmiṣu । ceratuḥ sumahātmānau yādavaiḥ parivāritau ।। raivatasya samīpeṣu saritsu vimalāsu ca । padmapatrasamṛddhāsu kāraṇḍavayutāsu ca । evaṃ tau bālyam uttīrṇau balabhadrajanārdanau ।
ugrasenānugau bhūtvā kaṃ cit kālaṃ mumodatuḥ ।। uṣitvā caturo māsān nandagopa udāradhīḥ । rāmakṛṣṇau samāliṅgya yadubhiś cānumoditaḥ । vasudevābhyanujñātaḥ svam eva śakaṭaṃ yayau । etad vo bālacaritaṃ sakalaṃ munipuṃgavāḥ । yathāśrutaṃ yathāyogaṃ yathājñānam udāhṛtam । kṛṣṇaṃ keśavam acyutaṃ muraripuṃ śauriṃ hariṃ śārṅgiṇaṃ ।viṣṇuṃ viśvasṛjaṃ caturbhujaṃ śrīvallabhaṃ śrīdharam ।jiṣṇuṃ daityaripuṃ tridhāmanilayaṃ trailokyanāthaṃ paraṃ ।govindaṃ puruṣaṃ namāmi śirasā nārāyaṇaṃ cakriṇam । śuśrāva nihataṃ kaṃsaṃ jarāsaṃdhaḥ pratāpavān ।। duhitṛbhyāṃ mahīpatiḥ ।tato nāticirāt kālāj ।astiḥ prāptiś ca kaṃsasya mahiṣyau bharatarṣabha । hate bhartari duḥkhārte īyatuḥ svapitur gṛhān । sa sādhanena mahatā pākaśāsanavikramaḥ ।
kṛṣṇasya vadham anvicchan madhurām anvavartata । jighāṃsur hi yadūn kruddhaḥ kaṃsasyāpacitiṃ caran ।। ayaśo hy ātmano rakṣaṃl lokanirvādaśaṅkayā । duhitṛprītikāmārthaṃ madhurām avarodhakaḥ । akṣauhinyaikaviṃśatyā senayā ca tadā saha । te dve ca kaṃsarājāya dadau hṛṣṭaḥ sa māgadhaḥ ।।
tena te vidhave syātām ubhe kṛṣṇena māgadhe । jīvaty eva tathā rājan vīre rājñāṃ purogame । ubhe kaṃsasya te bhārye prādād bārhadratho nṛpaḥ ।। śūraseneśvaro rājā yathā te bahuśo śrutaḥ ।।
vasudevo abhavan nityaṃ kaṃso na mamṛṣe ca tam ।। ugraseno abhavad rājā bhojavṛṣṇyandhakair vṛtaḥ ।। madhurāṃ pālayām āsa keśavānumate sthitaḥ । sa tad apriyam ākarṇya śokāmarṣayuto nṛpaḥ ।
ayādavīṃ mahīṃ kartuṃ cakre paramam udyamam ।। akṣauhiṇībhir viṃśatyā tisṛbhiś cāpi saṃyutaḥ । yadurājadhānīṃ mathurāṃ roddhum abhyāgato nṛpaḥ । kṛtvā sarvasamudyogaṃ krodhād abhiyayau yadūn ।।
mitrāṇi jñātayaś caiva saṃyuktāḥ suhṛdas tathā ।। ye nṛpāḥ parvatāt tasmād gomantād vrīḷitā gatāḥ । te ca sarve yadūn hantuṃ jarāsaṃdhaṃ samanvayuḥ । maheṣvāsā mahāvīryā jarāsaṃdhapriyaiṣiṇaḥ ।।
āhvṛtiḥ kauśikaś caiva bhīṣmakaś ca narādhipaḥ ।। vāsudevārjunābhyāṃ yaḥ spardhate sma sadā bale ।। aṅgarājaś ca balavān vaṅgānām adhipas tathā ।। suhmeśvaraś ca vikrānto videhādhipatis tathā ।।
sālvarājaś ca vikrānto daradaś ca mahābalaḥ ।। gāndhārarājaḥ subalo nagnajic ca mahābalaḥ ।। kāśmīrarājo gonardo daradādhipatir nṛpaḥ । duryodhanādayaś caiva dhārtarāṣṭrā mahābalāḥ । tam anvayur jarāsaṃdhaṃ vidviṣanto janārdanam ।।
ūṣuḥ saṃrudhya mathurāṃ parikṣipya balais tadā ।। apaśyan vṛṣṇayaḥ sarve puraskṛtya janārdanam ।। tān āgatān nṛpān rājan māgadhān rājasattamān । tvarate khalu kāryārtho devatānāṃ na saṃśayaḥ ।।
lakṣyante hi dhvajāgrāṇi rathānāṃ vātaraṃhasām ।। chatrāṇy ārya virājante procchritāni sitāni ca ।। abhivartanti naḥ śubhrā yathā khe haṃsapaṅktayaḥ ।। āvayor yuddhanikaṣaḥ prathamaḥ samarātithiḥ ।।
yuddhārambhaḥ prayoktavyo balaṃ tāvad vimṛśyatām ।। jarāsaṃdham abhiprepsuś cakāra baladarśanam ।। ātmānam ātmanā vākyam uvāca hṛdi mantravit ।। ye vināśam iheṣyanti śāstradṛṣṭena karmaṇā ।।
svargagāni tathā hy eṣāṃ vapūṃṣi pracakāśire ।। bhūmir nirantarā ceyaṃ balarāṣṭrābhisaṃvṛtā ।। bhaviṣyati narendraughaiḥ śataśo vinipātitaiḥ ।। evaṃ cintayatas tasya kṛṣṇasyādbhutakarmaṇaḥ । evaṃ saṃcintya bhagavān yuddhāya kṛtaniścayaḥ । saṃkarṣaṇena sahitas tasthau girir ivācalaḥ ।
narādhipasahasraughair anuyāto mahādyutiḥ ।। rathaiḥ sāṃgrāmikair yuktair asaṅgagatibhiḥ kva cit ।। mahāmātrottamārūḍhaiḥ kalpitai raṇakovidaiḥ ।। vājibhir meghasaṃkāśaiḥ plavadbhir iva pattibhiḥ ।।
sahasrasaṃkhyāsaṃyuktair utpatadbhir ivoragaiḥ ।। nṛpo abhiyāto balavāñ jarāsaṃdho dhṛtavrataḥ ।। heṣamāṇaiś ca turagaiḥ kṣveḍamāṇaiś ca pattibhiḥ ।। akṣauhiṇyā ca viṃśatyā anuyāto narādhipaḥ ।
sa rājā sāgarākāraḥ sasainyaḥ pratyadṛśyata ।। kṣveḍitāsphoṭitaravaṃ meghasainyam ivābabhau ।। turagaiś ca javopetaiḥ pattibhiḥ khagamair iva ।। gharmānte sāgaragataṃ yathaivābhrabalaṃ tathā ।।
parivārya purīṃ sarve niveśāyopacakrire ।। śuklaparyantapūrṇasya yathā rūpaṃ mahodadheḥ ।। ārohaṇārthaṃ puryās te samīyur yuddhalālasāḥ ।। niviṣṭā mantrayāmāsur yuddhakālakutūhalāḥ ।।
yugānte bhidyamānānāṃ sāgarāṇāṃ yathā svanaḥ ।। cerur mā śabda ity evaṃ bruvanto rājaśasanāt ।। līnamīnagrahasyeva niḥśabdasya mahodadheḥ ।। jarāsaṃdho bṛhad vākyaṃ bṛhaspatir ivādade ।।
sarvato nagarī ceyaṃ janaughaiḥ parivāryatām ।। kāryā bhūmiḥ samā sarvā jalaughaiś ca pariplutā । ūrdhvaṃ cāpāni vāhyantāṃ prāsā vai tomarās tathā ।। nṛpaś ca yuddhamārgajñā vinyasyantām adūrataḥ ।।
yāvad etau raṇe gopau vasudevasutāv ubhau । saṃkarṣaṇaṃ ca kṛṣṇaṃ ca ghātayāmi śitaiḥ śaraiḥ । ākāśam api bāṇaughair niḥsaṃpātaṃ yathā bhavet ।। teṣu teṣv avakāśeṣu śīghram āruhyatāṃ purī ।।
kaśmīrarājo gonardaḥ karūṣādhipatis tathā ।। nagaryāḥ paścimaṃ dvāraṃ kṣipram ārohayantv iti ।। rukmī ca bhojādhipatiḥ sūryākṣaś caiva mālavaḥ ।। pāñcālānām adhipatir drupadānāṃ mahābalaḥ ।
dakṣiṇaṃ nagaradvāraṃ śīghram ārodhayantv iti । chāgaliḥ purumitraś ca virāṭaś ca mahīpatiḥ ।। bhūriśravās trigartaś ca bāṇaḥ pañcanadas tathā ।। ārohantāṃ vimardantāṃ vajrapratimagauravāḥ ।।
ekalavyo bṛhatkṣatraḥ kṣatradharmā jayadrathaḥ ।। vaidiśo vāmadevaś ca sāketaś ca sinīpatiḥ ।। tvarayanto abhidhāvantu vātā iva balāhakān ।। dakṣiṇaṃ nagaradvāraṃ pālayiṣyāma daṃśitāḥ ।।
vajrāvapātapratimaṃ prāpnotu tumulaṃ bhayam ।। apare vividhaiḥ śastrair dārayantu purīm imām ।। kāryā bhūmisamā sarvā bhavadbhir vasudhādhipaiḥ ।। evam uktvā jarāsaṃdhaḥ śakratulyaparākramaḥ ।
pratijagmur daśārhās taṃ vyūḍhānīkāḥ prahāriṇaḥ ।। tāv āgatau tadā dṛṣṭvā yādavau sainyam agragau । ruṣāha māgadho vīkṣya he kṛṣṇa puruṣādhama । na tvayā yoddhum icchāmi bālakeneti lajjayā ।। tava rāma yada śraddhā yuddhe sthairyaṃ samudvaha । hato vā maccharaiś channa dehaḥ svar yāhi māṃ jahi ।। na vai śūrā vikatthante darśayanty eva pauruṣam । na gṛhṇīmo vaco rājan nāturasya mumūrṣataḥ । alpānāṃ bahubhiḥ sārdhaṃ vyatiṣaktarathadvipam ।। ugrasenaṃ puraskṛtya vāsudevahalāyudhau । rathasthāv abhivartetāṃ yuddhāya raṇakovidau ।
kṣubdhaṃ naravarānīkaṃ trastasaṃmūḍhavāhanam ।। makarāv iva saṃrabdhau samudrakṣobhaṇāv ubhau ।। tayoḥ prayudhyatoḥ saṃkhye matir āsīd dhṛtātmanoḥ । āyudhānāṃ purāṇānām ādāne kṛtalakṣaṇā ।।
lelihānāni divyāni mahānti sudṛḍhāni ca ।। tṛṣitāny āhave bhoktuṃ nṛpamāṃsāni vai bhṛśam ।। prabhayā bhāsamānāni daṃśitāni diśo daśa ।। dhanuṣāṃ pravaraṃ śārṅgaṃ gadā kaumodakī ca ha ।।
tābhyāṃ samavatīrṇāni yādavābhyāṃ mahāraṇe ।। taṃ sarpam iva sarpantaṃ divyamālākulaṃ mṛdhe ।। savyena sātvatāṃ śreṣṭho jagrāha musalottamam ।। nāmnā śārṅgam iti khyātaṃ viṣṇur jagrāha vīryavān ।।
viṣaktā kumudākṣasya nāmnā kaumodakīti sā ।। samare rāmagovindau ripūṃs tān pratyayudhyatām ।। dviṣatsu pratikurvāṇau parākrāntau yatheśvarau ।। viceratur yathā devau vasudevasutāv ubhau ।
cacāra samare vīro dviṣatām antako yathā ।। cakāra roṣaṃ saphalaṃ nāgeṣu ca hayeṣu ca ।। rāmo virājan samare nirmamantha yathācalān ।। jarāsaṃdhāntikaṃ vīrāḥ samarārtāḥ prajagmire ।।
dhig etāṃ kṣatravṛttiṃ vaḥ samare kātarātmanām ।। bhrūṇahatyām ivāsahyāṃ pravadanti manīṣiṇaḥ ।। atha vā tiṣṭhata rathaiḥ prekṣakāḥ samavasthitāḥ । yāvad etau raṇe gopau preṣayāmi yamakṣayam ।।
sthito asmi yuddhe saṃrabdhaḥ kṣatriyā vijayāya hi । sṛjantaḥ śarajālāni hṛṣṭā yoddhuṃ vyavasthitāḥ ।। nāgaiś cāmbhodasaṃkāśair mahāmātrapracoditaiḥ ।। svāropitadhanuṣmantaḥ sutūṇīrāḥ satomarāḥ ।।
raṇe te abhigatā rejuḥ syandanasthā mahīkṣitaḥ ।। gadābhiś caiva gurvībhiḥ kṣepaṇīyaiś ca mudgaraiḥ ।। etasminn antare tatra devānāṃ nandivardhanaḥ । etasminn antare rājā jarāsaṃdhaḥ pratāpavān । dadhmau śaṅkhaṃ mahānādaṃ diśaḥ sarvā vinādayan ।। tac chrutvā devadevo api pāñcajanyam anuttamam । yasya nādena vitrastā divisthāḥ sarvadevatāḥ । kim u sainyāni sarvāṇi vitrastānīti kā kathā । tadābhyayāj jarāsaṃdhaṃ śarair vivyādha cāṣṭabhiḥ ।।
so api vidhvāṣṭabhir viṣṇum ugrasenaṃ dadarśa ha । pārśvasthaṃ ca harer āha śṛṇu rājan vaco mama ।। tvaṃ kim āsīn nṛpo rānan vṛṣṇīnāṃ sāṃprataṃ vada । ajñānām agraṇīḥ sa tvaṃ ko anyas tvatsadṛśo bhuvi ।। yat tu dattaṃ kilānena piṇḍam ātmajaghātinā । tad bhuṅkte tad bhavān nityaṃ vadāndha kim ataḥ param ।। hatvā cāyaṃ sutaṃ śauris tava rājaka nirdayaḥ । tvām eva rājye saṃsthāpya sāṃprataṃ yuddhalālasaḥ ।। tasya bhṛtyatvam āyāsi rājaśabdaṃ samudvahan । kevalaṃ vayasā vṛddho na tu jñānena rājaka ।। nirlajja bhogasaṃsakta kṣudrajanto nṛpādhama । ito yāhi vṛthāvṛddha tvāṃ draṣṭuṃ nāham utsahe ।। atha yuddhaṃ samālipsuḥ kṣaṇaṃ tiṣṭha mamāgrataḥ । haniṣye tvāṃ hi sabalaṃ sahariṃ sabalaṃ tathā ।। ity uktvā dhanur ādāya tasthau tatpuratas tadā ।। tac chrutva roṣatāmrākṣo babhāṣe māgadhaṃ hariḥ । antardhānaṃ gatas tasmād gomantāt parvatottamāt ।। tvam idānīṃ samāyāsi balaiḥ sarvaiḥ samanvitaḥ । sthito asmi yuddhasaṃrabdhaḥ kṣatriyāṇāṃ kṣayāvahaḥ ।। sa evāsmi śiśū rājan bhavān api sa eva hi । naitad yuktaṃ vṛthā rājann ugrasenaṃ prabhāṣitum । mām eva vada rājendra śatrur asmi tava prabho । drakṣyase yat kṛtaṃ rājan mayā sāṃpratam īdṛśam ।। atha kiṃ bahunoktena śiraś chetsyāmi te nṛpa । na karoṣi yadi tvaṃ hi rājendrādya palāyanam ।। ity uktvā pañcaviṃśatyā nṛpaṃ vivyādha keśavaḥ । jaghāna turagāṃś cājau yatamānasya vīryavān ।। dhanuś ciccheda rājendra jarāsaṃdhasya keśavaḥ । dhvajaṃ cāsya praciccheda sārathiṃ ca jaghāna ha ।। rathaṃ cāsya praciccheda sarvakṣatrasya paśyataḥ । viratho vidhanuṣkaś ca tasthau bhūtalam āsthitaḥ । senānīḥ kauśikaś caiva kṛṣṇaṃ vivyādhatuḥ śaraiḥ ।।
javenābhyardayac cāpi tān arīñ śaravṛṣṭibhiḥ ।। bahubhir bahudhā vīraḥ samantāt svarṇabhūṣaṇaiḥ । kauśikaḥ pañcabhiś cāpi jarāsaṃdhaś ca saptabhiḥ ।। dhanur anyat samādāya magadhendro mahīpatiḥ ।
ugrasenaṃ samājaghne śareṇa niśitena ha ।। sa śaro atha mahārāja rājānaṃ sa vyacūcudat । pitā kaṃsasya rājendra śarair vivyādha saptabhiḥ ।। saptatyā ca jarāsaṃdhaṃ punaś ca navabhiḥ śaraiḥ ।
jarāsaṃdhaḥ samājaghne rājānaṃ yadunandanam । śarair daśasahasraiś ca mādhavasya hi paśyataḥ ।। ugraseno dhanuṣpāṇir dhanuś cāsya dvidhākarot ।। punar ādāya cāpaṃ tu jarāsaṃdhaḥ pratāpavān ।
ugrasenaṃ viṃśatibhiḥ śaraiḥ suniśitair api ।। vivyādha rājarājānaṃ baladevasya paśyataḥ । dhanuś cāsya dvidhā rājan muṣṭideśe tathākarot ।। ādāya niśitaṃ bāṇaṃ jarāsaṃdhaḥ pratāpavān ।
vivyādha rājan rājendro rājānaṃ hṛdaye prabhuḥ ।। aśvāṃś caiva praciccheda śareṇa nataparvaṇā । rathaṃ cāsya dvidhā cakre dhvajaṃ ca prādunon nṛpaḥ ।। rathāc caiva pradudrāva vṛṣṇīnāṃ nṛpasattamaḥ ।।
kauśikaś citrasenaś ca jarāsaṃdho mahīpatiḥ । janārdanaṃ mahārāja samājaghnus tribhis tribhiḥ । jarāsaṃdhaḥ śarair bhagno vasudevasya paśyataḥ । pañcabhiḥ pañcabhiś caiva baladevaḥ śitaiḥ śaraiḥ ।।
baladevo dhanuś cājau bhallenāsya dvidhākarot ।। abhyadravat susaṃkruddho jighāṃsur musalāyudham ।। gadayā ca jaghānāśvān kopāt sa magadheśvaraḥ ।। rāmaṃ cābhyadravad vīro jarāsaṃdho mahābalaḥ ।
tayos tu yuddham abhavat parasparavadhaiṣiṇoḥ ।। citrasenas tu saṃsaktaṃ dṛṣṭvā rāmeṇa māgadham । ratham anyaṃ samāruhya jarāsaṃdham avārayat ।। tato balena mahatā gajānīkena cāpy atha । ubhayor antare tābhyāṃ saṃkulaṃ samapadyata । rāmakṛṣṇāgragān bhojān āsasāda mahābalaḥ ।। prādur babhūva tumulaḥ senayor ubhayos tayoḥ ।।
ubhayoḥ senayo rājan prādur āsīn mahāsvanaḥ ।। utpapāta rajaś cāpi khuranemisamuddhatam ।। anyonyam abhigarjantaḥ śūrās tatrāvatasthire ।। gajāś cātibalās tatra saṃnipetur abhītavat ।।
tatas teṣāṃ mahārāja nṛpāṇāṃ jayakāṅkṣiṇām । vṛṣṇībhiḥ saha yodhānāṃ jarāsaṃdhasya dāruṇaḥ ।। baladevaṃ puraskṛtya sainyasyārdhena daṃśitāḥ ।। pālitaṃ cedirājena jarāsaṃdhena cābhibho ।।
sṛjantaḥ śaravarṣāṇi samabhityaktajīvitāḥ ।। hṛṣīkeśaṃ puraskṛtya sainyasyārdhena daṃśitāḥ ।। devakenāpi rājendra tathā madreśvareṇa ca । prācyaiś ca dākṣiṇātyaiś ca guptavīryabalānvitaiḥ ।।
śaktyṛṣṭiprāsabāṇaughān sṛjatāṃ tumulaṃ mahat ।। rājādhidevo mṛduraḥ śvaphalkaś ca mahābalaḥ ।। vyūhasya pakṣaṃ te savyaṃ pratīyur dviṣatāṃ mṛdhe ।। tatra yuddhaṃ samabhavan mahad devāsuropamam ।
alpānāṃ bahubhiḥ sardhaṃ vāsudevavyapāśrayāt ।। evaṃ yuddham abhūt teṣāṃ śūrāṇāṃ harṣavardhanam । bhīrūṇāṃ trāsajananaṃ yamarāṣṭravivardhanam । rājabhiś cāpi bahubhir veṇudārimukhaiḥ saha ।।
pratīcyaiś ca balodagrair dhārtarāṣṭraiś ca pālitam । māgadhasya mahāmātyair nṛpaiś caivānuyāyibhiḥ ।। dvaṃdvayuddhaṃ samabhavat senayor ubhayos tadā । gadena cedirājasya dantavaktrasya śaṃbhunā ।।
vindānuvindāv āvantyau yuyudhānena saṃgatau । ekalavyo mahārāja pradyumnenātha saṃgataḥ । yuddham āsīd dhi sainyānāṃ sainikair bharatarṣabha ।। ahāni pañca caikaṃ ca ṣaṭ saptāṣṭau ca dāruṇam । rathā rathair vimiśraiś ca yodhā yuyudhire nṛpa ।।
mahendrasyeva vṛtreṇa dāruṇo lomaharṣaṇaḥ ।। avekṣya rukmiṇīṃ kṛṣṇo rukmiṇaṃ na vyapothayat ।। jvalanārkāṃśusaṃkāśān āśīviṣaviṣopamān । vārayām āsa kṛṣṇo vai śarāṃs tasya tu śikṣayā । ubhayoḥ senayo rājan māṃsaśoṇitakardamaḥ ।। piśācā rākṣasāś caiva māṃsaśoṇitalālasāḥ ।
tasmin vimarde yodhānāṃ saṃkhyāvyaktir na vidyate ।। āvṛnvann abhyayād vīras taṃ ca rājā sa māgadhaḥ ।। abhyavartata vegena syandanenāśugāminā । anyonyaṃ vividhair astrair vidhvā vidhvā vinedatuḥ । gade gṛhītvā vikrāntāv anyonyam abhidhāvatām ।।
dadṛśāte mahātmānau girī saśikharāv ubhau ।। saṃrabdhāv abhidhāvantau gadāyuddheṣu viśrutau ।। mattāv iva gajau yuddhe anyonyam abhidhāvatām ।। samantataś cāpsarasaḥ samājagmuḥ sahasraśaḥ ।।
pitāmahaś ca bhagavān yuddhaṃ draṣṭuṃ samāgataḥ । śuśubhe abhyadhikaṃ rājan divaṃ jyotir gaṇair iva ।। savyaṃ maṇḍalam āvṛtya baladevas tu dakṣiṇam ।। dantābhyām iva mātaṅgau nādayantau diśo daśa ।।
jarāsaṃdhasya caraṇe parvatasyeva dīryataḥ ।। gadā gadābhṛtāṃ śreṣṭhaṃ vindhyaṃ girim ivācalam ।। sehe dhairyeṇa mahatā śikṣayā ca vyapohayat ।। evaṃ tau tatra saṃgrāme vicarantau mahābalau । maṇḍalāni vicitrāṇi viceratur ariṃdamau ।। vyāyacchantau ciraṃ kālaṃ pariśrāntau ca tasthatuḥ । samāśvāsya muhūrtaṃ tu punar anyonyam āhatām ।। evaṃ tau yodhamukhyau tu samaṃ yuyudhatuś ciram । na ca tau yuddhavaimukhyam ubhāv eva prajagmatuḥ ।। athāpaśyad gadāyuddhe viśeṣaṃ tasya vīryavān । rāmaḥ kruddho gadāṃ tyaktvā jagrāha musalottamam ।। tam udyataṃ tadā dṛṣṭvā musalaṃ ghoradarśanam । amoghaṃ baladevena kruddhena tu mahāraṇe । kruddho atha rāmabhadras tu gadayā taṃ jagāma ha । jarāsaṃdho atha gadayā balabhadraṃ samāhanat ।। prathamas tv atha rāmeṇa gadāpādaḥ samādade । dvitīyo magadhendreṇa tṛtīyaṃ tu halāyudhaḥ । caturthaṃ tu jarāsaṃdhaḥ pañcamaṃ tu yadūdvahaḥ ।। tayoḥ pādaprahāraś ca cālayām āsa medinīm ।। tato devāḥ sagandharvā yakṣāś ca paramarṣayaḥ । bhītāḥ svastīti caivāhur lokānāṃ brahmaṇaś ca ha ।। tataḥ kruddho jarāputras tāḍayām āsa vakṣasi । śoṇitaṃ codvaman rāmaḥ śramaṃ ca samavāpa ha ।। viśramya bhūmau kiṃcit tu punar utthāya yādavaḥ । āhatya gadayā mūrdhni siṃhanādaṃ samānadat ।। papāta ca mahīṃ vīro gatāsur iva niḥśvasan । hato hato jarāsaṃdha ity ūcur yādaveśvarāḥ ।। saṃjñāṃ ca pratilabhyāśu jarāsaṃdhaḥ pratāpavān । gadayā ca samājaghne vakṣasy eva halāyudham ।। mūrcchāṃ caiva samāpede saṃjñāṃ ca pratilabdhavān । tato rudhirarāśis tu babhau jalam ivodgataḥ ।। gadājarjarasarvāṅgau rejatuḥ kiṃśukāv iva । samādīptau tu rājendra virathau vidhanurdharau ।। gadāhatau mahāvīrau kevalau yuddharaṅginau । śuśubhāte gadāhastau parasparavadhaiṣiṇau ।। dvāv eva mṛtyū rājendra saṃgatāv iva śobhitau ।। tataḥ kruddho haladharaś chettum aicchaj jarāsutam । ūrū ca pothayām āsa gadayā rājasaṃsadi ।। ūrvo raktaṃ samāpede majjā samabhavat tataḥ । tato halī jarāsaṃdhaṃ śiraś chettum udaikṣata ।
uvāca baladevaṃ taṃ samudyatahalāyudham । na tvayā rāma vadhyo ayam alaṃ khedena mādhava ।। acireṇaiva kālena prāṇāṃs tyakṣyati māgadhaḥ ।। tau vyupāramatāṃ caiva vṛṣṇayas te ca pārthivāḥ ।।
dīrghakālaṃ mahārāja nighnatām itaretarām ।। te sarve nirjitā rājan kṛṣṇena ripughātinā । jarāsaṃdhena sahitā viprajagmur yathāgatam । astaṃ yāte dinakare nānusasrus tadā niśi ।। vṛṣṇayaś ca mahābhāgāḥ kṛṣṇasaṃkarṣaṇāśrayāḥ ।
purīṃ praviviśur hṛṣṭāḥ keśavenābhipūjitāḥ ।। khāc cyutāny āyudhāny eva tāny evāntardadhus tadā ।। jarāsaṃdho api nṛpatir vimanāḥ svapuraṃ yayau । rājānaś cānugā ye asya svarāṣṭrāṇy eva te yayuḥ । vṛṣṇayaḥ kuruśārdūla rājā hy atibalaḥ sa vai ।। ko nāma hi jarāsaṃdhaṃ raṇe jetuṃ mahīpatiḥ । śaknuyāl lokavikhyātaḥ sākṣād api śatakratuḥ ।
dadur na cainaṃ samare hantuṃ śekur mahārathāḥ ।। kṛṣṇas tu samare rājañ śaktimān api māgadham । anyo mṛtyur iti jñātvā na ca hiṃsitavān prabhuḥ । jarāsaṃdhasya nṛpates tadarthaṃ yāḥ samāgatāḥ ।। bārhadrathena rājendra rājabhiḥ sahitena vai ।।
bhūyaḥ kṛtvodyamaṃ prāyād yādavān kṛṣṇapālitān । viharanti sma sukhino vṛṣṇisiṃhā mahārathāḥ ।। ojas tejo balaṃ dhīr dhṛtir iti mahimā śrīr yaśo rūpam ājñā ।vīryaṃ cetyevamādīn paramaguṇagaṇān ye smaranto labhante ।yad bhaktānāṃ yam ājñāpy akhilajanamanaḥkṣobhaṇī naiti pārśvaṃ ।cetas tvaṃ tasya śaśvac caraṇakamalayor bhṛṅgatāṃ yāhi viṣṇoḥ । jagāmaiko vrajaṃ rāmaḥ kṛṣṇasyānumate svayam ।।
bhuktapūrvāṇy araṇyāni sarāṃsi surabhīṇi ca ।। vanyena ramaṇīyena veṣeṇālaṃkṛtaḥ prabhuḥ ।। gopaṃs tenaiva vidhinā yathānyāyaṃ yathāvayaḥ ।। tathaiva saha gopībhī rocayan madhurāḥ kathāḥ ।।
rāmaṃ ramayatāṃ śreṣṭhaṃ pravāsāt punarāgatam ।। jīvitasya phalaṃ prāptam adya te darśanena ca । adya smo nirvṛtās tāta yat tvāṃ paśyāma nirvṛtam ।। vikhyātas triṣu lokeṣu rāmaḥ śatrubhayaṃkaraḥ ।।
yādavāś ca balodagrāḥ sarve saṃgrāmalālasāḥ । tiṣṭhanti nṛpaśārdūlā hy apramattā mahābalāḥ । atha vā prāṇinas tāta ramante janmabhūmiṣu ।। ye sma dṛṣṭās tvayā tāta kāṅkṣamāṇās tavāgamam ।। ugraseno abhiṣiktaś ca māhātmyenānujena vai ।।
vadhaḥ pañcajanasyaiva jarāsaṃdhena vigrahaḥ । gomante ca śruto asmābhiḥ kṣatriyaiḥ saha vigrahaḥ । daradasya vadhaś caiva jarāsaṃdhe ca yā matiḥ । tac cāyudhāvataraṇaṃ śrutaṃ naḥ paramāhave ।।
vadhaś caiva śṛgālasya karavīrapurottame । tatsutasyābhiṣekaś ca nāgarāṇāṃ ca sāntvanam । tatpatnīnāṃ pralāpaś ca śakradevābhiṣecanam । mathurāyāvarodhaś ca jarāsaṃdhena dhīmatā । yuddhaṃ sarvair narendraiś ca yādavānāṃ mahātmanām । pratiṣṭhitā ca vasudhā śaṅkitāḥ sarvapārthivāḥ ।। tena sma parituṣṭāś ca hṛṣitāś ca sabāndhavāḥ ।। yādaveṣv api sarveṣu bhavanto mama bāndhavāḥ ।।
bhavadbhir vardhitāś caiva kathaṃ yāsyāma vikriyām ।। asmākaṃ bāndhavāḥ sarve bhavanto baddhasauhṛdāḥ ।। evaṃ bahuvidhālāpaṃ kṛtvā gopais tu lāṅgalī । jagāma yamunātīraṃ paśyan vṛndāvanaṃ mudā ।
tato vanāntaragato reme rāmo mahābalaḥ ।। gopālair deśakālajñair upānīyata vāruṇī ।। vanāntaragato rāmaḥ pānaṃ madasamīraṇam ।। pratyagraramaṇīyāni puṣpāṇi ca phalāni ca ।।
sadyoddhṛtāvamuktaṃ ca prabhūtaṃ kamalotpalam ।। śravaṇaikāvalambena kuṇḍalena virājatā ।। vibabhāv urasā rāmaḥ kailāseneva mandaraḥ ।। rarāja vapuṣā śubhraḥ śaśīva ghanamālayā ।।
tathā bhujāgraśliṣṭena musalena ca bhāsvatā ।। śaiśirīṣv iva rātrīṣu yathā khedālasaḥ śaśī ।। ihaiva mābhigacchasva rūpiṇī sāgaraṃgame ।। nābhyavartata taṃ deśaṃ strīsvabhāvena mohitā ।।
cakāra ca halaṃ haste karṣaṇādhomukhaṃ balī ।। mumucuḥ puṣpakośaiś ca svaṃ rajorañjitaṃ jalam ।। cakarṣa yamunāṃ rāmo vyutthitāṃ vanitām iva ।। vyāvartata nadī bhītā halamārgānusāriṇī ।।
saṃkarṣaṇabhayatrastā yoṣevākulatāṃ gatā ।। phenamekhalasūtraiś ca cihnais tīrānuhāsibhiḥ ।। vegagambhīravakrāṅgī trastamīnavahaṃgamā ।। tīrajoddhūtakeśāntā jalaskhalitagāminī ।।
śaivālamaladigdhāṅgī ghanabudbudaviklavā । matteva kuṭilā nārī rājamārgeṇa gacchatī ।। unmārgānītamārgā sā yena vṛndāvanaṃ vanam ।। rorūyamāṇaiḥ khagamair anvitā tīravāsibhiḥ ।।
tataḥ strīvigrahā bhūtvā yamunā rāmam abravīt ।। viparītam idaṃ rūpaṃ toyaṃ ca mama jāyate ।। rauhiṇeya hasiṣyati māṃ nandaḥ saṃgatā tvayā । karṣaṇena mahābāho svamārgavyabhicāriṇī ।।
phenahāsair hasiṣyanti toyavyāvṛttagāminīm ।। suprasannamanā nityaṃ bhavasva tvaṃ surottama । karṣaṇāyudhakṛṣṭāsmi roṣo ayaṃ vinivartyatām ।। mārgam ādiṣṭam icchāmi kva gacchāmi mahābhuja ।।
pratyuvācārṇavavadhūṃ madākrāntālaso balaḥ ।। deśam ambupradānena nikhilaṃ bhāvayasva naḥ ।। lokā hi yāvat sthāsyanti tāvat sthāsyati me yaśaḥ ।। ity uktā sā tathā cakre yamunā rāmaśāsanam । anujñātā tu rāmeṇa yathāmārgaṃ jagāma sā ।
sādhu sādhv iti rāmāya praṇāmaṃ cakrire tadā ।। namo astu te jagannātha balabhadra halāyudha । prasīda devadeveśa rāma rāmeti gopakāḥ । punaḥ pratijagāmāśu mathurāṃ rohiṇīsutaḥ ।। parivartamānaṃ dadṛśe pṛthivyāḥ sāram avyayam ।।
pratyagravanamālena vakṣasābhivirājatā ।। sahasotthāya govindo dadāv āsanam uttamam ।। abhivādya mahātmānaṃ balabhadraṃ janārdanaḥ । punaḥ praṇāmam akarot svāgataṃ te halāyudha । bāndhaveṣu ca sarveṣu goṣu caiva janārdanaḥ ।।
sarvatra kuśalaṃ kṛṣṇa yeṣāṃ kuśalam icchasi ।। vasudevāgrataḥ puṇyā rāmakeśavayos tadā ।। babhāṣe puṇḍarīkākṣo hetumad vākyam uttamam ।। śrūyatāṃ yādavā vākyaṃ sarve cāvahitā mama ।
vayaṃ caiveha saṃbhūtā vraje ca parivardhitāḥ ।। nṛpeṣu janitaṃ vairaṃ jarāsaṃdhe ca vigrahaḥ ।। ratnāni ca vicitrāṇi mitrāṇi bahulāni ca ।। vṛddhiś cāpi parāsmākaṃ balato mitratas tathā ।।
eṣām apīha vasatāṃ saṃmardam upalakṣaye ।। purīṃ niveśayiṣyāmi mama tat kṣantum arhatha ।। bhavāya bhavatāṃ kāle rocatāṃ yadusaṃsadi ।। sādhyatāṃ yad abhipretaṃ janasyāsya bhavāya ca ।।
avadhyo asaukṛto asmākaṃ sumahacca ripor balam ।। na śakṣyāmo hy atas teṣām apayāne abhavan matiḥ ।। sainyena tadvidhenaiva mathurām abhyupāgamat ।। te kālayavanaṃ caiva śrutvaivaṃ pratipedire ।।
etasminn antare caiva yadūnāṃ nandivardhanaḥ । adyaiva divasaḥ puṇyo niryāma sapadānugāḥ ।। oghā iva samudrasya balaughaprativāraṇāḥ ।। susaṃnaddhair gajair mattai rathair aśvaiś ca daṃśitaiḥ ।।
niryayur yādavāḥ sarve mathurām apahāya vai ।। sṛtaplutaiś ca turagaiḥ kaśāpārṣṇipracoditaiḥ ।। pratyaṅmukhā yayur hṛṣṭā vṛṣṇayo bharatarṣabha ।। anīkāgrāṇi karṣanto vāsudevapurogamāḥ ।।
kīrṇaṃ nāgavanaiḥ kāntaiḥ ketakīṣaṇḍamaṇḍitam ।। susaṃnaddhair balais tatra tadā nṛpavarottamāḥ । anūpaṃ sindhurājasya prapedur yadupuṃgavāḥ ।। mumudur yādavāḥ sarve devāḥ svargagatā iva ।।
dadarśa vipulaṃ deśaṃ sāgarānūpabhūṣitam ।। puralakṣaṇasaṃpannaṃ kṛtāspadam iva śriyā ।। viṣayaṃ sindhurājasya śobhitaṃ puralakṣaṇaiḥ ।। mandarodāraśikharaḥ sarvato abhivirājate ।।
babhūva puruṣopetaḥ sarvaratnasamākulaḥ ।। nāmnā dvāravatī nāma svāyatāṣṭāpadopamā ।। niveśaṃ tatra sainyānāṃ rocayanti sma yādavāḥ ।। niveśāya matiṃ cakruḥ kṛṣṇasyānumate sthitāḥ ।
senāpālāś ca saṃcakruḥ skandhāvāraniveśanam ।। deśe puraniveśāya sa yadupravaro vibhuḥ ।। nirmame puruṣaśreṣṭho manasā yādavottamaḥ ।। sukhino nyavasan rājan svarge devagaṇā iva ।।
jarāsaṃdhabhayāc cāpi purīṃ dvāravatīṃ yayau ।। caritaṃ vāsudevasya yaduśreṣṭhasya dhīmataḥ ।। madhyadeśasya kakudaṃ dhāma lakṣmyāś ca kevalam ।। ayuddhenaiva dāśārhas tyaktavān dvijasattama ।।
sa kālayavanaś cāpi kṛṣṇe kiṃ pratyapadyata ।। kiṃ cakāra mahābāhur mahāyogī mahāmanāḥ ।। yam asahyaṃ samālakṣya vyapayāto janārdanaḥ ।। brahmacārī purā bhūtvā na sma dārān sa vindati ।।
gārgyaṃ goṣṭhe dvijaṃ syālaḥ ṣaṇḍham ity uktavān dvijaḥ । yadūnāṃ saṃnidhau sarve jahasur yādavās tataḥ ।। evaṃ varṣasahasraṃ me ṣaṭśataṃ bhūpasaṃmitam । vatsarā dvādaśāś caiva cūrṇaṃ loharajodbhavam ।
syālo abhiśaptavān gārgyam apumān iti bhūpate ।। lipsuḥ putraṃ tato gatvā tapas tepe sudāruṇam ।। ārādhayan mahādevam acintyaṃ śūlapāṇinam ।। vṛṣṇīnām andhakānāṃ ca sarvatejomayaṃ sutam ।।
putraprasavajaṃ devād aputraḥ putrakāmukaḥ ।। gopamadhye yavanarāḍ gopastriṣu samutsṛjat ।। dhārayām āsa gārgyasya garbhaṃ durdharam acyutam ।। aputrasyātha rājñas tu vavṛdhe antaḥpure śiśuḥ ।।
vṛṣṇyandhakakulaṃ tasya nārado vai nyavedayat ।। upapraikṣata tejasvī vardhantaṃ yavaneṣu tam ।। tata enaṃ nṛpā mlecchāḥ saṃśrityānuyayus tadā ।। pahlavāḥ śataśaś cānye mlecchā haimavatās tathā ।।
nānāveṣadharair bhīmair matrurām abhyavartata ।। pṛthivīṃ kampayām āsa sainyena mahatā tadā ।। mūtreṇa śakṛtā caiva sainyena sasṛje nadīm ।। tato aśvaśakṛd ityeva nāma nadyā babhūva ha ।।
vāsudevaḥ samānāyya jñātīn idam uvāca ha ।। avadhyaś cāpi naḥ śatrur varadānāt pinākinaḥ ।। etāvān iha vāsaś ca kathito nāradena me ।। etāvati ca vaktavyaṃ sāmaiva paramaṃ matam ।
tathānye pṛthivīpālā vṛṣṇicakrapratāpitāḥ ।। samāśritya jarāsaṃdham asmān icchanti bādhitum ।। tato vṛṣṇyandhakāḥ kṛṣṇaṃ puraskṛtya mahāmatim । sametya mantrayām āsur jarāsaṃdhabhayena ca ।
kṛtvā ca niścayaṃ sarve palāyanam arocayan ।। vihāya mathurāṃ ramyāṃ mānayantaḥ pinākinam । kuśasthalīṃ dvāravatīṃ niveśayitum īpsavaḥ । apayāne matiṃ kṛtvā dūtaṃ tasmai sasarja ha ।।
ghoram āśīviṣaṃ kṛṣṇaṃ kṛṣṇaḥ prākṣepayat tadā ।। sa dūtaḥ kālayavanaṃ darśayām āsa taṃ ghaṭam ।। idaṃ covāca rājānaṃ rājñāṃ samsadi dūtakaḥ । bho rājann āha kṛṣṇas tvāṃ kim ebhiḥ śalabhais tava । aham ekas tavaiteṣāṃ samartho vāraṇe prabhuḥ ।। tvāṃ ca hatvā nṛpaśreṣṭha sabalaṃ sasuhṛdgaṇam । idaṃ tava balaṃ rājan grahīṣyāmīti niścitam ।। anyathā gaccha rājaṃs tvaṃ balenānena saṃyutaḥ । ity uktvā darśayām āsa ghaṭaṃ kṛṣṇapracoditam । pipīlikānāṃ caṇḍānāṃ pūrayām āsa taṃ ghaṭam ।।
ślokam ekaṃ likhitvā tu ghaṭamadhye akṣipat tadā । bhakṣyamāṇaḥ kilāṅgeṣu bhasmībhūto abhavat tadā ।। preṣayām āsa kṛṣṇāya bāhulyam upavarṇayan ।। dūtānītaṃ harir dṛṣṭvā patraṃ tad vācayaṃs tadā । bahubhir na viroddhavyaṃ durjayo api mahājanaḥ । sphuran tam api nāgendraṃ bhakṣayiṣyanti kīṭikāḥ ।
utsṛjya mathurām āśu dvārakām abhijagmivān ।। niveśya dvārakāṃ rājan vṛṣṇīn āśvāsya caiva ha ।। ājagāma mahāyogī mathurāṃ madhusūdanaḥ ।। prekṣāpūrvaṃ ca kṛṣṇo api niścakrāma mahābalaḥ ।।
na cainam aśakad rājā grahītuṃ yogadharmiṇam ।। hastaprāptam ivātmānaṃ hariṇā sa pade pade । nīto darśayatā dūraṃ yavaneśo adrikandaram ।। palāyanaṃ yadukule jātasya tava nocitam । iti kṣipann anugato nainaṃ prāpāhatāśubhaḥ । evaṃ kṣipto api bhagavān prāviśad girikandaram । ko hi nāma jagannāthaṃ balād yātuṃ priyād ṛte । hastaprāpta ivābhāti tasya gacchañ janārdanaḥ । yatra tiṣṭhati rājendras tatra cāśu viveśa vai । purā devāsure yuddhe kṛtakarmā mahābalaḥ ।।
śrāntasya tasya vāg evaṃ tadā prādur abhūt kila ।। cakṣuṣā krodhadīptena evam āha punaḥ punaḥ ।। sa surair abhyanujñāto lokaṃ mānuṣam āgamat ।। suṣvāpa kālam etaṃ vai yāvat kṛṣṇasya darśanam ।।
varadānaṃ ca devebhyas tejas tasya ca bhūpateḥ ।। tāṃ guhāṃ mucukundasya praviveśa vinītavat ।। pītāmbareṇa svīyena tam ācchādya sa bhūpatim । saṃdarśanapathaṃ tyaktvā tasthau buddhimatāṃ varaḥ ।।
prasvapantaṃ kṛtāntābham āsasāda sudurmatiḥ ।। pādenātmavināśāya śalabhaḥ pāvakaṃ yathā ।। cukopa nicrācchedena pādasparśena tena ca ।। sa dṛṣṭamātraḥ kruddhena saṃprajajvāla sarvataḥ ।।
kṣaṇena kālayavanaṃ netratejovinirgataḥ ।। kṛtakāryo abravīd dhīmān idaṃ vacanam uttamam ।। kṛtaṃ me sumahat kāryaṃ svasti te astu vrajāmy aham ।। parivṛttaṃ yugaṃ mene kālena mahatā tataḥ ।।
tam ālokya ghanaśyāmaṃ pītakauśeyavāsasam । śrīvatsavakṣasaṃ bhrājat kaustubhena virājitam ।। caturbhujaṃ rocamānaṃ vaijayantyā ca mālayā । cāruprasannavadanaṃ sphuran makarakuṇḍalam ।। prekṣaṇīyaṃ trilokeśaṃ sānurāgasmitekṣaṇam । apīcyavayasaṃ matta mṛgendrodāravikramam ।। paryapṛcchan mahābuddhis tejasā tasya dharṣitaḥ । śaṅkitaḥ śanakaiḥ kṛṣṇaṃ durdharṣam iva tejasā । kaś ca kālaḥ prasuptasya yadi jānāsi kathyatām ।। niḥśaṅko gatabhīḥ prāpto vipine girigahvare । padbhyāṃ padmapalāśābhyāṃ vicarasy urukaṇṭake ।। kiṃ svit tejasvināṃ tejo bhagavāṃs tvaṃ vibhāvasuḥ । sūryaḥ somo mahendro vā lokapālo aparo api vā ।। manye tvāṃ devadevānāṃ trayāṇāṃ puruṣarṣabham । yad bādhase guhādhvāntaṃ pradīpaḥ prabhayā yathā ।। śuśrūṣatām avyalīkam asmākaṃ narapuṃgava । svaṃ janma karma gotraṃ vā kathyatāṃ yadi rocate । tasya putro yadur jyeṣṭhaś catvāro anye yavīyasaḥ ।।
vāsudevaṃ vijānīhi nṛpate mām ihāgatam ।। idaṃ kaliyugaṃ viddhi kim anyat karavāṇi te ।। avadhyo yo mayā saṃkhye bhaved varṣaśatair api ।। yaduvaṃśodbhavaṃ devaṃ jānāmi śāśvataṃ vibhum । ādyaṃ puruṣam īśānam acyutaṃ madhusūdanam ।। purā gargeṇa kathitam aṣṭāviṃśatime yuge । dvāparādau harer janma yaduvaṃśe bhaviṣyati ।। namas tasmai bhagavate puruṣāya mahātmane । anantāya mahābāho viṣṇave prabhaviṣṇave ।। evaṃ stutas tadā viṣṇur mucukundena dhīmatā । vareṇa cchandayām āsa bhagavān acyutas tadā ।। punar apy abravīt kṛṣṇo mucukundaṃ mahābhujam । tvadarthe apy āgato vīra nāradena prabodhitaḥ । uttiṣṭhottiṣṭha bhadraṃ te yathākāmaṃ caratv iha ।
anvīyamānaḥ kṛṣṇena kṛtakāryeṇa dhīmatā ।। pareṇādhiṣṭhitaṃ caiva rājyaṃ kevalam ātmanaḥ ।। yat syāt tvaddarśane puṇyaṃ tan me kṛṣṇa bhaved iti । himavantam agād rājā tapase dhṛtamānasaḥ ।।
āruroha divaṃ rājā karmabhiḥ svair jitaṃ śubhaiḥ ।। ghātayitvātmanaḥ śatruṃ tat sainyaṃ pratyapadyata ।। mucukundena mahātmanā ।mathurāṃ punarāgatya । ādāyopayayau dhīmāṃs tat sainyaṃ nihateśvaram ।।
janārdano dvāravatīṃ ca tāṃ purīm aśobhayat tena dhanena bhūriṇā ।। kṛṣṇāya ca namas tubhyaṃ rāmarāmāya te namaḥ । vāmanāya namas tubhyaṃ kapilāya namo astu te ।। nānārūpa namas tubhyaṃ namas te karmasākṣiṇe । viśvarūpa namas tubhyaṃ hṛṣīkeśāya te namaḥ ।। evaṃ saṃstūyamānaś ca mucukundena dhīmatā । uttarāṃ diśam āśritya tapam ācara sāttvikam । kṛtajapyo hṛṣīkeśo vanānte niṣasāda ha ।। upatasthuḥ kulaprāgryā yādavā yadunandanam ।।
puṇyāhaghoṣair vipulair durgasyārabdhavān kriyāṃ ।। provāca vadatāṃ śreṣṭho devān vṛtraripur yathā ।। nāma cāsyāḥ kṛtaṃ puryāḥ khyātiṃ yad upayāsyati ।। bhaviṣyati purī ramyā śakrasyevāmarāvatī ।।
sthānāni vidadhuś cātra brahmādīnāṃ yathākramam । catvarān rājamārgāṃś ca samān antaḥpurāṇi ca ।। bādhamānā ripugaṇān ugrasenapurogamāḥ ।। mīyantāṃ rājamārgāś ca prākārasya ca yā gatiḥ ।।
niyujyantāṃ ca deśeṣu preṣyakarmakarā janāḥ ।। yathānideśaṃ saṃhṛṣṭāś cakrur vāstuparigrahān ।। puṇye ahani mahārāja dvijātīn abhipūjya ca ।। sthapatīn atha govindas tatrovāca mahāmatiḥ ।।
vibhaktacatvarapathaṃ suniviṣṭeṣṭadaivatam ।। durgakarmaṇi saṃbhārān upalabhya yathāvidhi ।। sthānāni vidadhuś cātra brahmādīnāṃ yathākramam ।। gṛhakṣetrendrabhallāṭaṃ puṣpadantaṃ tathaiva ca ।।
puryāḥ kṣipraṃ niveṣārthaṃ cintayām āsa mādhavaḥ ।। purī sā vai priyakarī yadūnām abhivardhanī ।। viśvakarmā svamatyā vai purīṃ saṃsthāpayiśyati ।। tridaṣābhimukhaḥ kṛṣṇo vivikte samapadyata ।।
viśvakarmā suraśreṣṭhaḥ kṛṣṇasya pramukhe sthitaḥ ।। kiṃkaraḥ samanuprāptaḥ śādhi māṃ kiṃ karomi te ।। tathā tvaṃ deva mānyo asi viśeṣo nāsti me prabho ।। eṣo asmi paridṛṣṭārthaḥ kiṃ karomi praśādhi mām ।।
pratyuvāca yaduśreṣṭhaḥ kaṃsārir atulaṃ vacaḥ ।। avaśyaṃ tv iha kartavyaṃ sadanaṃ me surottama ।। matprabhāvānurūpaiś ca gṛhaiś ceyaṃ samantataḥ ।। tatheyaṃ hi tvayā kāryā śakto hy asi mahāmate ।।
martyāḥ paśyantu me lakṣmīṃ puryā yadukulasya ca ।। kṛṣṇam akliṣṭakarmāṇaṃ devāmitravināśanam ।। purī tv iyaṃ janasyāsya na paryāptā bhaviṣyati ।। catvāraḥ sāgarā hy asyāṃ vicariṣyanti rūpiṇaḥ ।।
tataḥ svāyatalakṣaṇyā purī syāt puruṣottama ।। sāgaraṃ saritāṃ nātham uvāca vadatāṃ varaḥ ।। pratisaṃhriyatām ātmā yady asti mayi mānyatā ।। paryāptaviṣayākārā samagrā visahiṣyati ।।
samārutena yogena utsasarja mahārṇavaḥ ।। govinde caiva saṃmānaṃ sāgaraḥ kṛtavāṃs tadā ।। adyaprabhṛti govinda sarve samadhirohata ।। acireṇaiva kālena gṛhasaṃbādhamālinī ।।
cayāṭṭālakakeyūrā pṛthivyāḥ kakudopamā ।। cakāra tasyāṃ puryāṃ vai deśe tridaśapūjite ।। mānasena prayatnena vaiṣṇavī viśvakarmaṇā ।। vidhānavihitadvārā prākāravaraśobhitā । parikhācayasaṃguptā sāṭṭaprākāratoraṇā ।
nānāpaṇyasamākīrṇā khecarīva ca gāṃ gatā ।। samantataḥ saṃvṛtāṅgī vanitevāyatekṣaṇā ।। rathyākoṭisahasrāḍhyā śubhrarājapathottarā । bhūṣayantī samudraṃ sā svargam indrapurī yathā ।।
pṛthivyāṃ sarvaratnānām ekā nicayaśālinī । surāṇām api sukṣetrā sāmantakṣobhakāriṇī । aprakāśaṃ tadākāśaṃ prāsādair upaśobhitā ।। oghaiś ca vārirājasya śiśirīkṛtamārutā ।।
satārakā dyaur iva sā dvārakā pratyarājata ।। hiraṇyapratipūrṇaiś ca gṛhair gambhīranisvanaiḥ ।। kvacit kvacid udagrāgrair upāvṛttamahāpathā ।। abhipretajanākīrṇāṃ somaḥ kham iva bhāsayan ।।
viśvakarmakṛtāṃ divyāṃ ratnajālasamākulām । jagāma tridivaṃ devo govindenābhipūjitaḥ ।। janān imān dhanaughais tu tarpayeyam ahaṃ yadi ।। śaṅkham āhvayatopendro niśi svabhavane vibhuḥ ।।
ājagāma samīpaṃ vai tasya dvāravatīpateḥ ।। kṛṣṇaṃ vijñāpayām āsa yathā vaiśravaṇaṃ tathā ।। niyojaya mahābāho yatkāryaṃ yadunandana ।। janā ye asmin kṛśadhanās tān dhanenābhipūraya ।।
dehīti cābhibhāṣantaṃ nagaryāṃ nirdhanaṃ naram ।। ghanaughair abhivarṣadhvaṃ cakruḥ sarve tathā ca te ।। dvāravatyāṃ puri purā keśavasya mahātmanaḥ । kṛśo vā malino vāpi dvāravatyāṃ gṛhe gṛhe ।।
tatrastha eva bhagavān yādavānāṃ priyaṃkaraḥ ।। ekamāsīnam ekānte devaguhyadharaṃ prabhum ।। śādhi māṃ puruṣottama । yad bravīṣi mahābāho ।
yathaiva dūto devānāṃ tathaivāsmi tavānagha ।। mārutaṃ jagataḥ prāṇaṃ rūpiṇaṃ samupasthitam ।। sabhāṃ sudharmām ādāya devebhyas tvam ihānaya ।। tasyāṃ viśeyur ete hi na tu yā kṛtrimā bhavet ।।
sā yadūn dhārayet sarvān yathaiva tridaśāṃs tathā ।। vāyur ātmopamagatir jagāma tridivālayam ।। sabhāṃ sudharmām ādāya punar āyān mahītalam ।। devo devasabhāṃ dattvā vāyur antaradhīyata ।।
na bhayaṃ vidyate yatra sabhā sā dharmavatsalā । sudharmā yadumukhyānāṃ devānāṃ tridive yathā ।। dravyairalaṃkaroti sma purīṃ svāṃ pramadām iva ।। śuśubhe sā purī ramyā ratnajālasamākulā । nānāpakṣisamākīrṇā prāsādair upaśobhitā ।
balādhyakṣāṃś ca yuktāṃś ca prakṛtīśāṃs tathaiva ca ।। senāpatim anādhṛṣṭiṃ vikadruṃ mantripuṃgavam ।। uddhavo vasudevaś ca kaṅko vipṛthur eva ca । śvaphalkaś citrakaś caiva gadaḥ satyaka eva ca ।
baladevaḥ pṛthuś caivaṃ matreśv abhyantarā daśa । sthāpayām āsa matimān sarvakāryeṣv anantarān ।। yodhamukhyaś ca yodhānāṃ sātyakiḥ satyavikramaḥ ।। ācāryo dhanuṣāṃ vede sākṣāddroṇa ivāparaḥ । sātyakiḥ satyasaṃdhaś ca śatruhā yuddhadurmadaḥ ।
mumude yadubhiḥ sārdhaṃ lokasraṣṭā mahītale ।। prāptavān baladevas tu kṛṣṇasyānumate tadā ।। yaḥ sargajaiḥ suragaṇapriyakṛdbhir uccair ।dravyaiḥ samudranihitaiś ca samudrajātaiḥ ।hṛdyām akārayad aśeṣajagal lalāmāṃ ।śrīdvārakāṃ puravarīṃ tam upaimi viṣṇum । nṛpān udyojayām āsa cedirājapriyepsayā ।।
yathārhaṃ ca yathāyogaṃ praśrayaṃ pradadau nṛpaḥ । vivāhaṃ ghoṣayām āsa śiśupālasya māgadhaḥ ।। sarvam antaḥpuraṃ caiva vivāhe utsukaṃ kila । śvobhūte tu vivāhasya caidyasyeti ca bhūmipāḥ । saṃnaddhāḥ samapadyantāṃ vibhavaiḥ svair yathākramam ।। śiśupālo api rājā tu varaveṣeṇa saṃyutaḥ । kumārair ātmatulyaiś ca niyamastho abhavat tadā । śiśupālasya nṛpater vivāho bhavitā kila ।। sahasrākṣasamaṃ yuddhe māyāsu ca viśāradam ।। sudevaṃ vīryasaṃpannaṃ pṛthag akṣauhiṇīpatim ।।
putraṃ ca pāṇḍyarājasya kaliṅgādhipatiṃ tathā ।। aṃśumantaṃ tathā krāthaṃ śrutarvāṇaṃ ca bhārata ।। paṭuśaṃ ca mahābāhuṃ kāśyādhipatim eva ca ।। sabhārhān sakalān sarvān dhārtarāṣṭrān mahābalān । vindānuvindāv āvantyau bāhlikān saha bāhlikaiḥ ।। saṃśaptakās tu te sarve āsyandā yavanās tathā । yavanasya sutaś cāpi ārṣāyaṇas tathā śakāḥ ।। svabhāvaś candrahāsaś ca pārasīkās tathāpare । virāṭo drupadaś caiva jayadrathavidūrathau । bhagadatto mahāsenaḥ śalaḥ śālvo mahābalaḥ । bhūriśravā mahāsenaḥ kuntibhojaś ca vīryavān ।। akṣauhiṇīnāṃ ṣaṣṭiṃ ca saptādhikadaśānugāḥ । svayaṃvarārthaṃ saṃprāptā bhojarājaniveśane ।
kasyāṇvavāye dyutimān saṃbhūto dvijasattama ।। vindhyasya dakṣiṇe pārśve vidarbhān yo nyaveśayat ।। babhūvur vīryasaṃpannāḥ pṛthag vaṃśakarā nṛpāḥ ।। krathasya tv aṃśumāṇ vaṃśe kaiśikasya tu bhīṣmakaḥ ।।
rukmī tasyābhavat putro rukmiṇī ca viśāṃ pate ।। prāspardhat saha kṛṣṇena nityam adbhutakarmaṇā ।। cakame vāsudevas tāṃ śravād eva mahādyutiḥ ।। tejovīryabalopetaḥ sa me bhartā bhaved iti ।।
kaṃsasya vadhasaṃtāpāt kṛṣṇāyāmitatejase । yācamānāya kaṃsasya preṣyo asāv iti cintayan ।। varayām āsa tāṃ rājā bhīṣmakaṃ bhīmavikramam ।। magadheṣu purā yena nirmitaṃ tad girivrajam ।।
vasor eva tadā vaṃśe damaghoṣo api cedirāṭ ।। bhaginyāṃ vasudevasya śrutaśravasi jajñire ।। sarvāstrakuśalā vīrā vīryavanto mahābalāḥ ।। tasyānvavāye saṃbhūtā bahavo rājavaṃśajāḥ ।
jarāsaṃdhasya rājendra damaghoṣo mahābalaḥ । jarāsaṃdhaḥ svasutavad dadarśainaṃ jugopa ca ।। kṛtāny āgāṃsi caidyena vṛṣṇīnāṃ tatpriyaiṣiṇā ।। kṛṣṇārthaṃ vairamabhavaj jarāsaṃdhasya vṛṣṇibhiḥ ।।
tāṃ dadau bhīṣmakaś cāpi śiśupālāya vīryavān ।। yayau vidarbhān sahito dantavaktreṇa yāyinā ।। aṅgavaṅgakaliṅgānām īśvaraḥ sa mahābalaḥ ।। parayā pūjayopetān ānināya purīṃ prati ।।
prayayur vṛṣṇayaś cānye rathais tatra balānvitāḥ ।। dṛṣṭvā tān āgatān sarvān vāsudevapurogamān । pūjayām āsa pūjārhān nyavasanta bahiś ca te ।। nyaveśayac ca tān sarvān bhīṣmako nagarād bahiḥ ।। sthite tasmiñ jarāsaṃdhe ripau teṣāṃ mahātmani । saṃbhārāś caiva sarvatra vivāhāya samāhṛtāḥ ।। śaṅkhāś ca paṭahāś caiva sasvanāḥ sarvatas tadā । brāhmaṇāś ca samāyātā nānādigbhyas tathaiva ca । utthitāś caiva sarvatra dhvajāś ca samalaṃkṛtāḥ ।
caturyujā rathenaindraṃ devatāyatanaṃ śubhā ।। dāsīśatasahasraughair veṣṭitā tu jagāma ha । ambikāpūjanārthāya pādacārī yathāsthiti । dīpyamānena vapuṣā balena mahatā vṛtā ।। keśavo me bhaved bhartā nānyaḥ kaścid bhaved iti । evaṃ manasi saṃsthāpya puṣpāñjalipuṭābhavat ।
rūpeṇāgryeṇa saṃpannāṃ devatāyatanāntike ।। pṛthivīm iva gambhīrām utthitāṃ pṛthivītalāt ।। kṛṣṇena manasā dṛṣṭāṃ durnirīkśyāṃ surair api ।। tāmrauṣṭhanayanāpāṅgī pīnorujaghanastanī ।।
atyarthaṃ rūpataḥ kāntā pīnaśroṇipayodharā । tīkṣṇaśuklaiḥ samair dantaiḥ prabhāsadbhir alaṃkṛtā ।। rukmiṇī rūpiṇī devī pāṇḍurakṣaumavāsinī ।। haviṣevānalasyārcir manas tasyāṃ samādadhat ।।
rukmiṇī ca tadā devī dadṛśe kṛṣṇam īśvaram ।। acintayac ca sā devī dṛṣṭvā kṛṣṇam avasthitam । so ayam viṣṇur jagannāthaḥ sākṣād rāmānujaḥ kṛtī ।। asya cakraṃ sadā śaṅkhaṃ bhujayor ubhayorapi । śobhayetāṃ sadā tau tu daityadānavadāriṇau ।। asya haste sthitaṃ śārṅgaṃ daityadānavabhīṣaṇam । sadā bhāti mahac cāpaṃ loke khyātataraṃ hareḥ ।। yamāśritya gadā devī sadā kaumodakīti sā । daityadānavahantrī ca tad bhujopari dāruṇā ।। yad anujñāṃ samāśritya khaḍgo nandakasaṃjñakaḥ । ripūn hanti mahāvīryān asahyān daivatair api ।। asya syād vāhanaṃ viṣṇor garutmān pakṣipuṃgavaḥ । śakrādīṃś ca surāñ jitvā jahārāmṛtam uttamam ।। so ayam viṣṇur guruḥ sākṣād gopaveṣeṇa bhūṣitaḥ । gopastrīstanabhāreṣu vijahāra yathāsukham ।। yo nanarta hrade tasyā yamunāyās tadā hariḥ । amathnāt kāliyaṃ tasmin viṣāgnijvālamālinam ।। ayaṃ govardhanaṃ śailaṃ dadhāv ekena bāhunā । līlayā sa jagannātho kolakaṃ bālako yathā ।। ayaṃ sa puṇḍarīkākṣo yo hayaṃ prajaghāna ha ।। yaś cāṇūraṃ mṛdhe hatvā kaṃsaṃ caiva mahābalam । nanarta raṅge govindo gopaiḥ sārdhaṃ sayādavaiḥ ।। ayaṃ sa yādavaśreṣṭhaḥ padmakañjalkalocanaḥ । śyāmāvadātaḥ saśrīkaḥ sākṣādindrānujaḥ kṛtī ।। yuvā kṛtī purāṇātmā padmākṣaḥ padmasaprabhaḥ । so ayam adya jagannāthaḥ prāpto mām iha yādavaḥ ।। amuṣya pādayoḥ padmam udvahāmi na saṃśayaḥ । śuśrūṣāṃ pratiyokṣyāmi pādayoḥ padmasaṃjñayoḥ ।। evaṃ vicintayitvā sā vavande tāṃ śacīṃ tadā । tatpramāthe akarod buddhiṃ vṛṣṇibhyaḥ praṇidhāya ca ।। unmathya sahasā kṛṣṇaḥ svaṃ nināya rathottamam ।। samanahyanta dāśārhās tadājñāya tu sarvaśaḥ ।।
vājibhir vāraṇaiś cāpi parivavrur halāyudham ।। rāme cāsajya taṃ bhāraṃ yuyudhāne ca vīryavān ।। cakradeve sunakṣatre sāraṇe ca mahābale ।। ugrasenātmaje kaṅke śatadyumne ca keśavaḥ ।।
atidānte bṛhaddurge śvaphalke citrake pṛthau ।। gurum āsajya taṃ bhāraṃ yayau dvāravatīṃ prati ।। tataś ca yādavāḥ sarve yuddhāya samupasthitāḥ । saṃnaddhā niryayuḥ kruddhā jighāṃsanto janārdanam ।।
niryayau cedirājaḥ sa bhrātṛbhiḥ sumahārathaiḥ ।। kva vāsudevaḥ kva ca gopakāste ।kuto nu rājā yaduvaṃśajanmanāṃ ।kuto nu rāmo madamattagarhitaḥ ।kuto nu vīro yudhi sātyakiḥ kila ।।iti bruvanto nṛpasattamās tadā ।raṇāya yuktāḥ sabalāḥ samāgadhāḥ ।śaraiś ca khaḍgair yudhi pātayanto ।mahārathā niryayur ugravīryāḥ ।।atha sainye mahārāja māgadhasya mahātmanaḥ । śaṅkhaduṃdubhayaś caiva sasvanur yuddhaśaṃsavaḥ । yādavāś ca mahārāja śaṅkhān dadhmuḥ pṛthak pṛthak ।। bherīṇāṃ ca mṛdaṅgānāṃ jharjharīṇāṃ ca sarvaśaḥ । nādāḥ samabhavantaś ca yadūnāṃ sainyasaṃcaye ।। tato yuddhaṃ samabhavat senayor ubhayor api । jarāsaṃdhapramukhato vṛṣṇayaḥ prathitās tadā । saṃkarṣaṇaṃ puraskṛtya vāsavaṃ maruto yathā ।। ṣaḍbhir vivyādha nārācair yuyudhāno mahāmṛdhe ।।
taṃ pratyavidhyat kārūṣo bāṇair daśabhir āśugaiḥ ।। aṣṭabhiḥ pratyavidhyat taṃ śiśupālaḥ pratāpavāṇ ।। anirdāntas tathāṣṭābhir bṛhaddurgaś ca pañcabhiḥ ।। jaghāna cāśvāṃś caturaś caturbhir vipṛthoḥ śaraiḥ ।।
gaveṣaṇasya sūtaṃ ca prāhiṇodyamasādanam ।। āruroha rathaṃ kṣipraṃ bṛhaddurgasya vīryavān ।। āruhya javanān aśvān niyantum upacakrame ।। nṛtyantaṃ rathamārgeṣu cāpahastāḥ kalāpinaḥ ।।
paṭuśaṃ pañcaviṃśatyā vivyādha yudhi mārgaṇaiḥ ।। tato balī cakradevaṃ bibheda daśabhiḥ śaraiḥ ।। vidūratho api taṃ ṣaḍbhir vivyādhājau śitaiḥ śaraiḥ ।। dantavaktro api vivyādha bhānumantaṃ vidūratham ।
kṛtavarmā bibhedājau rājaputraṃ tribhiḥ śaraiḥ ।। prativivyādha taṃ kruddhaḥ pauṇḍraḥ ṣaḍbhiḥ śilīmukhaiḥ ।। tomareṇāṃsadeśe taṃ nirbibheda kaliṅgarāṭ ।। tomareṇa bibhedāṅgaṃ bibhedāṅgaś ca taṃ śaraiḥ ।।
kaliṅgasya tathānīkaṃ nārācair bibhiduḥ śitaiḥ ।। jaghāna rāmaḥ samkruddho vaṅgarājaṃ ca saṃyuge ।। saṃkarṣaṇo jaghānograir nārācaiḥ kaiśikān bahūn ।। nihatya tān mahābāhur jarāsaṃdhaṃ tato abhyayāt ।।
ciccheda cāsya bhallena dhvajaṃ ratnavibhūṣitam ।। cāpaṃ ca mahad āyattaṃ śarair eva halāyudhaḥ । rathaṃ cāsya mahārāja tilaśaś ca samāhanat ।। sa cchinnadhanvā viratho gadāmādāya māgadhaḥ । bibheda balabhadraṃ tu jaghāna ca punaḥ punaḥ ।। rathaṃ ca cūrṇayām āsa gadayāsya sa māgadhaḥ ।। pātyamānād rathāt tasmād avaplutya halāyudhaḥ । sātyakes tu rathaṃ prāyāt sarvakṣatrasya paśyataḥ ।। sātyakis tu mahārāja śarair vivyādha māgadham ।। baladevo mahārāja gadāṃ saṃgṛhya satvaram । jaghāna māgadhaṃ saṃkhye vajreṇeva giriṃ hariḥ । anivāryaṃ śarair eva praharṣogho mahodadheḥ । sṛjatāṃ śaravarṣāṇi nighnatām itaretaram ।।
rathai rathāś ca saṃrabdhāḥ sādibhiś cāpi sādinaḥ ।। chindantaś cottamāṅgāni vicerur yudhi te pṛthak ।। śarāṇāṃ patatāṃ śabdaḥ pakṣiṇām iva śuśruve ।। jugūha ghoṣaḥ śastrāṇāṃ jyāghoṣaś ca mahātmanāṃ ।।
taṃ prāvidhyata saptatyā bāṇair gāḍhaṃ janārdanaḥ । yatamānaś ca ciccheda dhvajaṃ cāsya mahābalaḥ । jahāra ca śiraḥ kāyāt sārathes tasya vīryavān ।। taṃ kṛchragatam ājñāya parivavrur janārdanam । dākṣiṇātyā jighāṃsanto rājānaḥ sarva eva te ।। tam aṃśumān mahābāhur vivyādha daśabhiḥ śaraiḥ । śrutarvā pañcabhiḥ kruddho veṇudāriś ca saptabhiḥ ।। tato aṃśumantaṃ govindo bibhedorasi vīryavān । niṣasāda rathopasthe vyathitaḥ sa narādhipaḥ ।। śrutarvaṇo jaghānāśvāṃś caturbhiś caturaḥ śaraiḥ । veṇudārir dhvajaṃ chittvā bhujaṃ vivyādha dakṣiṇam ।। tathaiva ca śrutarvāṇaṃ śarair vivyādha saptabhiḥ । śiśriye ca dhvajaṃ śrānto nyaṣīdac ca vyathānvitaḥ ।। muñcantaḥ śaravarṣāṇi vāsudevaṃ tato abhyayuḥ । krathakaiśikamukhyās te rathavaṃśena sarvaśaḥ ।। bāṇān bāṇaiś ca ciccheda teṣāṃ yudhi janārdanaḥ । jaghāna caiṣāṃ saṃrabdho yatamānān yatān bahūn ।। punar anyāṃś catuḥṣaṣṭyā nijaghāna śitaiḥ śaraiḥ । kruddhān āpatato vīro prādravat tadbalaṃ tataḥ । etasminn antare vīro balabhadro mahāyaśāḥ । jaghāna gadayā vīraṃ jarāsaṃdhaṃ mahāmṛdhe ।। mūrchāṃ jagāma rājā tu nipapāta ca bhūtale ।। sātyakir vaṅgarājaṃ tu jaghāna niśitaiḥ śaraiḥ । tat sainyaṃ vimukhaṃ cāsīj jarāsaṃdhe pataty api ।। sātyakir balabhadraś ca jitvā yodhān sahasraśaḥ । śaṅkhaṃ dadhmatū rājānau sarveṣām agrataḥ sthitau । tataś ca vidrute sainye jarāsaṃdhe parājite । tayoḥ śaṅkhadhvaniṃ śrutvā gacchann eva janārdanaḥ । jitaṃ magadharājasya sainyaṃ bahunṛpāśrayam ।। ity evaṃ cintayitvā tu vāsudevaḥ pratāpavān । pāñcajanyaṃ mahāśaṅkhaṃ dadhmau yadukulodvahaḥ । pratijñām akarot kruddhaḥ samakṣaṃ bhīṣmakasya ha ।। kuṇḍinaṃ na pravekṣyāmi satyam etad bravīmi te ।। javena prayayau kruddho balena mahatā vṛtaḥ ।।
krātho aṃśumāñ śrutarvā ca veṇudāriśca vīryavān ।। krathakaiśikamukhyāśca sarva eva mahārathāḥ ।। govindaṃ dadṛśuḥ kruddhāḥ sahaiva priyayā sthitam ।। ādāya niśitaṃ bāṇam idamāha janārdanam ।।
are gopakadāyāda paradārapradharṣaṇa । vimucyatām iyaṃ bālā sthātavyaṃ ca kṣaṇāntaram । śiraśchetsyāmi te bāṇaiḥ sthito asi yadi matpuraḥ । ityuktvā niśitaṃ bāṇaṃ saṃdadhe dhanuṣi prabho ।
cikīrṣur dvairathaṃ yuddham abhyayān madhusūdanam ।। taṃ pratyavidhyat saptatyā bāṇair yudhi janārdanaḥ ।। jahāra ca śiraḥ kāyāt sāratheś cāsya vīryavān ।। dākṣiṇātyā jighāṃsanto rājānaḥ sarva eva te ।।
śrutarvā pañcabhiḥ kruddho veṇudāriś ca saptabhiḥ ।। niṣasāda rathopasthe vyathitaḥ sa narādhipaḥ ।। veṇudārer dhvajaṃ chittvā bhujaṃ vivyādha dakṣiṇam ।। śiśriye sa dhvajaṃ klānto nyaṣīdacca vyathānvitaḥ ।।
krathakaiśikamukhyās te rathavaṃśena sarvaśaḥ ।। jaghāna caiṣāṃ saṃrabdho yatamānāṃś ca tāñ śarān ।। kruddhān ādravato vīrān ādravat sa mahābalaḥ ।। pañcabhir niśitair bāṇair vivyādhorasi keśavam ।।
ājaghāna dhvajaṃ cāsya śareṇa nataparvaṇā ।। dhanuś ciccheda cāpy asya yatamānasya rukmiṇaḥ ।। prāduś cakāra divyāni dīptāny astrāṇi vīryavān ।। vāyavyaṃ vāruṇaṃ caiva māhendram atha nairṛtam । paiśācaṃ rākṣasaṃ caiva raudraṃ māheśvaraṃ tathā ।। etānyastrāṇi davyāni vivyādra yudhi keśave । tair eva tāni govindo nijaghāna janārdanaḥ ।
punaś ciccheda taṃ cāpaṃ ratheṣāṃ ca tribhiḥ śaraiḥ ।। utpapāta rathād vīro garutmān iva vīryavān ।। nārācaiś ca tribhiḥ kruddho bibhedainam athorasi ।। kruddho bibhedainam atho śarair urasi pañcabhiḥ ।
visaṃjño mūrchito rājā vajreṇeva hato giriḥ ।। sāśvadhvajarathāṃś caiva sasūtānsapadānugān । rukmiṇaṃ patitaṃ dṛṣṭvā vyadravanta narādhipāḥ ।। kṛṣṇabāṇavibhinnāṅgā vīkṣamāṇāḥ parasparam ।
pādayor nyapatad bhartur bhrātur jīvitakāṅkṣiṇī ।। abhayaṃ rukmiṇe dattvā prayayau svāṃ purīṃ tataḥ ।। jitvā tu sātyakirvīraḥ śiśupālaṃ mahābalam । baladevo api vārṣṇeyo jitvā magadhapuṃgavam ।
te api vīrā yathāyogaṃ jitvā tān yādavottamāḥ । prayayur dvārakāṃ hṛṣṭāḥ puraskṛtya halāyudham ।। rukmiṇaṃ ratham āropya prayayau svapuraṃ tataḥ ।। hīnapratijño naicchat sa praveṣṭuṃ kuṇḍinaṃ puram ।।
tadbhojakaṭam ity eva babhūva bhuvi viśrutam ।। janmāspadaṃ bhagavato bhṛgusūnor mahātmanaḥ । tacchaśāsa mahāvīryo rukmī jīvati tatra vai । bhīṣmakaḥ kuṇḍine caiva rājovāsa mahāmanāḥ ।। jarāsaṃdho api saṃprāpya saṃjñāṃ prāpa svakaṃ puram । sarvair nṛpatibhiḥ sārdhaṃ sajjayāvanatānanaḥ ।। śiśupālo api mandātmā lajjāviṣṭaḥ sabāndhavaḥ । paurajānapadair dṛṣṭaḥ so ayaṃ bhojasutāpatiḥ । idānīm anyathā vṛttaḥ svāṃ purī niryayau bahiḥ ।। ko nu nāma samartho atra kṛṣṇe jīvati sāṃpratam । rukmiṇīm anyathākartuṃ sabale sahasātyakau ।। iti paurāś ca taṃ dṛṣṭvā sunīthaṃ mandavikramam । āhuḥ parasparaṃ sarve gacchantaṃ svapuraṃ nṛpam ।
rukmiṇyāḥ keśavaḥ pāṇiṃ jagrāha vidhivat prabhuḥ ।। sītayeva purā rāmaḥ paulomy eva puraṃdaraḥ ।। damayantyā yathā rājā puṇyaśloko nalastathā । pativratā guṇopetā rūpaśīlaguṇānvitā ।।
cārudeṣṇaṃ sudeṣṇaṃ ca pradyumnaṃ ca mahābalam ।। cāruvindaṃ sucāruṃ ca bhadracāruṃ tathaiva ca ।। dharmārthakuśalās te tu kṛtāstrā yuddhadurmadāḥ ।। upayeme mahābāhur guṇopetāḥ kulodbhavāḥ ।।
sutāṃ jāmbavataś cāpi rohiṇīṃ kāmarūpiṇīm ।। śaibyāṃ sudattāṃ rūpeṇa śriyā hy apsarasopamām ।। parārdhyavastrābharaṇāḥ kāmaih sarvaiḥ samedhitaḥ ।। aśītiṃ ca sahasrāṇi ṣoḍaśānyāni bhārata ।
yajvānaḥ puṇyakarmāṇo mahābhāgā mahābalāḥ ।। evaṃ vivāhaṃ yadupuṃgavastadā ।kṛtvā tu rāmeṇa ca yādavaiḥ saha ।pure tu tasminnyavasatsukhaṃ harir ।yathaiva śakraḥ svapure jagadguruḥ । duhituḥ kārayām āsa svayaṃvaram ariṃdamaḥ ।। samājagmur mahāvīryā nānādigbhyaḥ śriyānvitāḥ ।।
sā hi taṃ cakame kanyā sa ca tāṃ śubhalocanām ।। pṛthivyām abhavat khyātā rukmiṇas tanayā tadā ।। vaidarbhī varayām āsa pradyumnam arisūdanam ।। rūpeṇāpratimo loke keśavasyātmajo abhavat ।।
nārāyaṇī candrasenā jātakāmā ca taṃ prati ।। upādāya tu vaidarbhīṃ pradyumno dvārakāṃ yayau ।। reme saha tayā vīro damayantyā nalo yathā । dhanurvede ca vede ca nītiśāstre ca pāragam ।।
patnyarthaṃ varayām āsa nāmnā rukmavatīti sā ।। prītyā ca raukmiṇeyasya rukmiṇyāś cāpy upagrahāt ।। dadānīty abravīd rājā prītimāñ janamejaya ।। anyaiś ca vṛṣṇibhiḥ sārdhaṃ vidarbhān sabalo yayau ।।
āhūtā rukmiṇā te api tatrājagmur narādhipāḥ ।। vivāhāyāniruddhasya babhūva paramotsavaḥ ।। vaidarbhayādavānāṃ ca babhūva paramotsavaḥ । remire vṛṣṇayas tatra pūjyamānā yathāmarāḥ ।।
akṣaḥ śrutarvā cāṇūraḥ krāthaś caivāṃśumān api ।। pāṇḍyaś ca nṛpatiḥ śrīmān ṛṣīkādhipatis tathā ।। abhigamyābruvan sarve rukmiṇaṃ rahasi prabhum ।। priyadyūtaś ca rāmo asāv akṣeṣv anipuṇo api ca ।।
ity ukto rocayām āsa dyūtaṃ rukmī mahārathaḥ ।। sabhām āviviśur hṛṣṭāḥ siktāṃ candanavāriṇā ।। sauvarṇeṣv āsaneṣv āsāṃ cakrire vijigīṣavaḥ ।। bāḍham ity abravīdd hṛṣṭaḥ saha dīvyāma paṇyatām ।।
maṇimuktāḥ suvarṇaṃ ca tatrāninyuḥ sahasraśaḥ ।। kalahāyāspadaṃ ghoraṃ durmatīnāṃ kṣayāvaham ।। rukmiṇā saha saṃpāte baladevo glahaṃ dadau ।। tāvad evāparaṃ bhūyo baladevaṃ jigāya saḥ ।।
suvarṇakoṭiṃ jagrāha glahaṃ tasya mahātmanaḥ ।। ślāghamānaś ca cikṣepa prahasan musalāyudham ।। ajeyo baladevo ayam akṣadyūte parājitaḥ ।। dantān vidarśayan hṛṣṭas tatrākrudhyadd halāyudhaḥ ।।
roṣam āhārayām āsa jitaroṣo api dharmavit ।। dhairyān manaḥ saṃniyamya tato vacanam abravīt ।। kṛṣṇākṣāṃl lohitākṣāṃś ca deśe asmiṃs tvam apāṃsule ।। anuktvā vacanaṃ kiṃcid bāḍham ity abravīt punaḥ ।।
cāturakṣe nivṛtte tu nirjitaḥ sa narādhipaḥ ।। ete bruvantu rājāno ye tathyavacanā iha । baladevaṃ tato rukmī mayā jitam iti smayan ।। bhūyaḥ krodhasamāviṣṭo nottaraṃ vyājahāra ha ।।
satyam āha balaḥ śrīmān dharmeṇaiṣa parājitaḥ ।। manasā samanujñātaṃ tat syād ity avagamyatām ।। tām anādṛtya vaidarbho duṣṭarājanyanoditaḥ । saṃkarṣaṇaṃ parihasan babhāṣe kālanoditaḥ ।।
naivākṣakovidā yūyaṃ gopālā vanagocarāḥ । akṣaiḥ krīḍanti rājāno bāṇaiś ca na bhavādṛśāḥ ।। rukmiṇaivam adhikṣipto rājabhiś copahāsitaḥ । rukmiṇyā bhrātaraṃ jyeṣṭhaṃ niṣpipeṣa mahītale ।।
jaghānāṣṭāpadenaiva prasahya yadupuṃgavaḥ ।। khaḍgam udyamya tāṃś cāpi trāsayām āsa pārthivān ।। raṅgamadhye haladharaḥ paribabhrāma siṃhavat । tenaiva tu jaghānāśu tatrasthān krathakaiśikān ।
nirjagāma sabhādvārāt trāsayan krathakaiśikān ।। keśeṣu rukmiṇaṃ gṛhya cakarṣa ca punaḥ punaḥ । tam ādāya sabhādvārāc charapātaṃ sasarja ha । vitrāsya dviṣataḥ sarvān siṃhaḥ kṣudramṛgān iva ।। nyavedayata kṛṣṇāya tac ca sarvaṃ yathābhavat ।।
rukmiṇī tu tataḥ śrutvā nihataṃ bhrātaraṃ priyam । nigṛhya ca tadātmānaṃ krodhād aśrūṇy avartayat ।। jyeṣṭho bhrātātha rukmiṇyā rukmiṇīsnehakāraṇāt । aṣṭāpadena balavān rājā vajradharopamaḥ ।।
drumabhārgavatulye vai drumabhārgavaśikṣite ।। vṛṣṇayaś cāndhakāś caiva sarve vimanaso abhavan ।। rukmiṇī ca mahābhāgā vilapanty ārtayā girā । vilapantīṃ tathā dṛṣṭvā sāntvayām āsa keśavaḥ । vairasya ca samutthānaṃ vṛṣṇibhir bharatarṣabha ।।
rāmakṛṣṇau samāśritya yayur dvāravatīṃ purīm ।। māhātmyaṃ śrotum icchāmi śeṣasya dharaṇībhṛtaḥ ।। kathayanti mahātmānaṃ ye purāṇavido janāḥ ।। anantaṃ yaṃ vidur nāgam ādidevaṃ mahaujasam ।।
śeṣas tejonidhiḥ śrīmān akampyaḥ puruṣottamaḥ ।। jarāsaṃdhaṃ gadāyuddhe jitavān yo na cāvadhīt ।। anvayur māgadhaṃ saṃkhye te cāpi vijitā raṇe ।। asakṛd baladevena bāhuyuddhe parājitaḥ ।।
sāmbo jāmbavatīputro nagare nāgasāhvaye ।। rājabhiḥ sarvato ruddho haramāṇo balāt kila । tataś cukrodha balavān adbhutaṃ cākaron mahat ।। lāṅgalāstraṃ samudyamya brahmadaṇḍānumantritam ।।
prakṣeptum aicchad gaṅgāyāṃ nagaraṃ kauravasya tat ।। sāmbaṃ niryātayām āsa sabhāryaṃ tasya dhīmataḥ ।। gadāyuddhe kurupatiḥ pratijagrāha taṃ ca saḥ ।। āvarjitam ivābhāti gaṅgām abhimukhaṃ nṛpa ।।
bhāṇḍīre kathyate rājan yat kṛtaṃ śauriṇā purā ।। dhenukaṃ ca mahākāyaṃ cikṣepa nagamūrdhani ।। sa gatāsuḥ papātorvyāṃ daityo gardabharūpadhṛk । nagaram abhimukhā yad āhṛtā halavidhṛtā yamunā yamasvasā ।।
anantasyāprameyasya śeṣyasya sumahātmanaḥ ।। yad akathitam ihādya karma te tad upalabhasva purāṇavistarāt ।। ālolatulasīmālam ārūḍhavinatāsutam । jyotirindīvaraśyāmam āvir astu mamāgrataḥ । akarod yan mahābāhus tan me vada mahāmune ।।
dvārakāṃ bhagavān viṣṇuḥ pratyavaikṣata vīryavān ।। yathārhaṃ puṇḍarīkākṣo nairṛtān pratyapādayat ।। tāñ jaghāna mahābāhur varadattān mahāsurān ।। trāsanaḥ surasaṃghānāṃ devarājaripur mahān ।।
ṛṣīṇāṃ mānuṣāṇāṃ ca pratīpam akarot tadā ।। gajarūpeṇa jagrāha rucirāṅgīṃ caturdaśīm ।। naṣṭaśokabhayo mohāt prāgjyotiṣapatis tadā ।। bibharti ca mahī kṛtsnā sāgareṣu ca yad vasu ।।
mamaivopahariṣyanti daityāś ca saha dānavaiḥ ।। saṃjahāra tadā bhaumas tac ca nādhicacāra saḥ ।। yāś ca devamanuṣyāṇāṃ sapta cāpsarasāṃ gaṇāḥ ।। ekaveṇīdharāḥ sarvāḥ satāṃ mārgam anuvratāḥ ।।
alakāyām adīnātmā murasya viṣayaṃ prati ।। nairṛtāś ca yathāmukhyāḥ pālayanta upāsate ।। aditiṃ dharṣayām āsa kuṇḍalārthe mahāsuraḥ ।। ye hi devamanuṣyeṣu kuṇḍale te śubhe ubhe ।
kṛtapūrvaṃ tadā ghoraṃ yad akārṣīn mahāsuraḥ ।। tasyāntapālāś catvāras tasyāsan yuddhadurmadāḥ ।। muruḥ putrasahasraiś ca varadatto mahāsuraḥ ।। aditiṃ dharṣayām āsa so asuro madadarpitaḥ ।
vitrāsanaḥ sukṛtināṃ virūpai rākṣasaiḥ saha ।। jāto vṛṣṇiṣu devakyāṃ vasudevāj janārdanaḥ ।। nivāso dhārakā devair upāyād upapāditā ।। mahārṇavaparikṣiptā pañcaparvataśobhitā ।।
tasyaiva devadevasya nirmitā viśvakarmaṇā । sudāśārhīti vikhyātā yojanāyutavistṛtā ।। lokayātrām imāṃ kṛtsnāṃ parirakṣanta āsate ।। narakasya vadhaṃ sarve cintayantas tadāsate ।
divyagandho vavau vāyuḥ puṣpavarṣaṃ papāta ha ।। muhūrtam antarikṣe abhūt tato bhūmau pratiṣṭhitaḥ ।। vṛto devagaṇaiḥ sarvair vāsavaḥ pratyadṛśyata ।। pīḍito narakeṇājau lokapālasamanvitaḥ । icchan rakṣāṃ jagannāthād yādavād nāmasaṃyutāt । hananaṃ ca tathā viṣṇor narakasya durātmanaḥ ।। āgataṃ taṃ vṛtrahaṇaṃ pīḍitaṃ dānavottamaiḥ ।
pratyudyayur mahātmānaṃ pūjayantaḥ sureśvaram ।। pradyumnam atha deveśas tatputraṃ ca mahādyutim । vṛṣṇīn anyān sasvaje ca yathā sthānaṃ yathā vayaḥ ।। arghyādisamudācāraṃ pratyagṛhṇād yathāvidhi ।।
arghyādibhis tathā rājan madhuparkeṇa vṛtrahā । āsanaṃ lambhayām āsa svātmatulyaṃ śacīpatiḥ । sāntvapūrvaṃ kareṇāsya saṃspṛṣan vadanaṃ śubham ।। yena tvābhigato asmy adya kāryeṇāmitrakarśana ।। bādhate no hṛṣīkeśa lokapālān samantataḥ ।
svargaśreṇiṃ vihāyāśu nirgatāḥ sma vayaṃ diśaḥ । adityāḥ kuṇḍale mohāj jahāra ditinandanaḥ ।। nāhaṃ śaknomi taṃ jetuṃ tasmāt tvāṃ śaraṇaṃ gataḥ । tava caivāntaraprekṣī jahi taṃ pāpapūruṣam ।।
kāmavīryo atitejasvī vainateyo antarikṣagaḥ ।। niṣūdayitvā taṃ pāpaṃ kṣipram āgantum arhasi ।। pratijajñe mahābāhur narakasya nibarhaṇam ।। idaṃ provāca śakraṃ taṃ keśavaḥ keśisūdanaḥ । etad artham ihāgamya munayaḥ saṃśitavratāḥ ।। badarīvāsinaḥ śakra mām uktvā nirgatā hare ।। abhayaṃ ca mayā deva dattaṃ tebhyaḥ śatakrato । tad artham udyato deva taṃ hantuṃ dānavaṃ raṇe ।। tad artham āgato deva garuḍaḥ pakṣipuṃgavaḥ । kāmarūpo atitejasvī vainateyo antarikṣagaḥ ।
narakasya vadhārthāya yayau vai sa hi keśavaḥ । pratasthe garuḍenātha satyabhāmāsahāyavān ।। paśyatāṃ yadusiṃhānām ūrdhvam ācakrame balī ।। vidūrasthau prakāśete sūryācandramasāv iva ।।
stūyamāno yathā śakraḥ krameṇāntaradhīyata ।। svam eva bhavanaṃ prāyāt kṛṣṇaḥ prāgjyotiṣaṃ yayau ।। pakṣānilahato vāyuḥ pratilomaṃ vavau tadā ।। tato bhīmaravair meghair babhramur gaganecarāḥ । kṣaṇena samanuprāpto divam ākāśagena vai ।। dūrād eva ca tān dṛṣṭvā prayayau yatra te sthitāḥ । apaśyat parvatadvāri hastyaśvarathavāhanam । ārakṣakān mahārāja narakasya durātmanaḥ । pradadhmau devadeveśaḥ pāñcajanyaṃ mahāsvanam ।
kṣurāntān mauravān pāśān ṣaṭsahasrān dadarśa ha ।। garuḍasyopari śrīmāñ chaṅkhacakragadāsibhṛt । bibhran nīlāmbudākāraṃ pītavāsāś caturbhujaḥ ।। vanamālākuloraskaḥ śrīvatsendunibhorasaḥ । kirīṭamūrdhā sūryābhaḥ savidyud iva candramāḥ । jyāṃ vikūjan mahāśabdaḥ śrūyate aśaninisvanaḥ ।। jñātvā ca dānavaḥ sarvaṃ svayaṃ viṣṇur ihāgataḥ । krodhād rudhiraraktākṣo muraḥ kālāntakaprabhaḥ ।। abhyadhāvata vegena śaktiṃ gṛhya mahāsuraḥ । cikṣepa ca mahāśaktiṃ vajrakāñcanabhūṣitām ।। tām āpatantīṃ śaktiṃ tu maholkāṃ jvālitām iva । samādhatta śaraṃ caiva rukmapuṅkhaṃ janārdanaḥ ।। dvidhācchinat kṣurapreṇa vāsudevaḥ sa vīryavān । śaktiṃ ciccheda tatrāsau vidyutpuñja iva jvalan ।। punas tu krodharaktākṣo murur gṛhya mahāgadām । indrāśanir ivendreṇa visṛṣṭa iva nisvanaḥ ।। ākarṇamuktaṃ cikṣepa ardhacandraṃ surottamaḥ । madhyadeśe tu ciccheda gadāṃ tāṃ rukmabhūṣitām । punaś ciccheda bhallena dānavasya śiro raṇe । sa piśācagaṇaṃ sarvaṃ jaghāna yudhi keśavaḥ । niyutaṃ cārbudaṃ caiva sa murasya durātmanaḥ ।। ācchidya pāśān sarvāṃs tān mureṇa saha saṃgataḥ । sa muro dānavo rājan dadarśa yadunandanam । siṃhanādaṃ tataś cakre gadayā taṃ jaghāna ha । garuḍaṃ ca samājaghne mūrdhni deśe mahāsuraḥ । keśavaṃ pothayām āsa prāsaśaktyṛṣṭitomaraiḥ । tataḥ kruddho hṛṣīkeśaḥ kṣurapreṇāharac chiraḥ । tasya dānavamukhyasya dadhmau śaṅkhaṃ tadā hariḥ ।। kṣubdhāś ca dānavāḥ sarve tena śabdena parvatāḥ । bhagavān devakīsutaḥ । apaśyad dānavaṃ sainyaṃ ।
hayagrīvaṃ ca ditijaṃ tathānyāṃś citrayodhinaḥ । rodhayām āsa tan mārgaṃ svasainyena mahābalaḥ ।। nisundo balināṃ śreṣṭho ratham āruhya satvaram । jagrāha kārmukaṃ divyaṃ hemapṛṣṭhaṃ durāsadam ।।
vivyādha daśabhir bāṇair nisundo madhusūdanam । keśavaś cāpi saptatyā vivyādha niśitaiḥ śaraiḥ । aprāptāṃś cāntarikṣe tāñ śarāṃś ciccheda mādhavaḥ ।। te sarve sainikāḥ kṛṣṇaṃ samantāt paryavārayan ।
śarajālena mahatā chādyamānaḥ surottamaḥ ।। dṛṣṭvā tān dānavān sarvān sakrodho madhusūdanaḥ । tato divyena cāstreṇa pārjanyena janārdanaḥ । mahatā śaravarṣeṇa vārayām āsa tad balam ।।
pañcapañcaśarais teṣu ekaikena ca tān bahūn । pārjanyasya prabhāveṇa sarvān marmasv atāḍayat । dudruvur bhayasaṃtrastā bhagnās te dānavā raṇe ।। svasainyaṃ vidrutaṃ dṛṣṭvā niścakrāma punar mṛdhe ।
visṛjañ śaravarṣāṇi chādayām āsa keśavam ।। na vibhāti raṇe sūryo nāpi vyoma diśo daśa । śaraiḥ saṃchādayām āsa nisundo garuḍadhvajam ।। sāvitraṃ nāma divyāstraṃ jagrāha puruṣottamaḥ ।
tena bāṇena tān bāṇāṃś ciccheda samare hariḥ ।। bāṇair bāṇāṃs tu saṃchidya tasya kṛṣṇo mahābalaḥ । chatram ekena bāṇena ratheṣāṃ ca tribhiḥ śaraiḥ । punaś ciccheda tān aśvāṃś caturbhiś caturaḥ śaraiḥ ।।
sārathiṃ pañcabhir bāṇair dhvajam ekena cicchide । śaraikena punaḥ kṛṣṇaḥ sutīkṣṇena śitena vai । śiraś ciccheda bhallena nisundasya surottamaḥ ।। sa mamāra mahādaityaḥ papāta ca mahītale ।
nisundaṃ tu gadāpāṇim āpatantaṃ raṇājire ।। tataḥ śārṅgavinirmuktaiḥ śarair vivyādha keśavaḥ । nisundo api mahārāja gadayāpothayadd harim ।। satyabhāmā tataḥ kruddhā gadayā bāhumuktayā ।
prāharad dānavendraṃ taṃ keśavasyaiva paśyataḥ ।। tatas tuṣṭo hṛṣīkeśaḥ satyabhāmām udaikṣata । sa tayā gadayā viddha udvamañ śoṇitaṃ bahu । muhyan saṃjñām avāpyātha nisundas tv abhyadhāvata ।
tataḥ kruddho hṛṣīkeśas taṃ jaghāna śilīmukhaiḥ । yaḥ sahasrasamās tv ekaḥ sarvān devān apothayat ।। nisundaṃ patitaṃ dṛṣṭvā hayagrīvaḥ pratāpavān । śilāṃ pragṛhya mahatīṃ tolayām āsa dānavaḥ ।। āvidhya sahasā yuktaḥ śilāṃ śailasamaprabhaḥ । gṛhītvā divyapārjanyam astram astravidāṃ varaḥ ।। divyāstreṇa śilāṃ viṣṇuḥ saptadhākṛta tejasā । tad vidārya mahac cāśma pātayām āsa bhūtale । tataḥ kruddho hayagrīvaḥ saṃdadhe dhanuṣi kṣuram । tataḥ kruddho hayagrīvaś cāpam ādāya cāparam । keśavaṃ vividhaiś cāstrair ājaghāna tadā yudhi । tac cāpi ca dhanuś chitvā pātayām āsa keśavaḥ । nānāpraharaṇākīrṇaṃ tathā ghoram avartata ।।
garuḍastho mahābāhur nijaghāna mahāsurān ।। vineśur dānavās tatra samāsādya janārdanam ।। saṃnikarṣagatāḥ kecid gatāsuvikṛtānanāḥ ।। garuḍasya hatāḥ pakṣaiḥ kecin mathitamastakāḥ । kecid dhanuḥprahāraiś ca pātitā dharaṇītale । kecit talanipātaiś ca pakṣapātaiś ca pakṣiṇaḥ । asṛjañ śaravarṣāṇi vṛṣṭimanta ivāmbudāḥ । vikṛtāṅgāsurāḥ sarve kṛṣṇabāṇaprapīḍitāḥ ।। śoṇitāktāś ca dṛśyante puṣpitā iva kiṃśukāḥ । vyadravanta suvitrastā bhagnāstrāś citrayodhinaḥ ।। punaś ca krodharaktākṣo vāyuvegena dānavaḥ । daśavyāmocchritaṃ vṛkṣaṃ samāruhya vanaspatim । vṛkṣam utpāṭya vegena pratigṛhyābhyadhāvata ।। cikṣepa sumahāvṛkṣaṃ śikṣayā tu ghanākṛtiḥ । vṛkṣavegāniloddhūtaḥ śuśruve sumahāsvanaḥ ।। tataḥ śarasahasreṇa tvaramāṇo janārdanaḥ । naikadhā taṃ praciccheda citrabhaktinibhākṛtim ।। punaś caikena bāṇena hayagrīvasya corasi । vivyādha stanayor madhye sāyako jvalanaprabhaḥ । viveśa so ativegena hṛdaṃ bhittvā vinirgataḥ ।
apāratejā durdharṣaḥ sarvayādavanandanaḥ ।। alakāyāṃ virūpākṣaṃ pāpmānaṃ puruṣottamaḥ ।। bāhyaprākāramadhye tu jaghāna puruṣottamaḥ । bhagavañ śrotum icchāmi vistareṇa kathām imām ।
avadhīn narakaṃ kṛṣṇaḥ kathaṃ vada tapodhana । taṃ ca pañcajanaṃ ghoraṃ narakasya mahāsuram ।। puram āsādayām āsa tatra yuddham abhūn mahat ।। tataḥ prādhmāyac chaṅkhaṃ pāñcajanyaṃ mahābalaḥ । śuśruve sumahāśabdaḥ saṃvartaninado yathā ।। śrūyate triṣu lokeṣu bhīmagambhīranisvanaḥ । taṃ śrutvā narakaś cāsīt krodhasaṃraktalocanaḥ ।। lohacakrāṣṭasaṃyuktaṃ trinalvapratimaṃ ratham ।। ratnakāñcanacitrāḍhyaṃ vedikābhogavistaram ।। vajradhvajena mahatā kāñcanena virājitam । hemadaṇḍapatākāḍhyaṃ vaidūryamaṇikūbaram ।। yuktam aśvasahasreṇa rathaṃ pararathārujam । lohajālaiś ca saṃchannaṃ citrabhaktivirājitam ।। rathamadhyagato vīraḥ sasaṃdhya iva bhāskaraḥ । nānāpraharaṇākīrṇaṃ rathaṃ hemapariṣkṛtam ।। vajraṃ tathoraśchadam induvarṇaṃ ।vyānaddhamuktānalatulyatejāḥ ।kirīṭamūrdhārkahutāśanābhaḥ ।karṇau tathā kuṇḍalayor jvalantau ।।dhūmravarṇā mahākāyā raktākṣā vikṛtānanāḥ । nānākavacinaḥ sarve daityadānavarākṣasāḥ ।। khaṅgacarmadharāḥ kecit kecit tūṇīrasaṃvṛtāḥ । śaktihastās tathā kecic chūlahastās tathāpare ।। gajavājirathaughaiś ca cālayantaś ca medinīm । niryayur nagarāc chūrāḥ susaṃnaddhāḥ prahāriṇaḥ ।। vṛto daityagaṇaiḥ sārdhaṃ narakaḥ kālasaṃnibhaḥ ।। bherīśaṅkhamṛdaṅgānāṃ paṇavānāṃ sahasraśaḥ । vādyamānān sa śuśrāva jīmūtaninadopamam ।। yataḥ kṛṣṇas tato gatvā sarve te vikṛtānanāḥ । parivārya garutmantaṃ sarve ayudhyanta saṃgatāḥ । mahatā chādayām āsuḥ śaravarṣeṇa sainikāḥ ।। śaktiśūlagadāprāsāṃs tomarān sāyakān bahūn । ākāśaṃ chādayām āsur vimuñcantaḥ sahasraśaḥ ।। kṛṣṇaḥ kṛṣṇāmbudākāraḥ śārṅgaṃ gṛhya dhanus tataḥ । visphārya sumahaccāpaṃ dhanur jaladanisvanam ।। vyasṛjac charavarṣāṇi dānavānāṃ janārdanaḥ । śaravarṣeṇa tat sainyaṃ vyadravat tu mahāhavāt ।। tad yuddham abhavad ghoraṃ ghorarūpeṇa rakṣasā ।। bhagnavyūhāś ca te sarve kṛṣṇabāṇaprapīḍitāḥ । kecic chinnabhujāś caiva cchinnagrīvā śirānanāḥ । kecic cakradvidhācchinnāḥ kecid bāṇārditorasaḥ ।। kecid dvidhākṛtāḥ śaktyā gajāśvarathavāhanāḥ । kecit kaumodakībhinnāḥ kecic cakravidāritāḥ ।। evaṃ vipothitā sarvā gajāśvarathavāhinī ।
yat samāsena vakṣyāmi tan me nigadataḥ śṛṇu ।। yodhayām āsa tejasvī madhuvanmadhusūdanam ।। krodharaktākṣavadano narakaḥ kālasaṃnibhaḥ । jagrāha kārmukaṃ vīraḥ śakracāpam ivocchritam ।। tathārkakiraṇaprakhyaṃ bāṇaṃ jagrāha keśavaḥ । divyenāstreṇa samare pūrayām āsa taṃ ratham ।। uttamāstraṃ mahāpātaṃ mumoca narako balī ।। vajravisphūrjitākāram āyāntaṃ vīkṣya keśavaḥ । cicchedāstraṃ mahābhāgaś cakreṇa puruṣottamaḥ ।। vyahanat sārathiṃ cāsya śaraikeṇa jarārdanaḥ । sarathaṃ sadhvajaṃ sāśvaṃ jaghāna daśabhiḥ śaraiḥ ।। tanutraṃ caiva ciccheda śareṇa madhusūdanaḥ । tato vimuktakavacaḥ sarpasyeva tanur yathā ।। hatāśvo viratho vīro vitanutraś ca dānavaḥ । jagrāha vimalajvālaṃ lohabhārārpitaṃ dṛḍham । āvidhya sahasā muktaṃ śūlam indrāśaniprabham ।। tadāpatat tu saṃprekṣya śūlaṃ hemapariṣkṛtam । dvidhā chinnaṃ kṣurapreṇa kṛṣṇenādbhutakarmaṇā । tad yuddham abhavad ghoraṃ ghorarūpeṇa rakṣasā । śastrapātamahāghātaṃ narakeṇa mahātmanā । athogracakraś cakreṇa pradīptenākarod dvidhā ।।
vibhaktaṃ krakaceneva gireḥ śṛṅgaṃ dvidhā kṛtam ।। kṛṣṇam āsādya deveśaṃ jagāmāstam ivāṃśumān ।। cakrotkṣiptanikṛttāṅgam uttamaṃ patitaṃ raṇe । vajreṇeva vinirbhinnaṃ yathā gairikaparvatam । taṃ hatvā narakaṃ bhaumaṃ viṣṇur yādavanandanaḥ । mumude tripuraṃ hatvā pureva tripurāntakaḥ । upātiṣṭhata govindaṃ vacanaṃ cedam abravīt ।। yathecchasi tathā krīḍa bālaḥ krīḍanakair iva ।
ime te kuṇḍale deva prajās tasyānupālaya ।। nirvighnam ṛṣayo devāś carantu vigatajvarāḥ । prajāś carantu sukhinas tava deva prapālanāt । nirvighnaṃ brāhmaṇā deva bhūyāsus tava śāsanāt । ityuktvā sā dadau tasmai kuṇḍale lokaviśrute । antardhānaṃ gatā devī tadā bhartṛsamīpataḥ । vāsavāvarajo viṣṇur dadarśa narakālayam ।। dadarśa dhanam akṣayyaṃ ratnāni vividhāni ca ।।
mahārajatakūṭāni tathā vajrasya saṃcayān ।। śayanāni mahārhāṇi tathā siṃhāsanāni ca ।। dadarśa ca mahac chatraṃ varṣamāṇam ivāmbudam ।। varuṇād āhṛtaṃ pūrvaṃ narakeṇeti naḥ śrutam ।।
ratnasaṃnicyas tādṛg dṛṣṭapūrvo na ca śrutaḥ ।। upaninyus tatas tāni ratnāny antaḥpurāṇi ca ।। keśavāya mahārhāṇi yāny arhati janārdanaḥ ।। bhīmarūpāś ca mātaṅgāḥ pravālavikṛtāṅkuśāḥ ।।
rucirābhiḥ patākābhir vasānā vividhāḥ kuthāḥ ।। aṣṭau śatasahasrāṇi deśajāś cottamā hayāḥ ।। tāvatīḥ prāpayiṣyāmo vṛṣṇyandhakaniveśanam ।। kāmavyāhāriṇaś caiva pakṣiṇaḥ priyadarśanāḥ ।।
prāpayiṣyāma tat sarvaṃ vṛṣṇyandhakaniveśanam ।। tāni santīha sarvāṇi narakasya niveśane ।। iti vijñāpitas tais tu dānavaiś ca janārdanaḥ । sarvam āhārayāmāsa dānavair dvārakāṃ purīm ।।
hiraṇyavarṣaṃ varṣantam āruroha vihaṃgatam ।। tato abhyayād giriśreṣṭham abhito maṇiparvatam ।। maṇīnāṃ hemavarṇānām abhibhūya divākaram ।। satoraṇapatākāni dvārāṇi śayanāni ca ।।
hemacitravimānaiś ca prāsādair upaśobhitaḥ ।। gandharvāsuramukhyānāṃ priyā duhitaras tathā ।। narakeṇa samānītā rakṣyamāṇāḥ samantataḥ ।। nivasantyo yathā devyaḥ sukhinyaḥ kāmavarjitāḥ ।।
sarvāḥ kāṣāyavāsinyaḥ sarvāś ca niyatendriyāḥ ।। sametya yadusiṃhasya sarvāś cakruḥ striyo añjalīn ।। hayagrīvaṃ nisundaṃ ca tāḥ kṛṣṇaṃ paryavārayan ।। kṛtāñjalipuṭāḥ sarve praṇipetur vayodhikāḥ ।।
sarvāsām eva saṃkalpaḥ patitvenābhavat tataḥ ।। saṃprahṛṣṭā mahābāhum idaṃ vacanam abruvan ।। sarvabhūtarutajñaś ca devarṣir api nāradaḥ ।। sa bhaumaṃ narakaṃ hatvā bhartā ca bhavitā hi saḥ ।।
darśanena kṛtārthā hi vayam adya mahātmanaḥ ।। sarvāḥ kamalapatrākṣīr dṛṣṭyā vācā ca mādhavaḥ ।। yānaiḥ kiṃkarasaṃyuktair uvāha madhusūdanaḥ ।। śibikāṃ vahatāṃ tatra nirghoṣaḥ sumahān abhūt ।।
vimalārkendusaṃkāśaṃ maṇikāñcanatoraṇam ।। śākhāmṛgagaṇair juṣṭaṃ suprastaraśilātalam ।। saprapātamahāsānuṃ vicitraśikharadrumam ।। jīvaṃjīvakasaṃghaiś ca barhibhiś ca nināditam ।।
āropayāmāsa tadā garuḍe pakṣiṇāṃ vare ।। uvāha līlayā pakṣī garuḍaḥ patatāṃ varaḥ ।। dikṣu sarvāsu saṃhrādaṃ janayāmāsa pakṣirāṭ ।। saṃjahāra mahābhrāṇi vijahāra ca kānicit ।।
yayau vātajavaḥ pakṣī janārdanavaśe sthitaḥ ।। devasadmāni sarvāṇi dadarśa madhusūdanaḥ ।। bhrājamānāny atikrāmad aśvinoś ca paraṃtapaḥ ।। śakrasadma samāsādya praviveśa janārdanaḥ ।।
prītaś caivābhyanandat taṃ devarājaḥ śatakratuḥ ।। sabhāryo vibudhaśreṣṭhaṃ naraśreṣṭho janārdanaḥ ।। satyabhāmā ca paulomyā yathāvad abhinanditā ।। āśliṣyete mahārāja te devyau lokaviśrute ।। idaṃ provāca paulomī satyabhāmāṃ haripriyām । prītāsmi darśanād devi kiṃ bhūyaḥ karavāṇi te । diṣṭyā hato bhavatyā tu narako duṣṭacetanaḥ । ity uktā sā tadā devī kṛtam ity abravīc ca tām ।
adityā bhavanaṃ puṇyaṃ devamātur maharddhimat ।। dadṛśāte mahātmānau mahābhāgāṃ taponvitām ।। janārdanaṃ puraskṛtya kama caiva śaśaṃśa tat ।। pradāyāditinandanaḥ ।vavande tāṃ śacībhartā mātaraṃ svāṃ puraṃdaraḥ ।
āśirbhir anurūpābhir ubhāv abhyavadat tadā ।। agṛhṇītāṃ varārhāyā devyāś ca caraṇau śubhau ।। yathāvad abravīc caiva janārdanam idaṃ vacaḥ ।। yathaiva devarājo ayam ajito lokapūjitaḥ ।।
tava ceyaṃ varārohā nityaṃ ca priyadarśanā । sarvalokeṣu vikhyātā divyagandhā manoramā । tatpurogamadevānām adhipas tvaṃ bhaviṣyasi । jarāṃ na yāsyati vadhūr yāvat tvaṃ kṛṣṇa mānuṣaḥ ।। devarājābhyanujñāto ratnaiś ca pratipūjitaḥ ।। devākrīḍān parikrāman pūjyamānaḥ surarṣibhiḥ ।।
divyam abhyarcitaṃ caityaṃ pārijātaṃ mahādrumam ।। yam āsādya janaḥ sarvo jātiṃ smarati paurvikīm ।। utpāṭyāropayāmāsa viṣṇus taṃ vai mahādrumam ।। pṛṣṭhataḥ satyabhāmā ca divyā yoṣābhivīkṣitā ।
tataḥ prāyād dvāravatīṃ vāyujuṣṭena vai pathā ।। anumene mahābāhuḥ kṛtaṃ karmeti cābravīt ।। pratasthe dvārakāṃ kṛṣṇo devalokād ariṃdamaḥ ।। āsasāda mahābāhuḥ purīṃ dvāravatīṃ tadā ।
pūjito devarājena dadṛśe yādavīṃ purīm ।। hatvā tu narakaṃ bhaumaṃ dattvā kuṇḍalam uttamam । hṛtvā taṃ pārijātaṃ ca praṇamya suramātaram । upāyād dvārakāṃ viṣṇuḥ śrīmān garuḍavāhanaḥ ।। devasadmapratīkāśāṃ samantāt pratināditām ।।
tathā krīḍāgṛhāṇi ca । udyānavanamukhyāni valabhīcatvarāṇi ca । saṃprāpte tu tadā kṛṣṇe । viśvakarmāṇam āhūya devarājo abravīd idam ।।
kṛṣṇapriyārthaṃ bhūyas tvaṃ kariṣyasi manoharām ।। kuruṣva vibudhaśreṣṭha yathā mama purī tathā ।। tena saṃyujyatāṃ kṣipraṃ purī dvāravatī tvayā ।। saṃgrāmān ghorarūpāṃś ca vigāhati mahābalaḥ ।।
alaṃcakre samantād vai yathendrasyāmarāvatī ।। viśvakarmakṛtair divyair abhiprāyair alaṃkṛtām ।। hṛṣṭaḥ sarvārthasaṃpannaḥ praveṣṭum upacakrame ।। dvārakāṃ prati dāśārhaś citritāṃ viśvakarmaṇā ।।
gaṅgāsindhuprakāśābhiḥ parikhābhir vṛtāṃ purīm ।। cayamūrdhni niviṣṭena dyāṃ yathaivābhramālayā ।। babhau cāruparikṣiptā dvārakā dyaur ivāmbubhiḥ ।। pūrvasyāṃ diśi lakṣmīvān maṇikāñcanatoraṇaḥ ।।
indraketupratīkāśaḥ paścimasyāṃ tathākṣayaḥ ।। citrakānanaramyaś ca pañcānananiṣevitaḥ । mandarādripratīkāśaḥ pāṇḍuraḥ pārthivarṣabha ।। sarvartukavanaṃ caiva bhāti raivatakaṃ prati ।।
bhāti bhārgavanaṃ caiva puṣpakaṃ ca mahad vanam ।। śatāvartavanaṃ caiva karavīrakarambhi ca ।। ramaṇaṃ bhāvanaṃ caiva veṇumad vai samantataḥ ।। bhāti puṣkariṇī ramyā pūrvasyāṃ diśi bhārata ।।
bahubhir devagandharvaiś coditair viśvakarmaṇā ।। praviṣṭā puṇyasalilā bhāvayantī samantataḥ ।। prākāravarasaṃpannāṃ sudhāpāṇḍuralepanām ।। āyasaiś ca mahācakrair dadṛśe dvārakāṃ purīm ।।
samucchritapatākāni yathā devapure tathā ।। dviguṇopaniveśāṃ ca dadṛśe dvārakāṃ purīm ।। striyo api yasyāṃ yudhyeran kim u vṛṣṇimahārathāḥ ।। tasmin puravaraśreṣṭhe dāśārhāṇāṃ yaśasvinām ।।
kāñcanair maṇisopānair upetāni nṛharṣaṇaiḥ ।। samucchritapatākāni pāriplavanibhāni ca ।। ramyasānuguhāśṛṅgair vicitrair iva parvataiḥ ।। prāsādaśikharāṇi ca ।gṛhāṇi ramaṇīyāni ।
parjanyatulyanirghoṣair nānārūpair ivādribhiḥ ।। ālikhadbhir ivākāśam aticandrārkabhāsvaraiḥ ।। vāsudevendraparjanyair gṛhameghair alaṃkṛtā ।। sākṣād bhagavato veśma vihitaṃ viśvakarmaṇā ।।
tāvad eva ca vistīrṇam aprameyaṃ mahādhanaiḥ ।। yaś cakāra mahābhāgas tvaṣṭā vāsavacoditaḥ ।। rukmiṇyāḥ pravaraṃ vāsaṃ vihitaṃ viśvakarmaṇā ।। vimalādityavarṇābhiḥ patākābhir alaṃkṛtam ।।
prabhayābhyabhavat sarvāṃs tān anyān bhāskaro yathā ।। viśvakarmakṛto divyaḥ kailāsaśikharopamaḥ ।। sāgarapratimas tiṣṭhan merur ity abhiviśrutaḥ ।। gāndhārī bharataśreṣṭha keśavena niveśitā ।।
subhīmāyā mahākūṭaṃ vāsaṃ suparamārcitam ।। lakṣmaṇāyāḥ kuruśreṣṭha nirdiṣṭaḥ śārṅgadhanvanā ।। yaṃ viduḥ sarvabhūtāni param ity eva bhārata ।। mahiṣyā vāsudevasya bhūṣaṇaṃ teṣu veśmasu ।।
atīva saumyaḥ so apy āsīd viṣṭhitaḥ parvato yathā ।। mahiṣyā vāsudevasya ketumān iti viśrutaḥ ।। yojanāyataviṣkambhaḥ sarvaratnamayaḥ śubhaḥ ।। upasthānagṛhaṃ yatra keśavasya mahātmanaḥ ।।
ratnajālāni tatraiva tatra tatra niveśitāḥ ।। ṣaṣṭitālasamutsedham ardhayojanam āyatam ।। paśyatāṃ sarvabhūtānām ānītaṃ lokaviśrutam ।। tad apy utpāṭya kṛṣṇārtham ānītaṃ viśvakarmaṇā ।।
pārijātas tu tatraiva keśavenāhṛtaḥ svayam ।। puṇḍarīkaśatair juṣṭaṃ vimānaiś ca hiraṇmayaiḥ ।। maṇihemaplavākīrṇāḥ puṣkariṇyaḥ sarāṃsi ca ।। sālās tālāḥ kadambāś ca śataśākhāś ca rohiṇāḥ ।।
āhṛtya yadusiṃhārthaṃ vihitā viśvakarmaṇā ।। sarvartuphalasaṃpannās teṣu kānanasaṃdhiṣu ।। tasmin puravare nadyaḥ prasannasalilā hradāḥ ।। aparāś cābhavan nadyo hemaśarkaravālukāḥ ।।
nīlotpalavibhūṣitāḥ । nadyaḥ padmacayodbhāsaḥ । bahūvuḥ paramopetās tasyāṃ puryāṃ tu pādapāḥ ।। nivāsaś ca kṛtas tatra varāhamṛgapakṣiṇām ।। vyaktaṃ kiṣkuśatotsedho vihito viśvakarmaṇā ।।
parikṣiptāni bhaumena vanāny upavanāni ca ।। prāsādāś caiva saṃvītā lokālokaviśāradāḥ । tasyaiva yadusiṃ hasya bhavanāl lokaviśrutāt ।। tasmād abhyadhikaṃ sadma vihitaṃ viśvakarmaṇā । rāmasya yadusiṃhasya śobhate atimanoharam । apaśyat svagṛhaṃ kṛṣṇaḥ prāsādaśataśobhitam ।। tatra tatra prabhāsadbhiś citrakāñcanavedikaiḥ ।।
sphāṭikastambhavidhṛto vistīrṇaḥ sarvakāñcanaḥ ।। maṇihemanibhāś citrā ratnasopānabhūṣitāḥ ।। babhūvuḥ paramopetā vāpyaś ca vikacotpalāḥ ।। vyaktakiṣkuśatotsedhaḥ parikhāyūthaveṣṭitaḥ ।।
mahendraveśmapratimaṃ samantād ardhayojanam ।। prītaḥ śaṅkham upādhmāsīd dviṣatāṃ lomaharṣaṇam ।। rarāsa ca nabhaḥ kṛtsnaṃ tac citram abhacat tadā ।। viśokāḥ samapadyanta garuḍasya ca darśanāt ।।
dṛṣṭvā jahṛṣire bhaumā bhāskaropamatejasam ।। siṃhanādaś ca saṃjajñe sarveṣāṃ puravāsinām ।। prīyamāṇāḥ samājagmur ālokya madhusūdanam ।। ugraseno yayau rājā vāsudevaniveśanam ।।
rohiṇī ca yathoddeśam āhukasya ca yāḥ striyaḥ ।। cacāra ca yathoddeśam īśvarānucaro hariḥ ।। yathārhaṃ pūjayām āsa yādavān yādavarṣabhaḥ ।। praviveśa gṛhaṃ śaurir ādāya maṇiparvatam ।।
praveśayām āsa gṛhaṃ pradyumno rukmiṇīsutaḥ ।। pārijātaprabhāvena tato mumudire janāḥ ।। praviveśa gṛhaṃ śrīmān vihitaṃ viśvakarmaṇā ।। nyaveśayad ameyātmā vṛṣṇibhiḥ sahito acyutaḥ ।।
arcyam arcitam avyagram iṣṭe deśe nyaveśayat ।। tāḥ striyaḥ pūjayām āsa saṃkṣiptā narakeṇa yāḥ ।। hāraiś candrāṃśusaṃkāśair maṇibhiś ca mahāprabhaiḥ ।। bhūṣaṇair vividhair api ।gandhaiś ca vividhair divyair ।
vedakyā saha rohiṇyā revatyā cāhukena ca ।। kuṭumbasyeśvarī tv āsīd rukmiṇī bhīṣmakātmajā ।। sarvakāryasamādhyakṣā keśavasyātivallabhā । ādideśa gṛhān kṛṣṇaḥ paribarhāṃś ca puṣkalān ।।
satyabhāmā sadā viṣṇoḥ pārśvasthā saṃsadi priyā । sakhivac copagṛhyainam anujajñe gṛhaṃ prati ।। ūrdhvam ācakrame pakṣī yatheṣṭaṃ gaganecaraḥ ।। kṛtvā vegena mahatā yayau pūrvaṃ mahodadhim ।।
kṛṣṇo dadarśa pitaraṃ vṛddham ānakaduṃdubhim ।। kāśyaṃ sāṃdīpaniṃ caiva brahmagārgyaṃ tathaiva ca ।। ratnapravekair dāśārho vīryalabdhais tadārcayat ।। raṇāt pratinivṛtto ayam akṣato madhusūdanaḥ ।।
prītāś ca munayaḥ sarve rakṣitā yadusattamāḥ । iti prītā yaduvṛṣā vardhayanti janārdanam । cākriko ghoṣayām āsa puruṣo mṛṣṭakuṇḍalaḥ ।। nirvighnaṃ munayo rājaṃś carantu vividhaṃ tapaḥ । nihato narako duṣṭaḥ sānugaḥ sabalānvitaḥ । vavande vṛṣṇinṛpatim āhukaṃ vinayānvitaḥ ।।
vavande saha rāmeṇa pitaraṃ vāsavānujaḥ ।। sarveṣāṃ nāma jagrāha dāśārhāṇām adhokṣajaḥ ।। āsanāgryāṇi viviśur upendrapramukhās tadā ।। sabhāṃ samānayām āsuḥ puruṣāḥ kṛṣṇaśāsanāt ।।
sarvān duṃdubhiśabdena pūjayiṣyañ janārdanaḥ ।। sudāśārhīṃ sudāśārhā viviśuḥ kṛṣṇaśāsanāt ।। sarvārthaguṇasaṃpannā sā sabhā bharatarṣabha । śuśubhe abhyadhikaṃ śubhrā siṃhair giriguhā yathā ।।
ugrasenaṃ puraskṛtya bheje vṛṣṇipuraskṛtaḥ ।। samābhāṣya yaduśreṣṭhān uvāca madhusūdanaḥ ।। apadhyānāc ca pāpātmā bhaumaḥ sa narako hataḥ ।। maṇiparvatam utpāṭya śikharaṃ caitad āhṛtam ।।
īśā bhavantas tasyeti tān uktvā virarāma ha ।। jahṛṣur hṛṣṭalomānaḥ pūjayanto janārdanam ।। naitac citraṃ mahābāho tvayi devakinandana ।। lālayeḥ svajanaṃ bhogai ratnaiś ca svayam arjitaiḥ ।।
prīyamāṇāḥ sabhāṃ jagmur vāsudevadidṛkṣayā ।। dadṛśuḥ kṛṣṇam āsīnaṃ rāmaṃ caiva mahābhujam ।। abhyavādayatāṃ devau devakīṃ rāmakeśavau ।। aditir devamāteva mitreṇa varuṇena ca ।।
ekānaṃśeti yām āhur narā vai kāmarūpiṇīm ।। yatkṛte sagaṇaṃ kaṃsaṃ jaghāna puruṣottamaḥ ।। putravat pālyamānā vai vāsudevājñayā tadā ।। ekānaṃśeti yām āhur utpannāṃ mānavā bhuvi ।
yogakanyāṃ durādharṣāṃ rakṣārthaṃ keśavasya ca ।। devavad divyavapuṣā krṣṇaḥ saṃrakṣito yayā ।। dakṣiṇena karāgreṇa parijagrāha mādhavaḥ ।। mūrdhny upāghrāya savyena parijagrāha pāṇinā ।।
rukmapadmakaravyagrāṃ śriyaṃ padmālayām iva ।। avakīrya ca lājais tāṃ striyo jagmur yathāgatam ।। upopaviviśuḥ prītāḥ praśaṃsanto adbhutaṃ kṛtam ।। vijahāra mahākīrtir devair iva sa taiḥ saha ।।
niyogāt tridaśendrasya nārado abhyāgamat sabhām ।। kare saṃspṛśya govindaṃ viveśa mahad āsanam ।। tataḥ prāha mahābāhur āhuko nṛpatir munim । mune vācaya kiṃ cid vai purāṇaṃ paramottamam ।। tatheti hariṇā bhūpa harivaṃśasya pustakam । nikṣiptam āsane puṇye nārado avācayat tadā ।। śrotavyo apy uddhavaś cāśu bhūtvā maunam upāśritaḥ । sukhopaviṣṭas tūṣṇīṃ tāṃ nārado avācayat kathāṃ । āgataṃ śakravacanāj jānīdhvaṃ māṃ nararṣabhāḥ ।।
yāni karmāṇi kṛtavān bālyāt prabhṛti keśavaḥ ।। rājyaṃ jagrāha durbuddhir badhvā pitaram āhukam ।। bhojavṛṣṇyandhakān sarvān avamanyata durmatiḥ ।। ugrasenasya rakṣārthaṃ svaputraṃ paryarakṣata ।।
nandagopasya bhavane govrajeṣu ca vardhitaḥ । atyadbhutāni karmāṇi kṛtavān madhusūdanaḥ ।। yathānena śayānena śakaṭāntaracāriṇā ।। viṣadigdhaṃ stanaṃ kṣudrā prayacchantī mahātmane ।।
baleḥ sutāṃ mahāghorāṃ bhīṣaṇāṃ vikṛtānanām । punarjāto ayam ity āhur uktas tasmād adhokṣajaḥ ।। pādāṅguṣṭhena śakaṭaṃ krīḍamāno vyaloḍayat ।। bhakṣayan dadhi govindaḥ payaḥpānaṃ ca sāgrajaḥ ।
ulūkhale parāmṛdgād vṛkṣau satyopacāyinau । dāmodara iti khyāto vasudevasutas tataḥ ।। babhañjārjunavṛkṣau dvau khyāto dāmodaras tataḥ । krīḍatā vāsudevena nirjito yamunāhrade ।।
pūjyamānas tadā nāgair divyaṃ vapur adhārayat ।। śiśunā vāsudevena gavāṃ trāṇārtham icchatā ।। gopatir vāsudevena nihato ariṣṭakaḥ kṣitau ।। nihato vāsudevena gavāṃ trāṇāya durmatiḥ ।।
vṛkair vidrāvayām āsa grahītuṃ samupāgatam ।। gopaveṣadhareṇaiva kaṃsasya bhayam āhṛtam ।। pragrahaṃ bhojarājasya jaghāna puruṣottamaḥ ।। dānavo muṣṭinaikena kaṃsāmātyo nipātitaḥ ।।
vavṛdhāte mahātmānau brahmagārgyeṇa saṃskṛtau ।। yāthātathyena vijñāya saṃskāraṃ pratipāditau ।। siṃhaśāvāv ivodīrṇau mattau haimavatau yathā ।। āstāṃ goṣṭhacarau vīrau devaputrasamadyutī ।।
nandagopasya gopālāḥ śekuḥ pratisamīkṣitum ।। śrutvemau vyathitaḥ kaṃso mantribhiḥ sahito abhavat ।। nijagrāha tataḥ krodhād vasudevaṃ sabāndhavam ।। kālaṃ mahāntam avasat kṛcchram ānakaduṃdubhiḥ ।।
jarāsaṃdhaṃ samāśritya tathaivāhvṛtibhīṣmakau ।। pinākinaṃ samuddiśya kaṃsaś cakre narādhipaḥ ।। nartakā gāyakāś caiva kuśalā nṛttasāmasu ।। kuśalaiḥ kārayām āsa śilpibhiḥ sādhuniṣṭhitaiḥ ।।
samākīrṇāny adṛśyanta jyotirbhir gaganaṃ yathā ।। aruroha tataḥ kaṃso vimānaṃ sukṛtī yathā ।। śūrair adhiṣṭhitaṃ kaṃsaḥ sthāpayām āsa vīryavān ।। śuśrāva puruṣavyāghrau sūryācandramasāv iva ।।
na ca śete sukhaṃ rātrau rāmakṛṣṇau vicintayan ।। ubhau viviśatur vīrau śārdūlau govrajaṃ yathā ।। avamṛdya durādharṣau raṅgaṃ viviśatus tadā ।। augraseniḥ sa duṣṭātmā sānujo vinipātitaḥ ।।
karma tat keśavād anyaḥ kartum arhati kaḥ pumān ।। tad idaṃ śauriṇā cittaṃ prāpitaṃ bhavatām iha ।। śailasaṃghān atikramya nisundaḥ sagaṇo hataḥ ।। prāptaṃ ca divi deveṣu keśavena mahad yaśaḥ ।।
yajantu bahubhir yajñair yādavā vītamatsarāḥ ।। kṣipram āvedaye cedaṃ bhavatāṃ bhadram astu vaḥ ।। bhavatām asmi yūyaṃ ca mama yuṣmāsv ahaṃ sthitaḥ ।। mām apraiṣīt suraśreṣṭhaḥ prītās tuṣṭās tathā vayam ।।
saṃnatir hrīs tathā śrīś ca nityaṃ kṛṣṇe mahātmani ।। hatā brahmadviṣaḥ sarve yajadhvaṃ brāhmaṇāḥ sadā । namaskurudhvaṃ haraye sadā namata mādhavam ।। yajadhvaṃ satataṃ yajñair enaṃ lokanamaskṛtam । āraṇyakāḥ sadā santu bhavatāṃ jñānahetavaḥ । kṛtaḥ kṣemaḥ punaḥ panthāḥ puraṃ prāgjyotiṣaṃ prati ।। bhūyaś ca khalu vakṣyāmi śṛṇudhvaṃ yādavottamāḥ । yat kṛtaṃ śauriṇā samyag lokānāṃ hitakāmyayā ।
dhanuṣaś ca ninādena pāñcajanyasvanena ca ।। rukmiṇaṃ yudhi nirjitya mahābalaparākramam । rukmiṇīm ājahārāśu keśavo vṛṣṇipuṃgavaḥ ।। uvāha mahiṣīṃ bhojāṃ śaṅkhacakragadāsibhṛt ।।
vaktraś ca saha sainyena śatadhanvā ca durjayaḥ ।। hataḥ saubhapatiḥ sālvaḥ śaubhaś ca dṛḍhadhanvanā ।। vikīrya puṇḍarīkākṣo dyumatsenam apothayat ।। jaghāna yo naravyāghro rāvaṇasyābhitaś carau ।।
gopatis tālaketuś ca nihatau śārṅgadhanvanā ।। ubhau tāv api kṛṣṇena sarāṣṭrau vinipātitau ।। sānubandhaḥ sarāṣṭraś ca kāśīnām adhipo hataḥ ।। athaindrasenir ānītaḥ kṛṣṇenādbhutakarmaṇā ।।
prāpya lohitakūṭāni kṛṣṇena varuṇo jitaḥ ।। acintayitvā devendraṃ pārijātadrumo hṛtaḥ ।। jaghāna sahitān sarvān vaṅgarājaṃ tathaiva ca ।। gāndhārīm āvahad dhīmān mahiṣīṃ priyadarśanām ।।
jigāya bharata śreṣṭhaṃ kuntyāḥ pramukhato vibhuḥ ।। cakrānuyāte sahitāñ jigāya puruṣottamaḥ ।। sauvīrarājasya sutāṃ prasahya hṛtavān prabhuḥ ।। veṇudārikṛte yatnāj jigāya puruṣottamaḥ ।।
pūrvadehe jahārāyaṃ bales tribhuvanaṃ hariḥ ।। yasya nādhigato mṛtyuḥ puraṃ prāgjyotiṣaṃ prati ।। baleḥ putro mahāvīryo bāṇo draviṇavattaraḥ ।। jarāsaṃdhaṃ mahāvīryaṃ mahotsāhaṃ mahābalam । asakṛj jitavān kṛṣṇo līlayā puruṣottamaḥ ।
paiṭhikaṃ cāsilomānaṃ nijaghāna mahābalaḥ ।। jaghāna puruṣavyāghraḥ śambaraṃ cārimardanaḥ ।। nirjitya puṇḍarīkākṣaḥ preṣayām āsa sāgaram ।। nirjitya puruṣavyāghro yamaṃ vaivasvataṃ hariḥ ।।
evam eṣa mahābāhuḥ śāstā sarvadurātmanām ।। devāṃś ca brāhmaṇāṃś caiva ye dviṣanti sadā nṛpa । daityānāṃ dānavānāṃ ca rākṣasānāṃ janārdanaḥ । devamātur dadau cāpi prītyarthaṃ vajrapāṇinaḥ ।। prāptaṃ ca divi deveṣu keśavena mahad yaśaḥ ।
bhayābhayakaraḥ kṛṣṇaḥ sarvalokeśvaro vibhuḥ ।। kṛtvā devārtham amitaṃ svasthānaṃ pratipatsyate ।। dvārakām ātmasātkṛtvā samudraṃ gamayiṣyati ।। dvārakā varuṇāvāsaṃ pravekṣyati sakānanā ।।
visṛṣṭāṃ vāsudevena sāgaraḥ plāvayiṣyati ।। ya imām āvaset kaścid anyatra madhusūdanāt ।। viṣṇur nārāyaṇaḥ somaḥ sūryaś ca bhavitā svayam ।। modaty eṣa sadā bhūtair bālaḥ krīḍanakair iva ।।
pramāṇaṃ hy atra vicchinnaṃ pramāṇaṃ sarvavastuṣu । yato ayaṃ devadeveśo na pramāṇe pramā bhavet । paraṃ hy aparam etasmād viśvarūpān na vidyate ।। anto hi karmaṇām asya dṛṣṭapūrvo na kenacit ।।
kṛtavān puṇḍarīkākṣaḥ saṃkarṣaṇasahāyavān ।। mahāyogī mahābuddhiḥ sarvapratyakṣadarśivān ।। yadubhiḥ pūjitaḥ sarvair nāradas tridivaṃ gataḥ ।। yathārhaṃ puṇḍarīkākṣo vidhivan madhusūdanaḥ ।।
namaskṛtya jagannathaṃ śirasā suprasāriṇā । yajñair iṣṭvā mahātmāno dvārakām āvasan purīm ।। tāsām apatyān yaṣṭānāṃ bhagavān prabravītu me ।। sarvā vīraprajāyinyas tāsv apatyāni me śṛṇu ।।
sudattā ca tathā śaibyā lakṣmaṇā cāruhāsinī ।। subhīmā ca tathā mādrī raukmiṇeyān imāñ śṛṇu ।। dvitīyaś cārudeṣṇaś ca vṛṣṇisiṃho mahārathaḥ ।। cārubāhuḥ kaniṣṭhaś ca kanyā cārumatī tathā ।।
catasro jajñire teṣāṃ svasāro garuḍadhvajāt ।। bhānur bhīmarikā caiva tāmrapakṣā jalaṃdhamā । mitrabāhur mitradhāmā mitrasenas tathaiva ca । mitravān mitravindaś ca mitravaty api cāṅganā ।।
bhadrakāro bhadravindaḥ kanyā bhadravatī tathā ।। satyajit senajic caiva tathā śūraḥ sapatnajit ।। kumāro vṛkadīptiś ca lakṣmaṇāyāḥ prajāḥ śṛṇu ।। jajñire gātravanty ete bhaginyānujayā saha ।।
aśrutaṃ śrutasenāyai pradadau madhusūdanaḥ ।। eṣa vām ubhayor astu dāyādaḥ śāśvatīḥ samāḥ ।। utpannaṃ kumudaṃ caiva śvetaṃ śvetāṃ tathāṅganām ।। citrasenaḥ sute cāsya citrā citravatī tathā ।।
nivāsano vanastambaḥ kanyā stambavatī tathā । upāsaṅgasya tu sutau vajraḥ sukṣipra eva ca ।। kāpālī garuḍaś caiva jajñāte citrayodhinau ।। evamādīni putrāṇāṃ sahastrāṇi nibodhata । ayutaṃ tu samākhyātaṃ vāsudevasya te sutāḥ ।। ayutāni tathā cāṣṭau śūrā raṇaviśāradāḥ । janārdanasya prasavaḥ kīrtito ayaṃ yathā tathā ।
aniruddho raṇe yoddhā jajñe sa mṛgaketanaḥ ।। bhrātarau devasaṃkāśāv ubhau puruṣasattamau ।। pauṇḍraś ca kapilaś caiva vāsudevasya tau sutau ।। tayor nṛpo abhavat pauṇḍraḥ kapilaś ca vanaṃ yayau ।।
samādhisthaḥ sa bhūteṣu dayāṃ kurvan mahāmatiḥ । sa nṛpaḥ samacittātmā viṣṇusāyujyam āptavān । jarā nāma niṣādānāṃ prabhuḥ sarvadhanuṣmatām ।। aniruddhasya vaidarbhyā bhāryā rukmavatī śubhā । tasyāṃ vajro aniruddhasya vajrasya tanayaṃ śṛṇu ।
sānor vajro aniruddhasya vajras tv ādāv ajāyata ।। anamitrāc chinir jajñe kaniṣṭhād vṛṣṇinandanāt ।। satyakasyātmajaḥ śūro yuyudhānas tv ajāyata ।। bhūmer yugaṃdharaḥ putra iti vaṃśaḥ samāpyate ।।
pradyumnaḥ sa kathaṃ jaghne śambaraṃ tad bravīhi me ।। śambarāntakaro jajñe pradyumnaḥ kāmadarśanaḥ ।। sanatkumāra iti yaḥ purāṇe parigīyate । jahāra kṛṣṇasya sutaṃ śiśuṃ vai kālaśambaraḥ ।।
tato na nigṛhītaḥ sa dānavo yuddhadurmadaḥ ।। dorbhyām utkṣipya nagaraṃ svaṃ jagāma mahāsuraḥ ।। nāmnā māyāvatī nāma māyeva śubhadarśana ।। tasyā mahiṣyā nāthinyā dānavaḥ kālacoditaḥ ।।
māyāvatī tu taṃ dṛṣṭvā saṃprahṛṣṭatanūruhā । harṣeṇa mahatā yuktā punaḥ punar udaikṣata ।। atha tasyā nirīkṣantyāḥ smṛtiḥ prādurbabhūva ha । ayaṃ sa mama kānto abhūt smṛtvaivaṃ cānvacintayat ।। ayaṃ sa nātho bhartā me yasyārthaṃ hi divāniśam । cintāśokahrade magnā na vindāmi ratiṃ kvacit ।। ayaṃ bhagavatā pūrvaṃ devadevena śūlinā । kheditena kṛto anaṅgo dṛṣṭo jātyantare mayā ।। katham asya stanaṃ dāsye mātṛbhāvena jānatī । bhartur bhāryā tv ahaṃ bhūtvā vakṣye vā putra ity uta ।। evaṃ saṃcintya manasā dhātryās taṃ sā samarpayat । rasāyanaprayogaiś ca śīghram evānvavardhayat ।। dhātryāḥ sakāśāt sa ca tāṃ śṛṇvan rukmiṇinandanaḥ । māyāvatīm avijñānān mene svām eva mātaram । māyāś cāsmai dadau sarvā dānavīḥ kāmamohitā ।। cikīrṣitajño nārīṇāṃ sarvāstravidhipāragaḥ ।। iṅgitaiś cāpi vīkṣantī prālobhayata sasmitā ।।
mātṛbhāvaṃ parityajya kim evaṃ vartase anyathā ।। yā putrabhāvam utsṛjya mayi kāmāt pravartase ।। tat tvam icchāmy ahaṃ devi kathitaṃ kas tv ayaṃ vidhiḥ ।। yā nareṣu prasajjante nagāgreṣu ghanā iva ।।
kathitaṃ tat tvam icchāmi kim idaṃ te cikīrṣitam ।। priyaṃ provāca vacanaṃ vivikte keśavātmajam ।। putras tvaṃ vāsudevasya rukmiṇyā nandivardhanaḥ ।। sūtikāgāramadhyāt tvaṃ śiśur uttānaśāyitaḥ ।।
pākaśāsanakalpasya hṛtas tvaṃ śambareṇa ha ।। atyarthaṃ śrāmyate vīra vivatsā saurabhī yathā ।। iha tvāṃ nābhijānāti bālam evāpavāhitam ।। vīra naivaṃvidhān putrān dānavā janayanti hi ।।
rūpaṃ te saumya paśyantī sīdāmi hṛdi durbalā ।। tanme manasi vārṣṇeya pratisaṃdhātum arhasi ।। yathā na mama putras tvaṃ na putraḥ śambarasya ca ।। kāmadevaś ca vīra tvaṃ ratiṃ māṃ viddhi vai prabho । śaṃkarasya ca śāpena tvam anaṅgagatiḥ purā ।। tat kālamāyayā rūpaṃ kṛtvā daityasya veśmani । viśīrṇā sāham uṣitā daityasyāsya ca veśmani ।
cakrāyudhātmajaḥ kruddhaḥ śambaraṃ sa samāhvayat ।। aṣṭamyāṃ nihato yuddhe māyayā kālaśambaraḥ ।। gṛhya māyāvatīṃ devīṃ svām agacchat purīṃ pituḥ ।। ājagāma purīṃ ramyāṃ rakṣitāṃ tejasā pituḥ ।।
māyāvatyā saha tayā rūpavān iva manmathaḥ ।। vismitāś caiva hṛṣṭāś ca bhīrāś caivābhavaṃs tadā ।। prekṣantyo hṛṣṭavadanāḥ pibantyo nayanāsavam ।। abhavan snigdhasaṃkalpāḥ prahṛṣṭāḥ kṛṣṇayoṣitaḥ ।।
sapatnīśatasaṃkīrṇā sabāṣpā vākyam abravīt ।। yādṛk svapno mayā dṛṣṭo niśāyā yauvane gate । kaṃsāriṇā samānīya dattaṃ sāhārapallavam ।। śaśiraśmipratīkāśaṃ muktādāma ca śobhanam । keśavenāṅkam āropya mama kaṇṭhe nyabadhyata ।। śyāmā sucārukeśā strī śuklāmbaravibhūṣitā । padmahastā nirīkṣantī praviṣṭā mama veśmani ।। tayā punar ahaṃ gṛhya snāpitā rucirāmbunā ।। kuśeśayamayīṃ mālāṃ strī saṃgṛhyātha pāṇinā । mama mūrdhany upāghrāya dattā srak sā tayā mama ।। evaṃ svapnaṃ kīrtayantī rukmiṇī hṛṣṭamānasā । sakhījanavṛtā devī kumāraṃ vīkṣya taṃ muhuḥ । ity ato anantaraṃ tatra abravīd vākyam eva tat । idṛśaḥ kāmasaṃkāśo yauvane prathame sthitaḥ ।। kim arthaṃ cāmbudaśyāma sabhāryas tvam ihāgataḥ ।।
bhaved yadi na nītaḥ syāt kṛtāntena balīyasā ।। vijñāto asi mayā cihnair vinā cakraṃ janārdanaḥ ।। mūrdhavakṣobhujais tulyo halinaḥ śvaśurasya me ।। aho janārdanasyāsya divyā tvam aparā tanuḥ ।।
nāradasya vacaḥ śrutvā śambarasya vadhaṃ prati ।। snuṣāṃ māyāvatīṃ caiva hṛṣṭacetā janārdanaḥ ।। ayaṃ te devi saṃprāptaḥ putraś cāpadharaḥ prabhuḥ ।। hatā māyāś ca tāḥ sarvā yābhir devān abādhata ।।
mā ca te śambarasyeyaṃ patnīty evaṃ vyathā bhavet ।। netrāgninā tryambakasya śūlapāṇeḥ purā yuge । māyārūpeṇa taṃ daityaṃ mohayaty asakṛc chubhā ।। atmamāyāmayaṃ rūpaṃ kṛtvā śambaram āviśat ।।
lokakāntasya sāhāyyaṃ kariṣyati manomayam ।। cirapranaṣṭaṃ ca sutaṃ bhajasya punarāgatam ।। śrutvā tu vacanaṃ devī kṛṣṇenodāhṛtaṃ tadā । praharṣam atulaṃ lebhe rukmiṇī vākyam abravīt ।। aho dhanyatarāsmīti vīraputrasamāgamāt । adya me saphalaḥ kāmaḥ pūrṇaś cādya manorathaḥ । cirapranaṣṭaputrasya darśanaṃ priyayā saha ।। āgaccha putra bhavanaṃ viśasva saha bhāryayā ।। tato abhivādya caraṇau govindaṃ mātaraṃ ca saḥ । pradyumnaḥ pūjayām āsa halinaṃ ca mahābalam ।। utthāpya taṃ pariṣvajya mūrdhny upāghrāya vīryavān । pradyumnaṃ balināṃ śreṣṭhaṃ keśavaḥ paravīrahā ।। snuṣāṃ cotthāpya tāṃ devīṃ rukmiṇī rukmabhūṣaṇāṃ । pariṣvajyopasaṃgṛhya snehād gadgadabhāṣiṇī ।। sametaṃ bhavanaṃ patnyā śacyendram aditir yathā । praveśayām āsa tadā rukmiṇī sutam āgatam । evam uktā tu kṛṣṇena rukmiṇī yoṣitāṃ varā । putraṃ prītyā pariṣvajya mūrdhni cāghrāya tāṃ snuṣām । gṛhaṃ praveśayām āsa snuṣayā saha bhāminī । tam eva māsaṃ sāmbas tu jāmbavatyām ajāyata ।।
rāmād anantaraṃ caiva mānitaḥ sarvavṛṣṇibhiḥ ।। rāmasyaiva priyasutaḥ so abhavaj jyeṣṭha ity api । nihatāmitrasāmantaḥ śakrodyānaṃ yathāmaraḥ ।। janārdanabhayāc caiva na śāntiṃ lebhire nṛpāḥ ।।
duryodhanasya yajñe vai sameyuḥ sarvapārthivāḥ ।। purīṃ dvārāvatīṃ caiva niviṣṭāṃ sāgarāntare ।। śriyaṃ draṣṭuṃ hṛṣīkeśam ājagmuḥ kṛṣṇamandiram ।। pāṇḍavapramukhāś caiva dhṛṣṭadyumnādayo nṛpāḥ ।।
ājagmur yādavapurīṃ govindabhujapālitām ।। viviśur yojanāḍhyāsu svāsu svāsv avanīṣv atha ।। dūtair ājñāpito devo balabhadrapurogamaḥ । sātyakiṃ purataḥ kṛtvā sasainyaḥ sapadānugaḥ ।। śārṅgaṃ ca dhanur ādāya kiṃ syād iti vicintayan । samīpaṃ mānavendrāṇāṃ niryayau kamalekṣaṇaḥ ।।
vyarājata yaduśreṣṭhaḥ śaradīva nabhaḥśaśī ।। kṛtvā siṃhāsane kṛṣṇaḥ kāñcane niṣasāda ha ।। siṃhāsaneṣu citreṣu pīṭheṣu ca janādhipāḥ ।। surāṇām asurāṇāṃ ca sadane brahmaṇo yathā ।।
idaṃ provāca bhagavān kṣatriyān draṣṭum āgatān । sarvan etan nṛpatayo yuṣmākaṃ samudāhṛtam ।। yad asmākaṃ nṛpaśreṣṭhās tulyaṃ tad bhavatāṃ sadā । gṛhyatāṃ vasu yad divyaṃ yatheṣṭaṃ nṛpasattamāḥ ।। te tatheti jagannātham ūcur yādavasaṃsadi । yadūnāṃ pārthivānāṃ ca keśavasyopaśṛṇvataḥ ।। taṃ dṛṣṭvā devadeveśaṃ prahṛṣṭāḥ kṣatriyās tadā । tumulaṃ durdinaṃ cāsīt savidyut stanayitnumat ।।
saṃveṣṭitajaṭābhāro vīṇāsaktena bāhunā ।। gāyann eva harīṃ sāmnā vasantaṃ yadusaṃsadi । nārado agniśikhākāraḥ śrīmāñ śakrasakho muniḥ ।। tad uddhatamahāmeghaṃ durdinaṃ vyapakṛṣyata ।।
āsanasthaṃ yaduśreṣṭam uvāca munir avyayaḥ ।। dhanyaś cāsi mahābāho loke nānyo asti kaś cana ।। āścaryaś caiva dhanyaś ca dakṣiṇābhiḥ sahety aham ।। kṛṣṇa paryāptavākyo asmi gamiṣyāmi yathāgatam ।।
guhyaṃ mantram ajānanto vacanaṃ nāraderitam ।। dakṣiṇābhiḥ sahety evaṃ pratyukte api ca nārade ।। yadi śrāvyam idaṃ kṛṣṇa śrotum icchāmi tattvataḥ ।। śrotavyaṃ nāradas tv eṣa dvijo vaḥ kathayiṣyati ।।
yat tvayābhihitaṃ vākyaṃ mayā ca pratibhāṣitam ।। prabhavaṃ tasya vākyasya pravaktum upacakrame ।। asya praśnasya mahato yathā pāram ahaṃ gataḥ ।। carāmy ekaḥ kṣapāpāye saṃdṛśyati divākare ।।
krośamaṇḍalavistāraṃ tāvadvṛttaṃ samantataḥ ।। mama vīṇākṛtiṃ kūrmaṃ gajacarmacayopamam ।। tvam āścaryaśarīro asi kūrma dhanyaś ca me mataḥ ।। toye carasi niḥśaṅkaḥ kiṃ cid apy avicintayan ।।
kim āścaryaṃ mayi mune dhanyaś cāhaṃ kathaṃ vibho ।। yatrāham iva sattvāni caranty ayutaśo jale ।। dhanyāsi tvaṃ nadīśreṣṭhe nityam āścaryadarśane ।। hradinī sāgaraṃ yāsi rakṣantī tāpasālayān ।।
nāradaṃ devagandharvaṃ śakrasya dayitaṃ dvijam ।। tava satye niviṣṭasya vākyaṃ māṃ pratibādhate ।। yatrāham iva vistīrṇāḥ śataśo yānti nimnagāḥ ।। tena khalv asi yonis tvam ambhasāṃ salileśvaraḥ ।।
imāḥ samabhigacchanti patnyo lokanamaskṛtāḥ ।। svaṃ jalaughatalaṃ bhittvā vyutthitaḥ pavaneritaḥ ।। ṛte tu pṛthivīṃ loke kim āścaryam ataḥ param ।। kautūhalasam āviṣṭo hy abruvaṃ jagato gatim ।।
āścaryā cāsi bhūteṣu mahatyā kṣamayā yute ।। kṣamā tvattaḥ prasūtā ca karma cāmbaragāminām ।। vihāya sahajaṃ dhairyam atha māṃ pratyabhāṣata ।। nāsmi dhanyā na cāścaryā pārakyeyaṃ dhṛtir mama ।।
eṣv āścaryāṇi dṛśyante ete lokasya setavaḥ ।। dhanyā bhanto dṛśyante bahvāścaryāś ca bhūdharāḥ ।। tena ratnākarāḥ sarve bhavanto bhuvi śāśvatāḥ ।। ūcur māṃ sāntvayuktāni vacāṃsi vanaśobhitāḥ ।।
asmākam īśvaraḥ śūlī giriśo vṛṣabhadhvajaḥ । nāś caryo vāpi dhanyo vā tasmāt parataro bhuvi ।। vihāya taṃ mahādevaṃ nāsmān stotum ihārhasi ।। iti teṣāṃ vacaḥ śrutvā kailāsam aham āgataḥ ।
dṛṣṭvā taṃ pārvatīśānam abruvaṃ vacanaṃ tadā ।। devadeva mahādeva nīlakaṇṭha vṛṣadhvaja । āścaryo asi bhavān eko dhanyas tvaṃ jagatīpate । tvattaḥ parataro nāsti devo jagati kaś cana ।।
yad idaṃ dṛśyate deva bhuvanaṃ sacarācaram । tasyādhāras tvam evāsi sarvasya tripurāntaka ।। atha mām abravīd devo virūpākṣas trilocanaḥ । nāhaṃ dhanyo na cāścaryo naivaṃ māṃ vaktum arhasi ।
mattaḥ parataro jñeyo jagat sraṣṭā dvijottama । brahmā prajāpatir dhanyaḥ sa cāścaryaḥ sureṣv api ।। tasya vākyasya paryāyaṃ paryāptam iva lakṣaye ।। pāraṃparyād upagataḥ praṇāmāvanatānanaḥ ।।
āścaryo bhagavān eko dhanyaś ca jagato guruḥ ।। tvattaḥ sarvam idaṃ jātaṃ jagat sthāvarajaṃgamam ।। bhavanti sarvadeveśa dṛśyaṃ sarvam idaṃ vapuḥ ।। teṣāmevāsi yat sraṣṭā lokānām api saṃbhavaḥ ।।
dhanyāścaryāśritair vākyaiḥ kiṃ māṃ nārada bhāṣase ।। ye lokān dhārayanti sma devās tattvārthadarśinaḥ ।। tanmayaṃ viddhi māṃ vipra dhṛto ahaṃ tair mayā ca te ।। vedopasthānikāṃ cakre matiṃ saṃkrāntavistarām ।।
uvāca caināṃś caturo mantrapravacanārcitān ।। ādhārāś caiva viprāṇām evam āha prajāpatiḥ ।। yuṣmat parataraṃ nāsti śrutyā vā tapasāpi vā ।। āścaryāś caiva dhanyāś ca yajñāś cātmaparāyaṇāḥ ।।
svayaṃbhuvo apīha parā vedānāṃ ca parā gatiḥ ।। tato aham abruvaṃ yajñān gṛhasthāgnipuraskṛtān ।। brahmaṇābhihitaṃ vākyaṃ yan me vedair iheritam ।। dhanyāḥ khalu bhavanto ye dvijātīnāṃ svavaṃśinaḥ ।।
bhāgaiś ca tridaśāḥ sarve mantraiś caiva maharṣayaḥ ।। pratyūcur māṃ paraṃ vākyaṃ sarve yūpadhvajāḥ sthitāḥ ।। āścaryaṃ paramaṃ viṣṇuḥ sa hy asmākaṃ parā gatiḥ ।। tat sarvaṃ puṇḍarīkākṣo lokamūrtiḥ prayacchati ।।
so api dhanyo mahābāhur dakṣiṇāsahitaḥ kratuḥ । yad rūpaṃ puṇḍarīkākṣo dakṣiṇāpriyayā saha । dṛṣṭaś cāyaṃ mayā viṣṇur bhavadbhir abhisaṃvṛtaḥ ।। dhanyaś cāsīti bhavatāṃ madhyastho hy atra pārthivāḥ ।। dakṣiṇābhiḥ sahety evaṃ paryāptaṃ vacanaṃ mama ।।
dakṣiṇābhiḥ sahety evaṃ praśno mama samāptavān ।। sadakṣiṇe asmin puruṣe tad vākyaṃ paryayāgatam ।। tad etat sarvam ākhyātaṃ sādhayāmi yathāgatam ।। nārāyaṇaparā vedā nārāyaṇaparā makhāḥ । nārāyaṇaparaṃ jñānaṃ nārāyaṇaparaṃ tapaḥ ।। na ca nārāyaṇād anyat triṣu lokeṣu vidyate । nārāyaṇātmakam idaṃ jagat sthāvarajaṅgamam ।। iyaṃ hi vedārthagatiḥ sanātanī ।nṛpā yadi śroṣyatha madvacaḥ param ।idaṃ tu satyaṃ sakalaṃ nṛpottamā ।ity evam uktvā sa divaṃ jagāma ha ।
vismitāḥ svāni rāṣṭrāṇi jagmuḥ sabalavāhanāḥ ।। viṣṇuṃ jiṣṇuṃ hṛṣīkeśaṃ govindaṃ garuḍadhvajam । parāt parataraṃ brahma nārāyaṇam anāmayam ।। sarvavedāntavedyaṃ ca namaskṛtya guruṃ harim । dhanyo ayaṃ nārado yasmād dṛṣṭaḥ sākṣād dhariḥ svayam ।। dhanyā vayaṃ jagannāthaṃ nāradena vibodhitāḥ । sarve prītā jagannāthaṃ tuṣṭuvuḥ puruṣottamam ।। ko nāma viṣṇur ity evam anye mūḍhā narādhamāḥ । dhanyāḥ sarvaṃ vāsudeva iti tattvārthatatparam ।। iti tattvena vijñāya nṛpā nārāyaṇaṃ param । tataḥ pradakṣiṇaṃ kṛtvā namaskṛtya punaḥ punaḥ । svam eva bhavanaṃ vīro viveśa yadupuṃgavaḥ ।। kṛtārthāḥ sarvathā vipra nārāyaṇasamāśrayāt ।
jātā hi vayam adyaiva tatkathāśravaṇād dvija । ity uktaḥ sa smitaṃ kṛtvā praṇamya munipuṃgavam । māhātmyaṃ śrotum icchāmi paramaṃ dvijasattama ।। karmaṇām anusaṃdhānaṃ purāṇasya mahātmanaḥ ।।
govindasya mahārāja śrūyatām idam uttamam ।। gāṇḍīvadhanvā bībhatsur māhātmyaṃ keśavasya yat ।। yudhiṣṭhiraṃ jitāmitram iti tac chṛṇu kaurava ।। nyavasaṃ pūjitas tatra bhojavṛṣṇyandhakottamaiḥ ।।
ekāhena mahābāhuḥ śāstradṛṣṭena karmaṇā ।। kṛṣṇaṃ vijñāpayām āsa paritrāhīti cābravīt ।। caturthāṃśaṃ hi dharmasya rakṣitā labhate phalam ।। brūhi tattvena bhadraṃ te yady api syāt suduṣkaram ।।
trayo hṛtāś caturthaṃ tvaṃ kṛṣṇa rakṣitum arhasi ।। yathā dhriyed apatyaṃ me tathā kuru janārdana ।। rakṣā ca brāhmaṇe kāryā sarvāvasthāgatair api ।। māṃ niyojaya govinda rakṣiṣyāmi dvijaṃ bhayāt ।।
rakṣyasīty evam uktas tu vrīḍito asmi narādhipa ।। gamyatāṃ kauravaśreṣṭha śakyate yadi rakṣitum ।। ṛte rāmaṃ mahābāhuḥ pradyumnaṃ ca mahābalam ।। tam agrato dvijaṃ kṛtvā prayātaḥ saha senayā ।।
viśrāntavāhanāḥ sarve vāsāyopagatās tadā ।। samantād vṛṣṇisainyena parikṣitya janavrajam ।। dīptāyāṃ diśi vāśanto bhayam āvedayanti me ।। papāta mahatī colkā pṛthivī cāpy akampata ।।
yogam ājñāpayaṃ tatra janasyotsukacetasaḥ ।। sarve yuktarathāḥ sajjāḥ svayaṃ cāhaṃ tathābhavam ।। upāgamya bhayād asmān idaṃ vacanam abravīt ।। yattā bhavantas tiṣṭhantu na bhaved vañcanā yathā ।।
tasya viprasya bhavane hriyate hriyate iti ।। hāheti hriyamāṇasya na ca paśyāmi rākṣasam ।। viṣṭambhitā diśaḥ sarvā hṛta eva sa bālakaḥ ।। vācaḥ sa paruṣās tīvrāḥ śrāvayām āsa māṃ tadā ।।
mām eva hi viśeṣeṇa brāhmaṇaḥ paryabhāṣata ।। śṛṇu vākyam idaṃ śeṣaṃ yat tvam arhasi durmate ।। yadi syād iha govindo naitad atyāhitaṃ bhavet ।। pāpasyāpi tathā mūḍha bhāgaṃ prāpnoty arakṣitā ।।
moghaṃ gāṇḍīvam etat te moghaṃ vīryaṃ yaśaś ca te ।। arjuno asmīti yā buddhiḥ sā vṛthā satyam ity uta । saha vṛṣṇyandhakasutair yatra kṛṣṇo mahādyutiḥ ।। vrīḍitaḥ śokasaṃtapto govindenopalakṣitaḥ ।।
vinindan kṛṣṇasaṃnidhau । mauḍhyaṃ paśyata me yo ahaṃ śraddadhe klībakatthanam ।। na pradyumno nāniruddho na rāmo na ca keśavaḥ । yasya śaktāḥ paritrātuṃ ko anyas tadaviteśvaraḥ ।।
dhig arjunaṃ vṛthāvādaṃ dhig ātmaślāghino dhanuḥ ।। daivopasṛṣṭo yo maurkhyād āgacchati ca durmatiḥ ।। evaṃ śapati viprarṣau vidyām āsthāya vaiṣṇavīm । yayau saṃyaminīṃ vīro yatrāste bhagavān yamaḥ ।।
viprāpatyam acakṣāṇas tata aindrīm agāt purīm । āgneyīṃ nair ṛtīṃ saumyāṃ vāyavyāṃ vāruṇīṃ tathā ।। rasātalaṃ nākapṛṣṭhaṃ dhiṣṇyāny anyāny udāyudhaḥ ।। tato alabdhvā dvijasutam anistīrṇapratiśravaḥ ।
agniṃ vivikṣuḥ kṛṣṇena pradyumnena niṣedhitaḥ ।। darśaye dvijasūnuṃ te māvajñātmānam ātmanā । kīrtiṃ ta ete vipulāṃ sthāpayiṣyanti mānavāḥ ।। iti saṃbhāṣya māṃ snehāt ।
sāntvayitvā ca taṃ vipram idaṃ vacanam abravīt ।। yojayāśvān iti tadā dārukaṃ pratyabhāṣata ।। mām uvāca tataḥ śauriḥ sārathyaṃ kriyatām iti ।। prayātāḥ sma diśaṃ saumyām udīcīṃ kauravarṣabha ।।
apaśyaṃ samatikramya sāgaraṃ makarālayam ।। prāñjaliḥ samupasthāya kiṃ karomīti cābravīt ।। rathapanthānam icchāmi dattaṃ nadanadīpate ।। prasīda bhagavan maivam anyo apy evaṃ gamiṣyati ।।
tvayā pravartite gādhe yāsyāmi gamanīyatām ।। evaṃ niścitya govinda yat kṣamaṃ tat samācara ।। mām ṛte na pumān kaścid anyas tvāṃ dharṣayiṣyati ।। abhiśāpabhayād bhīto bāḍham evaṃ bhaviṣyati ।।
rathena sahasūtena sadhvajena ca keśava ।। mānuṣās te na jānīyur vividhān ratnasaṃcayān ।। na hi kaścit pramāṇaṃ te ratnānāṃ vetsyate naraḥ ।। stambhitena yathā bhūmau maṇivarṇena bhāsvatā ।।
kṣaṇena samatikrāntā gandhamādanam eva ca ।। jayanto vaijayantaś ca nīlo rajataparvataḥ ।। varṇarūpāṇi bibhranto vividhāny adbhutāni ca ।। tāṃś cāpi pratijagrāha vidhivan madhusūdanaḥ ।।
vivaraṃ gacchato me adya rathamārgaḥ pradīyatām ।। pradaduḥ kāmato mārgaṃ gacchato bharatarṣabha ।। asaktaṃ ca ratho yāti meghajāleṣv ivāṃśumān ।। sapta dvīpān sasindhūṃś ca sapta sapta girīn atha । lokālokaṃ tathātītya viveśa sumahat tamaḥ ।
paṅkabhūtaṃ hi timiraṃ sparśād vijñāyate anagha ।। aśvā nāśaknuvan gantuṃ tato'haṃ saṃbhramānvitaḥ । tad āsādya hayā rājan niṣprayatnās tataḥ sthitāḥ ।। ākāśaṃ darśayām āsa rathapanthānam ūttamam ।।
bhaviṣyāmīti saṃjñā me bhayaṃ ca vigataṃ mama ।। sarvalokaṃ samāviśya sthitaṃ puruṣavigraham ।। ratha eva sthitaś cāhaṃ sa ca brāhmaṇasattamaḥ ।। caturo bālakān gṛhya brāhmaṇasyātmajāṃs tadā ।।
trayaḥ pūrvaṃ hṛtā ye ca sadyojātaś ca bālakaḥ ।। ahaṃ ca paramaprīto vismitaś cābhavaṃ nṛpa ।। yathāgatā nivṛttāḥ sma tathaiva bharatarṣabha ।। asaṃprāpte ardhadivase vismito ahaṃ tataḥ punaḥ ।।
dhanena tarpayitvā ca gṛhaṃ prāsthāpayat tadā ।। viprāṇām ṛṣikalpānāṃ kṛtakṛtyo abhavat tadā ।। arcayitvā sahasrāṃśuṃ bhāskaraṃ bhuvaneśvaram । sātyakiṃ purataḥ kṛtvā bhojayām āsa vṛṣṇipān ।।
tataḥ sabhāṃ praviṣṭāḥ sma saha vṛṣṇipuraḥsaraiḥ । vicitrāś ca kathā divyāḥ kathayām āsa bhārata ।। apṛcchaṃ tad yathāvṛttaṃ kṛṣṇaṃ yad dṛṣṭvān aham ।। parvatānāṃ ca vivaraṃ kṛtaṃ te katham acyuta ।।
yac ca tat paramaṃ tejaḥ praviṣṭo asi kutaś ca tat ।। yac ca te dīrgham adhvānaṃ saṃkṣiptaṃ tat kathaṃ punaḥ ।। yo ayaṃ dīrgho mahāmārgaḥ saṃkṣiptaḥ kena hetunā । etat sarvaṃ yathāvṛttam ācakṣva mama keśava ।।
viprārtham eṣyate kṛṣṇo nāgacched anyatheti hi ।। ahaṃ sa bharataśreṣṭha mattejas tat sanātanam ।। tāṃ praviśya bhavantīha muktā bharatasattama ।। tat padaṃ paramaṃ brahma sarvaṃ vibhajate jagat ।।
ādityavarṇaṃ vimalaṃ tamaḥpāre pratiṣṭhitam । samudraḥ stabdhatoyo aham ahaṃ stambhayitā jalam ।। paṅkabhūtaṃ hi timiraṃ dṛṣṭavān asi yad dhi tat । ahaṃ tamo ghanībhūtam aham eva ca pāṭakaḥ ।।
yac ca taṃ dīrgham adhvānaṃ kṛtaṃ cāpi gatāgatam । yogaśaktyā gataś cāhaṃ kṣipram āgatavāṃs tataḥ । candrādityau mahāśailāḥ saritaś ca sarāṃsi ca । cāturvarṇyaṃ matprasūtaṃ cāturāśramyam eva ca ।। cāturvedyasya kartāham iti budhyasva bhārata ।।
priyo me asi jagatpate । punaś ca paramaṃ tattvaṃ । paraṃ tattvaṃ suraśreṣṭha tvāṃ prapanno asmi mādhava । pṛcchāmi tvāṃ prapanno ahaṃ namas te puruṣottama ।।
ukthyaṃ bṛhadrathaṃ caiva mattas tad viddhi pāṇḍava ।। tena te kathayiṣyāmi nānyathā vaktum utsahe । vetsyase māṃ yathātattvaṃ tad vyākhyāsyāmi te anagha ।। brahmā rudras tathendraś ca varuṇaś ca tathā yamaḥ ।
kuberaś ca tathā cānye dikpālāḥ sanakādayaḥ । ṛṣayo devatā yajñā mattejo bharatarṣabha ।। muhūrtāś ca kalāś caiva kṣaṇāḥ saṃvatsarās tathā ।। vidyāś ca veditavyaṃ ca mattaḥ prādurbhavanti vai ।।
sac cāsac ca mamaivātmā sad asac caiva yat param ।। idam apy aparaṃ bhūyaḥ śṛṇu guhyaṃ sanātanam ।। sarveṣv api ca vedeṣu purāṇesu ca kṛtsnaśaḥ । yad agryaṃ kathitaṃ pārthaṃ sarvair munivaraiḥ sadā ।। varṇatrayasamāyuktam ṛgyajuḥsāmalakṣitam । praṇavākhyaṃ mahābāho viddhi māṃ jagatīpate ।। idaṃ japan mahābāho māṃ namaskuru yatnataḥ । tato māṃ vetsyase samyak satyam etac chapāni te ।। anyat sarvaṃ mahābāho vihāyaitat paro bhava । idam eva paraṃ śreyo nātra kāryā vicāraṇā । tathaiva ca mano nityam abhavan me janārdane ।। yan māṃ pṛcchasi rājendra bhūyaś cāto janārdane ।।
pūjayām āsa manasā govindaṃ puruṣottamam ।। rājabhiś ca tathāsannair ye tatrāsan samāgatāḥ ।। karmāṇy aparimeyāni śrotum icchāmi tattvataḥ ।। asaṃkhyeyāni divyāni prākṛtāny api sarvaśaḥ ।।
prabrūyāḥ sarvaśas tāta tāni me vaktum arhasi ।। karmāṇy uktāni vai rājan bhūyaś caiva śrutāni te ।। gantuṃ bharataśārdūla vistarasya mahātmanaḥ ।। ānupūrvyā pravakṣyāmi śṛṇuṣvaikamanā nṛpa ।।
rāṣṭrāṇi nṛpamukhyānāṃ kṣobhitāni mahīkṣitām ।। yadūnām antaraprepsur vicakro dānavo hataḥ ।। samudramadhye duṣṭātmā narako dānavo hataḥ ।। nirjitaś caiva bhagavān varuṇo lohitahrade ।।
śiśupālaś ca saṃpūrṇe kilbiṣaikaśate hataḥ ।। mahāmṛdhe mahārāja jitvā jīvan visarjitaḥ ।। sālvaś ca vijitaḥ saṃkhye saubhaś ca vinipātitaḥ ।। hayagrīvaś ca nihato nṛpāś cānye mahābalāḥ ।।
rathena jitvā nṛpatīn gāndhāratanayā hṛtā ।। dāhitaṃ ca vanaṃ ghoraṃ puruhūtasya khāṇḍavam ।। dautyaṃ ca tatkṛtaṃ ghoraṃ vigrahe janamejaya ।। nivṛtte bhārate yuddhe pratidāsyāmi te sutān ।।
api satyaṃ ca kṛtavān kuntyā niryātya pāṇḍavān । yavanaś ca hataḥ saṃkhye kāla ity abhiviśrutaḥ ।। vijitau yudhi durdharṣau jāmbavāṃś ca parājitaḥ ।। gatau vaivasvatavaśaṃ jīvitau tasya tejasā ।।
nirjitau haṃsaḍibhakau hiḍimbaś caiva rākṣasaḥ । janamejaya yuddheṣu yathā te kathitaṃ purā ।। bhūya eva mahābāhor yadusiṃhasya dhīmataḥ । tvattaḥ śrutavatāṃ śreṣṭha vāsudevasya dhīmataḥ ।।
tad ahaṃ śrotum icchāmi vistareṇa tapodhana ।। kathaṃ ca devadevasya putratvam asuro gataḥ । yo abhiguptaḥ svayaṃ brahmañ śaṃkareṇa mahātmanā । sahavāsaṃ gateneha sagaṇena guhena ca ।। baler balavataḥ putro jyeṣṭho bhrātṛśatasya yaḥ । vṛto bāhusahasreṇa divyāstraśatadhāriṇā । asaṃkhyaiś ca mahākāyair māyāśatasahair balaiḥ । māyāśatabalair daityair amarādibhir arcitaḥ । saṃrabdho dvaṃdvayuddhārthī jīvan muktaḥ kathaṃ ca saḥ ।। manuṣyaloke bāṇena yathābhūd vigraho mahān ।।
baliputro raṇaślāghī jitvā jīvan visarjitaḥ ।। nityaṃ sāṃnidhyatā caiva gāṇapatyaṃ tathākṣayam ।। yathā bāṇasya tad yuddhaṃ jīvan mukto yathā ca saḥ । yathā ca devadevasya putratvaṃ so asuro gataḥ । yadarthaṃ ca mahad yuddhaṃ tat sarvam akhilaṃ śṛṇu ।। dṛṣṭvā vapuḥ kumārasya krīḍato asya mahātmanaḥ । baliputro mahāvīryo vismayaṃ paramaṃ gataḥ ।। tasya buddhiḥ samutpannā tapaś cartuṃ sudāruṇam । rudrasyārādhanārthāya yathāsya syām ahaṃ sutaḥ ।। tato aglapayad ātmānaṃ tapasā so asurottamaḥ । devaś ca paramaṃ toṣaṃ jagāma ca sahomayā ।। nīlakaṇṭhaḥ parāṃ prītiṃ gatvā cāsuram abravīt । varaṃ vṛṇīṣva bhadraṃ te yat te manasi vartate ।। atha bāṇo abravīd vākyaṃ devadevaṃ sanātanam । devyāḥ putratvam icchāmi tvayā dattaṃ trilocana ।। śaṃkaraś ca tathety uktvā rudrāṇīm idam abravīt । kanīyān kārtikeyasya putro ayaṃ pratigṛhyatām ।। yatrotthito mahāsenaḥ so agnijo rudhire pure । tatroddeśe puraṃ cāsya bhaviṣyati na saṃśayaḥ ।। nāmnā tac choṇitapuraṃ bhaviṣyati purottamam । mayābhiguptaṃ śrīmantaṃ na kaścit prasahiṣyati ।। tataḥ sa nivasan bāṇaḥ pure śoṇitasāhvaye । rājyaṃ praśāsate divyaṃ kṣobhayan sarvadevatāḥ ।। atha vīryamadotsikto bāṇo bāhusahasravān । acintayan devagaṇān yuddham ākāṅkṣate sadā ।। dhvajaṃ cāsya dadau prītaḥ kumāro hy agnitejasam । vāhanaṃ caiva bāṇasya mayūraṃ dīptatejasam ।। na devā na ca gandharvā na yakṣā na ca pannagāḥ । tasya yuddhe vyatiṣṭhanta devadevasya tejasā ।। tryambakenābhiguptaś ca darpotsikto mahāsuraḥ । bhūyo mṛgayate yuddhaṃ śūlinaṃ so abhyagacchata । ārādhya ca jagannāthaṃ śaṃkaraṃ vṛṣavāhanam । śūlinaṃ bhasmadigdhāṅgaṃ girivāsarataṃ sadā ।। jaṭinaṃ muṇḍinaṃ nityaṃ tryakṣaṃ girisutāśrayam । tuṣṭāva devam īśānaṃ vareṣyaṃ varadaṃ śivam ।। namas te bhasmadigdhāṅga śūline te namo namaḥ । namo virūparūpāya śmaśānaniratāya ca ।। harāya harirūpāya śaṃkarāya namo namaḥ । namas tubhyaṃ virūpākṣa vyāghracarmanivāsine ।। namas tuṇḍāya devāya nagnāya vikaṭāya ca । jñānapradāyine tubhyaṃ yogine yatacetase ।। nama ādyāya bījāya vṛṣāya vṛṣarūpiṇe । namo ghorāya ghorāya ghoraghorāya te namaḥ ।। ghorapriyāya ghorāya rudrāya vṛṣaṇāya ca । vṛṣaskandhāya moghāya gadine khaṅgine namaḥ ।। muṇḍāyātha virūpāya vāmadevāya te namaḥ । namo dakṣamakhaghnāya bhaganetraharāya ca ।। namaḥ smaravināśāya guhapitre namo namaḥ । namas tubhyaṃ namas tubhyaṃ dvīpicarmanivāsine ।। namo namaḥ paśupate sarvātman sarvabhāvana । manoratho jagannātha pūryatāṃ tava bhāvanāt ।। evaṃ stuto jagannāthaḥ śūlī vṛṣabhaketanaḥ । dehi bāhusahasraṃ me devebhyaś cāpy avadhyatām । balisūnur idaṃ vākyaṃ papraccha vṛṣabhadhvajam ।।
mayā balamadotsekāt sasainyena tavāśrayāt ।। imaṃ deśaṃ samāgamya vasanti sma pure sukham । nākapṛṣṭham upāgamya nivasanti yathāsukham ।। ayudhyato vṛthā hy eṣāṃ bāhūnāṃ dhāraṇaṃ mama ।।
na me yuddhaṃ vinā deva ratir asti prasīda me ।। bhavitā bāṇa yuddhaṃ te tathā tac chṛṇu dānava ।। svasthāne sthāpitasyātha tadā yuddhaṃ bhaviṣyati ।। prasannavadano bhūtvā pādayoḥ patito abravīt ।।
diṣṭā sahasrākṣam ahaṃ vijetā punar āhave ।। pañcāñjaliśatair devaṃ pūjayan patito bhuvi ।। sadṛśaṃ prātsyase vīre yuddham apratimaṃ raṇe ।। harṣeṇābhyutthitaḥ śīghraṃ natvā sa vṛṣabhadhvajam ।।
yayau svabhavanaṃ yena yatra dhvajagṛhaṃ mahat ।। priyam āvedayiṣyāmi bhavato manaso anugam ।। yenāham iha saṃprāptaḥ kumbhāṇḍa śṛṇu me vacaḥ । vismayot phullanayanaḥ praharṣād iva sattama ।।
tvattas tac chrotum icchāmi varaṃ kiṃ labdhavān asi । devadevaprasādāt tu skandasya ca mahātmanaḥ । īpsitaṃ kiṃ tvayā prāptaṃ tan me brūhi mahāsura । kaccin trailokyarājyaṃ te vyādiṣṭaṃ śṛlapāṇinā ।। kaccid viṣṇuparitrāsaṃ vimokṣyanti diteḥ sutāḥ ।। na viṣṇor bhayasaṃtrāsāt prayāsyanti diśo asurāḥ ।।
vibudhāvāsaniratā bhaviṣyanti mahāsurāḥ ।। salilaughād viniḥsṛtya kaccid rājyam avāpsyati ।। kaccid vairocaniṃ tāta drakṣyāmaḥ pitaraṃ tava ।। punaḥ pratyānayiṣyāmo jitvā sarvān divaukasaḥ ।।
kaccin nārāyaṇaṃ devaṃ jeṣyāmaḥ samitiṃjayam ।। yathā te hṛdayotkampaḥ sāśrubinduḥ pravartate ।। prāptavān asi sarveṣām asmākaṃ pārthivaṃ padam ।। bāṇo vācam asaṃsaktāṃ provāca vadatāṃ varaḥ ।।
nītimantam athāmātyam anayo nītimat tadā । tadā mayā mudā pṛṣṭaḥ śitikaṇṭhaḥ pratāpavān ।। tato ahaṃ patito mūrdhnā devadevasya dhīmataḥ । api prāpsyāmy ahaṃ yuddhaṃ manasas tuṣṭikārakam ।।
vijñaptaḥ sa mayā deva prāha māṃ vṛṣabhadhvajaḥ । prahasya suciraṃ kālam ukto adya vacanaṃ priyam ।। mayūradhvajabhaṅgas te bhaviṣyati yadāsura ।। tadā tvaṃ prāpsyase yuddhaṃ sumahad ditinandana ।
praṇamya śirasā devaṃ tavāntikam upāgataḥ ।। aho na śobhanaṃ rājan yad evaṃ bhāṣase vacaḥ ।। dhvajaḥ papāta vegena śakrāśanisamāhataḥ ।। praharṣam atulaṃ lebhe mene cāhavam āgatam ।।
nanādāntarhito bhūmau vṛṣadaṃśo jagarja ca ।। śoṇitaṃ śoṇitapure sarvataḥ puram antikāt ।। svapakṣe coditaḥ sūryo bharaṇīṃ samapīḍayat ।। śoṇitasyāsravan ghorā nipetus tārakā bhṛśam ।।
lokakṣayakare kāle nirghātaś cābhavan mahān ।। aniśaṃ cāpy avicchinnā vavur vātāḥ sudāruṇāḥ ।। trivarṇaḥ parigho bhānoḥ saṃdhyārāgam athāvṛṇot ।। bāṇasya janmanakṣatraṃ bhartsayann iva sarvaśaḥ ।।
arcitaḥ sarvakanyābhir dānavānāṃ mahātmanām ।। bāṇo balamadonmatto niścayaṃ nādhigacchati ।। bāṇasya sacivas tatra kīrtayan bahu kilbiṣam ।। utpātā hy atra dṛśyante kathayanto naśobhanam । tava rājyavināśāya bhaviṣyanti na saṃśayaḥ ।। vayaṃ cānye ca sacivā bhṛtyā ye ca tavānugāḥ । kṣayaṃ yāsyanti nacirāt sarve pārthiva durnayāt ।। yathā śakradhvajataroḥ svadarpāt patanaṃ bhavet । raṇam ākāṅkṣato mohāt tathā bāṇasya nardataḥ ।। devadevaprasādāt tu trailokyavijayaṃ gataḥ । utsekād dṛśyate nāśo yuddhākāṅkṣī nanarda ha ।
daityadānavanārībhiḥ sārdham uttamavikramaḥ ।। acintayac ca tattvārthaṃ tais tair utpātadarśanaiḥ ।। yuddham evābhilaṣate na doṣān paśyate madāt ।। apīdānīṃ bhaven mithyā sarvam utpātadarśanam ।।
tenotpanno api doṣo naḥ kaccid gacchet parābhavam ।। doṣāṇāṃ na bhaven nāśa iti me dhīyate matiḥ ।। daurātmyān nṛpater asya doṣabhūtā hi dānavāḥ ।। sa bhavaḥ kārttikeyaś ca kṛtavāso hi naḥ pure ।।
tad viśiṣṭaś ca bāṇo api bhavasya satataṃ priyaḥ ।। darpotsekāt tu nāśāya varaṃ yācitavān bhavam । yuddhahetoḥ sa lubdhas tu sarvathā na bhaviṣyati ।। yadi viṣṇupurogāṇām indrādīnāṃ divaukasām । bhavitā hy abhayat prāptir bhavahastāt kṛtā bhavet । śakto dātuṃ samāgamya bāṇasāhāyyakāṅkṣiṇoḥ ।। na ca devavaco mithyā bhaviṣyati kathaṃcana । bhaviṣyati mahad yuddhaṃ sarvadaityavināśanam ।
svastipraṇihitāṃ buddhiṃ cakāra sa mahāsuraḥ ।। yathā balir niyamitas tathā te yānti saṃkṣayam ।। devyā saha nadītīre ramye śrīmati sa prabhuḥ ।। sarvartukavane ramye gandharvapatayas tathā ।।
gandhoddāmam ivākāśaṃ nadītīraṃ ca sarvaśaḥ ।। vādyamānaiḥ sa śuśrāva gītam apsarasāṃ tadā ।। devadevaṃ suvapuṣaṃ sragviṇaṃ raktavāsasam ।। haraṃ sahomaṃ varadaṃ ramayanti manoramāḥ ।
bhavaṃ prasādayām āsa devī ca prāhasat tadā ।। prasādayantīm īśānaṃ prahasanty apsaroganāḥ । bhavasya pārṣadā divyā nānārūpā mahaujasaḥ ।। devyā hy anujñayā sarve krīḍante tatra tatra ha ।। atha te pārṣadās tatra rahasye suvipaścitaḥ । mahādevasya rūpeṇa tac cihnaṃ rūpam āsthitāḥ । nanṛtur bhūtapatayo vicitrābhinayānvitāḥ । devī prahāsaṃ mumuce tāś caivāpsarasas tadā ।। praharṣam atulaṃ cāpi lebhe prītamanā bhavaḥ ।।
devaṃ prakrīḍitaṃ dṛṣṭvā devyā saha nadīgatam ।। dīpyamānaṃ mahādevaṃ dvādaśādityatejasam । nānārūpaṃ vapuḥ kṛtvā devyāḥ priyacikīrṣayā । dhanyā hi bhartṛsahitā ramyanty evaṃ samāgatāḥ ।। manasā tv atha saṃkalpam uṣayā bhāṣitaṃ tathā ।
prāha devī tato vākyam uṣāṃ harṣayatī śanaiḥ ।। yathā devo mayā sārdhaṃ śaṃkaraḥ śatrusūdanaḥ ।। uṣā bhāvaṃ hṛdā cakre bhartrā raṃsye kadā saha ।। uṣe śṛṇuṣva kalyāṇi yadā saṃyogam eṣyasi ।।
dharṣayiṣyati yaḥ svapne sa te bhartā bhaviṣyati ।। apākrāmata harṣeṇa ramamāṇā yathāsukham ।। tataḥ sakhībhir hāsyantī harṣeṇotphullalocanā । tālikāsaṃnipātaiś ca anyonyaṃ jaghnur ūrjitāḥ ।। kiṃnaryo yakṣakanyāś ca nāgadaityeśakanyakāḥ । apsarogaṇakanyāś ca uṣāyāḥ sakhitāṃ gataḥ ।। uktā ca tatra tābhiḥ sā bhartā tava varānane । bhaviṣyaty acireṇaiva devyā vacanakalpitaḥ ।। na hi devyā vaco mithyā bhaviṣyati kadācana । rūpābhijanasaṃpannaḥ patiḥ saṃkalpitas tayā ।। uṣā sakhīnāṃ tad vākyaṃ pratipūjya yathāvidhi । dattaṃ manorathaṃ devyā bhāvayantī vyatiṣṭhata । jagāma bhagavān devaḥ svapuraṃ tripurāntakṛt ।
devadevo jagannātha upāraṃsīt tato haraḥ । gate ahani punaḥ sarvās tā nāryo jagmur adbhutāḥ ।। yayuḥ svān ālayān sarvā devī cādarśaṇaṃ gatā । puraṃ praviviśur hṛṣṭāḥ kāścid ākāśam āsthitāḥ ।।
dvādaśyāṃ śuklapakṣasya sakhīgaṇavṛtāṃ tadā ।। viveṣṭamānāṃ rudatīṃ devyā vacanacoditaḥ ।। śoṇitāktā prarudatī sahasaivotthitā niśi ।। citralekhā vacaḥ snigdham uvāca param ādbhutam ।।
baleḥ sutasutā ca tvaṃ prakhyātā kiṃ bhayānvitā ।। bhayadas tava vāmoru pitā devāntako raṇe ।। naivaṃvidheṣu vāseṣu bhayam asti varānane ।। ayaṃ devasamūhasya bhayadas te pitā raṇe ।।
airāvataḥ sa mṛdito gadayā cāsya bhāmini । nirāśo jīvite so abhūd vajrapāṇiḥ sahāmaraiḥ । mahāsuravaraḥ śrīmān baleḥ putro mahābalaḥ ।। evaṃ sābhihitā sakhyā bāṇaputrī yaśasvinī । svapnarūpaṃ yathā dṛṣtvaṃ nyavedayad aninditā । pitaraṃ kiṃ nu vakṣyāmi devaśatrum ariṃdamam ।। śreyo hi maraṇaṃ manye na me śreyo adya jīvitam ।। īpsito vā yatha ko api puruṣo adhigato hi me । jāgratīva yathāhaṃ syām avastheyaṃ kṛtā mama । niśāyāṃ jāgratī vāhaṃ nītā kena daśām imām ।
jīvituṃ spṛhayen nārī sādhvīnām agrataḥ sthitā ।। vilalāpa ciraṃ kālam uṣā kamalalocanā ।। ūcur aśruparītākṣya uṣāṃ sarvāḥ samāgatāḥ ।। kriyate na ca te subhru kaccid duṣṭaṃ manas tava ।।
prasabhaṃ devi saṃyogād yadi bhuktāsi bhāmini । vyabhicāreṇa te devi nāsti kaścid vyatikramaḥ ।। na ca svapnakṛto doṣo martyaloke asti sundari । evaṃ viprarṣayo devi dharmajñāḥ kathayanti vai । duṣṭā yā tribhir etais tu pāpā sā procyate bhuvi ।।
kathaṃ tvaṃ doṣaduṣṭā vai niyatā brahmacāriṇī ।। imām avasthāṃ nītā tvaṃ naiva dharmo vilupyate ।। tām āhur asatīṃ nāma satī tvam asi bhāmini ।। imām avasthāṃ nītāsi kālo hi duratikramaḥ ।।
kumbhāṇḍaduhitā vākyaṃ paramaṃ tv idam abravīt ।। tyaja śokaṃ viśālākṣi apāpā tvaṃ varānane । smṛtaṃ me yad idaṃ vākyaṃ yāthātathyena tac chṛṇu । samīpe devadevasya smara bhāmini tad vacaḥ ।। harmye śayānāṃ rudatīṃ strībhāvam upaneṣyati ।।
ity uvāca tato hṛṣṭā devī tava manogatam ।। tattvaṃ kim idam atyarthaṃ rodiṣīndunibhānane ।। abhavan naṣṭaśokā sā bāṇaputrī śubhekṣaṇā ।। smṛtvā tu vacanaṃ devyāḥ pratyuvāca sakhīṃ tadā ।
yathoktaṃ sarvam akhilaṃ prāptaṃ harmyatale mayā ।। vyādiṣṭaḥ sa kathaṃ jñeyas tatra kāryaṃ vidhīyatām ।। vyājahāra yathānyāyam arthatattvaviśāradā ।। kaścij jānāti tattvena kim idaṃ tvaṃ vihanyase ।।
kathaṃ jñeyo bhaved bhīru so asmābhī ratitaskaraḥ ।। rudatī prasabhaṃ bhuktā praviśyāntaḥpuraṃ sakhi ।। nagaraṃ lokavikhyātam ekaḥ śatrunibarhaṇaḥ ।। na śaktāḥ śoṇitapuraṃ praveṣṭuṃ bhīmavikramāḥ ।।
purīṃ śāsati bāṇe tu jitvā śakraṃ śacīpatim । praviṣṭaḥ śoṇitapuraṃ bāṇam ākramya mūrdhani ।। ko nu nāma jagaty asmin manaḥ kartuṃ mahāsure । śāsaty etat puraṃ devi manuṣyo jīvitaspṛhaḥ । praviśet tam avajñāya bāṇaṃ kiṃ vāpi dharṣaṇam । kas tasyā jīvitenārtho bhogair vā syāc chubhekṣaṇe ।।
prāpto devyāḥ prasādena pārvatyā mattakāśini ।। vijñeyo yasya putras tu yan nāmā yat kulaś ca saḥ ।। taccharaiś ca samāviddhā bhrāntalocanaviklavā । daśām antyāṃ samāsthāya nidrāsukhavimohitā ।
uvāca kumbhāṇḍasutāṃ kathaṃ jñāsyāmahe sakhi ।। tvam eva cintaya sakhi nottaraṃ pratibhāti me । svakārye muhyate loko yathā jīvaṃ labhāmy aham ।। uṣāyā vacanaṃ śrutvā rāmā vākyam idaṃ punaḥ । uvāca rudatīṃ caiva kubhāṇḍatanayā sakhīm ।। kuśalā te viśālākṣi sarvathā saṃdhivigrahe । apsarā citralekhā vai kṣipraṃ vijñāpyatāṃ sakhi ।। asyāḥ sarvam aśeṣeṇa trailokyaṃ viditaṃ sadā ।। evam uktā tadaivoṣā harṣeṇāgatavismayā । tām apsarasam ānāyya citralekhāṃ sakhīṃ priyām । kṛtāñjalipuṭā dīnā uṣā vacanam abravīt । sā tac chrutvā tu vacanam uṣāyāḥ parikīrtitam । āśvāsayām āsa sakhīṃ bāṇaputrīṃ yaśasvinīm । citralekhām apsarasaṃ praṇayāt tāṃ sakhīṃ sakhī ।। bhartāraṃ yadi me adya tvaṃ nānayiṣyasi matpriyam ।।
tyakṣyāmy ahaṃ priyān prāṇāṃs tataḥ kamalalocane ।। naiṣo arthaḥ śakyate asmābhir vettuṃ bhāmini suvrate ।। na kulena na varṇena na śīlena na rūpataḥ । na deśataś ca vijñātaḥ sa hi coro mayā sakhi । prāptuṃ tac chṛṇu me vākyaṃ yathā kāmam avāpsyasi ।।
uṣāṃ harṣayatī śanaiḥ ।yathā ca śakyate asmābhir । ye viśiṣṭāḥ prabhāvena rūpeṇābhijanena ca ।। manuṣyaloke ye cāpi pravarā lokaviśrutāḥ ।। tato vijñāya paṭṭasthaṃ bhartāraṃ pratilapsyase ।।
na darśaye yadi sakhi tarhi vahnim ahaṃ viśe । sā citralekhayā proktā uṣāhitacikīrṣayā । kriyatām evam ity āha citralekhāṃ sakhīṃ priyām ।। tataḥ kuśalahastatvād yathālekhyaṃ samantataḥ । citrapaṭṭagatān mukhyān ānayām āsa śobhanā ।। atyujjvalaṃ mahācitraṃ piṅgavarṇavibhūsitam । uṣāyā darśayām āsa sakhīnāṃ ca viśeṣataḥ ।।
kiṃ naroragayakṣāṇāṃ rākṣasānāṃ ca sarvaśaḥ ।। gandharvāsuradaityānāṃ ye cānye bhoginaḥ smṛtāḥ । tad etān paśya sarvāṃs tvaṃ yathābhilikhitān mayā ।। taṃ tvaṃ pratyabhijānīhi svapne yaṃ dṛṣṭavaty asi ।।
devadānavagandharva vidyādharagaṇān atha । atītya ca yadūn sarvān dadarśa yadunandanam ।। balabhadram atho dṛṣṭvā pradyumnam atha sātyakim । dadarśa yadusiṃhaṃ taṃ pautraṃ viṣṇor mahātmanaḥ । aniruddhaṃ raṇe ruddhaṃ pañcabāṇam iva sthitam ।। paṭe sthitaṃ tato dṛṣṭvā vīraṃ citrātmanā yadum । abravīc citralekhāṃ tām ayaṃ coraḥ sa vai sakhi ।।
so ayaṃ vijñātarūpo me kutastyas taskaraḥ śubhe ।। guṇaśīlābhijanato nāma kiṃ cāsya bhāmini ।। tataḥ paścād vidhāsyāmi kāryasyāsya viniścayam । devadevo jagannāthaḥ sākṣāc cakragadādharaḥ ।
dānavānāṃ raṇe hantā viṣṇur jiṣṇur jagatpatiḥ ।। yo vikramaṃ jagannāthas trailokyaṃ sacarācaram । nijaikapadapadme yo nilīnam akarod vibhuḥ । tasyāyaṃ devadevasya śaṅkhacakragadābhṛtaḥ ।
pautraḥ kṛṣṇasya vikhyātaḥ sarvalokeṣu bhāmini । bhartā tava viśālākṣi prādyumnir bhīmavikramaḥ ।। utpāṭya parvatān eṣa parvatair eva śātayet ।। tryakṣapatnyā samādiṣṭaḥ sadṛśaḥ sajjanaḥ patiḥ ।।
tvam evātra viśālākṣi yogyā bhava varānane । aśakyā hi gatiś cānyā agatyā me gatir bhava ।। antarikṣacarā ca tvaṃ yoginī kāmarūpiṇī । upāyaśilpakuśalā kṣipram ānaya me priyam ।।
upāyaś cintyatāṃ bhīru apratarkyaṃ priye sukham । siddhārthā saṃnivartasva yenopāyena sundari ।। bhaved āpatsu yan mitraṃ tan mitraṃ śasyate budhaiḥ । kāmārtā cāsmi suśroṇi bhava me prāṇadhāriṇī ।
adya nānayasi kṣipraṃ prāṇāṃs tyakṣyāmy ahaṃ śubhe ।। śrotum arhasi kalyāṇi vacanaṃ me śucismite ।। dvārakāpi tathā bhīru durādharṣā viśeṣataḥ ।। ayasmayapraticchannā guptadvārā ca sā purī । guptāvṛṣṇikumāraiś ca tathā dvārakavāsibhiḥ ।। prānte salilasaṃyuktā vihitā viśvakarmaṇā । rakṣyate puruṣair ghoraiḥ padmanābhasya śāsanāt ।। śailaprākāraparikhā durgamārgapraveśinī । saptaprākāraracitā parvatair dhātumaṇḍitaiḥ ।
nānuyokṣyasi māṃ devi sāhase asmiṃs tu karmaṇi । tato virama buddhiṃ tvaṃ duḥprāpāt svapnavastunaḥ । ātmānaṃ māṃ ca rakṣasva pitaraṃ ca viśeṣataḥ ।। tava yogaprabhāveṇa śakyaṃ tatra praveśanam ।
kiṃ me bahuvilāpena śrūyatāṃ sakhi kāraṇam । yady ahaṃ taṃ na paśyāmi yāsyāmi yamasādanam ।। dūtam āsādya kāryāṇāṃ siddhir bhavati bhāmini । tasmād dautyena me gaccha jīvantīṃ māṃ yadīcchasi । kṣipram ānaya me kāntaṃ prāṇāṃs tyakṣyāmi vā priyān ।।
jīvitasya hi saṃdehaṃ kṣayaṃ caiva kulasya ca । kāmārtā hi na paśyanti dūṣaṇaṃ vai kulasya ca ।। prayatno yujyate kārye ṣviti śāstranidarśanam ।। tvaṃ ca śaktā viśālākṣi dvārakāyāḥ praveśane । saṃstutāsi mayā bhīru kuru me priyadarśanam । sarvathā saṃstutā te ahaṃ vākyair amṛtakalpakaiḥ । kāritā ca samudyogaṃ priyaiḥ kāntaiś ca bhāṣitaiḥ । bhartāram ānayāmy adya tava vṛṣṇikulodvaham ।।
aniruddhaṃ mahābāhuṃ praviśya dvārakāṃ purīm । yādavānāṃ tathaivāhaṃ kulodbhūtasamudbhavam । uktvā cāntarhitā kṣipraṃ citralekhā manojavā ।। sakhībhiḥ sahitā hy ūṣā cintayantī sthitā tu sā ।
sakhīpriyaṃ cikīrṣantī pūjayantī tapodhanān । kṣaṇena samanuprāptā dvārakāṃ kṛṣṇapālitām ।। dadarśa dvārakāṃ caiva divi tāreva saṃsthitām ।। tato dvāravatīmadhye kāmasya bhavanaṃ śubham ।
tatsamīpe aniruddhasya bhavanaṃ sā sma paśyati ।। sauvarṇavedikāstambhaṃ rukmavaidūryatoraṇam । mālyadāmāvasaktaṃ ca pūrṇakumbhopaśobhitam ।। barhikaṇṭhānatagrīvaṃ prāsādair ekasaṃcayaiḥ ।
maṇipravālasaṃstīrṇaṃ divyagandharvanāditam । dadarśa bhavanaṃ yatra prādyumnir avasat sukham ।। tatrāniruddhaṃ sāpaśyac citralekhā varāpsarāḥ । dadarśa madhye nārīṇāṃ tārāpatim ivoditam ।।
varāsanagataṃ tatra yathaivailavilaṃ tathā ।। vādyate samatālaṃ ca gīyate madhuraṃ tathā । na ca tasya manas tatra tam evārtham acintayat ।। striyaḥ sarvaguṇopetā nṛtyante tatra tatra vai । na cāsya manasas tuṣṭiṃ citralekhā prapaśyati । na cābhiramate bhogair na cāpi madhu sevate । vyaktam asya hi tat svapnaṃ hṛdaye parivartate । iti tatraiva buddhyā ca niścitā gatasādhvasā । sā dṛṣṭvā paramastrīṇāṃ madhye śakradhvajopamam । priyāsu gīyamānāsu nṛtyamānāsu sarvaśaḥ । kathaṃ kāryam idaṃ kāryaṃ kathaṃ svasti bhaven mama ।। tāmasyā chādayām āsa vidyayā śubhalocanā ।।
utpapāta gṛhītvā sā prādyumniṃ yuddhadurmadam ।। sahasā śoṇitapuraṃ praviveśa manojavā ।। adarśanaṃ tam ānīya māyayā kāmarūpiṇī । aniruddhaṃ mahābhāgā yatroṣā tatra gacchati ।। uṣāyādarśayac cainaṃ citrābharaṇabhūṣitam ।। citrāmbaradharaṃ vīraṃ kandarpasamarūpiṇam । tṛtīye tu muhūrte sā prāptā bāṇapuraṃ tadā । uṣāṃ tāṃ darśayām āsa paśyainaṃ yady asau bhavet ।। evam uktā tadā kanyā bāṇasya duhitā tataḥ । praveśayām āsa tadā saṃprāptaṃ svagṛhaṃ tataḥ ।।
praveśite aniruddhe tu prahṛṣṭā sahitā tayā । sakhījanasamāyuktā lajjamānā śucismitā । sā harmyasthā tam arghyeṇa yādavaṃ samapūjayat । citralekhāṃ pariṣvajya priyākhyānair ayojayat । tvaritā kāminī prāha citralekhāṃ bhayāturā ।।
guhye kṛte bhavet svasti prakāśe jīvitakṣayaḥ ।। citralekhābravīd vākyaṃ śṛṇu tvaṃ niścayaṃ sakhi । kṛtaṃ puruṣakāraṃ hi daivaṃ nāśayate sakhi ।। na vai devyāḥ prasādas te anukūlo bhaviṣyati । apramādāt kṛtaṃ guhyaṃ na kaścij jñāsyate naraḥ ।। sakhyā vai evam uktā sā paryavasthitacetanā । evam etad iti prāha sāniruddham idaṃ vacaḥ ।। diṣṭyā svapnagataś coro dṛśyate subhago janaḥ । yatkṛte tu vayaṃ khinnā durlabhapriyakāṅkṣayā ।। kaccit tava mahābāho kuśalaṃ sarvatogatam । hṛdayaṃ hi mṛdu strīṇāṃ tena pṛcchāmy ahaṃ tava ।। tasyās tad vacanaṃ śrutvā uṣāyāḥ ślakṣṇam arthavat । so apy āha yaduśārdūlaḥ śubhākṣarataraṃ vacaḥ ।। harṣaviplutanetrāyāḥ pāṇināśru pramṛjya ca । prahasya sasmitaṃ prāha hṛdayagrāhakaṃ vacaḥ ।। kuśalaṃ me varārohe sarvatra mitabhāṣiṇi । tvatprasādena me devi priyam āvedayāmi te ।। adṛṣṭapūrvaś ca mayā deśo ayaṃ śubhadarśane । niśi svapne mayā dṛṣṭaṃ sakṛt kanyāpuraṃ mahat ।। evam evam ahaṃ bhīru tvatprasādād ihāgataḥ । na ca tad rudrapatnyā vai mithyā vākyaṃ bhaviṣyati ।। devyās tu prītim ājñāya tvatpriyārthaṃ ca bhāvini । anuprāpto asmi cādyaiva prasīda śaraṇaṃ gataḥ । ity uktvā ramayām āsa so aniruddho mahāyaśāḥ । tataś codvāhadharmeṇa gāndharveṇa samīyatuḥ । anyonyaṃ rematus tau tu cakravākau yathā divā ।।
patinā sāniruddhena mumude tu varāṅganā । kāntena saha saṃyuktā divyasraganulepanā । ekadeśe gṛhasyāsya pracchanno caiva bhāminī । kareṇur dviradeneva varayām āsa saṃgatā ।।
papau tasya mukhaṃ sādhvī samāliṅgya yathākramam । netre cucumba sā devī bāṇasya duhitā yadum ।। bhūyo bhūyaḥ samāśliṣya yatheṣṭaṃ madamohitā । na tṛptim āyayau sā tu samāliṅgya yadūttamam ।।
tāmasyā vidyayā yuktaḥ prādyumnir atha tatkṣaṇāt । cintayām āsa taṃ dṛṣṭvā gṛhe strījanam adbhutam ।। ko ayaṃ vidhir mama mahān na jāne tv asya kāraṇam । svapno ayaṃ kiṃ mayā dṛṣṭa utāho vibhramo mama ।।
jāgarmy ahaṃ na me svapno na ca ma vibhramo mahān । keyam agre sthitā subhrūr lateva ca supuṣpitā ।। udbhrāntahariṇāpaṅgī bhrūlatābhaṅgabhāṣiṇī । pīnastanorujaghanā tāmrapādakarādharā ।।
nīlakuñcitakeśāḍhyā madhurasmitabhāṣiṇī । mama netrapathākrāntā candralekheva śāradī । kim idaṃ nātra jānāmi kenedaṃ pratipāditam ।। dṛṣṭvāsya vavṛdhe kāmas tām uṣāṃ madamohitām ।
sā ca tatpurataḥ sākṣāt pānaṃ kartuṃ samudyatā ।। atha tām iṅgitair jñātvā śrutvā caiva yathārthataḥ । ramayām āsa ramaṇīṃ kāmatas tāṃ manoramām ।। sā cāpi taṃ samāsādya harṣabhītākulekṣaṇā ।
kāmato ramayām āsa romāñcodgatakarkaśā ।। līlāsaṃlāpalalitair lalanā taṃ samācarat । kareṇur iva mātaṅgaṃ vāśitā girigahvare । aniruddhaṃ mahābāhuṃ nidrāparavaśaṃ gataṃ ।
tato niruddhaḥ svapne tu svapurāc citralekhayā । nīto bāṇapuraṃ sadyaḥ saṃgataś coṣayā saha ।। dṛṣṭvaivaṃ svapnasaṃsargaṃ uṣayā svasya cādbhutam । vacanena vimohitām ।।
sa tataś citralekhāṃ tām avekṣyovāca yādavaḥ । dvārakānagarāc chīgram ānītaś citralekhayā ।। bāṇasya nagaraṃ prāpya saṃgato asmy uṣayā rahaḥ । evaṃ svapno mayā dṛṣṭo vicitro adṛṣṭapūrvakaḥ ।।
ko ayaṃ vidhir mamāyātaḥ kā tvaṃ kaiṣā ca bhāminī । keyaṃ purī gṛhaṃ kasya tat tvam ākhyātum arhasi ।। iti bruvantaṃ taṃ dṛṣṭvā citralekhā vaco abravīt । api te kuśalaṃ vīra sarvatra yadunandana ।
ramamāṇāniruddhena avijñātā tu sā tadā ।। papau cāsyā mukhaṃ kāmī samāliṅgya dṛḍhaṃ yaduḥ । parasparaṃ samāśliṣya parasparamukhaṃ papuḥ ।। tayodyatāṃ tato mādhvīṃ papau śiṣṭām apāyayat । tayor evaṃ tadā kāmo vavṛdhe janasaṃsadi ।। citralekhā tataḥ sādhvī bhūṣayām āsa bhūṣaṇaiḥ । vastrair ābharaṇaiś citrair mālyaiś ca bahugandhibhiḥ ।। rarāja yaduvīras tu rohiṇyā candramā yathā । saudhamārge tatas tau tu daṃpatī rematuś ciram । tāṃ tathā ramayām āsa yatheṣṭaṃ yadunandanaḥ । parasparasya vadanaṃ papatus tau parasparam । alaṃkṛtas tayā tatra saṃgataś coṣayā rahaḥ । papau tasya mukhaṃ sādhvī samāliṅgya yathākramam । netre ca cumbito devī bāṇasya duhitā sakhī । uṣayā saha saṃyukto vijñāto bāṇarakṣibhiḥ ।। damayantyā nalo yathā ।vijahāra yathākāmaṃ ramayaṃs tām uṣāṃ śubhām ।। atha tasyām avasthāyāṃ sthavirā vetrapāṇayaḥ । āmuktakañcukā rājan kañcukīyāḥ samantataḥ ।। aniruddhaṃ tato jñātvā sārdhaṃ kanyāpure sthitam । uṣayā bāṇasutayā ramayantaṃ yatheṣṭataḥ ।। rakṣiṇaḥ sahasā gatvā bhītā bāṇāntikaṃ tadā ।। atha dīptāyudhodagrā nityaṃ suparirakṣakāḥ । te bhītāḥ kathayām āsur aniruddhasya ceṣṭitam ।। eṣa kaścin mahārāja uṣayā saha saṃgataḥ । sthitaḥ kanyāpure rājan kaś cāsau kuta ity api ।। āyātaḥ sahasā rājan na vidmo asya gatiṃ vibho ।। śrutvaitad roṣayuktas tu balaṃ bāṇo nirīkṣya tat ।
yathādṛṣṭam aśeṣeṇa kanyāyās tadvyatikramam ।। baleḥ putreṇa bāṇena vīreṇāmitraghātinā ।। yena naḥ kulacāritraṃ dūṣitaṃ dūṣitātmanā ।। asaṃpradānādyo asmābhiḥ svayaṃgrāham adharṣayat ।।
yaḥ puraṃ bhavanaṃ cedaṃ praviṣṭo naḥ subāliśaḥ ।। evam uktvā punas tāṃs tu kiṃkarāṃś codayad bhṛśam ।। te tasyājñām atho gṛhya susaṃnaddhā viniryayuḥ । yatrāniruddho hy abhavat tatrāgacchan mahābalāḥ । dānavāḥ samabhikruddhāḥ prādyumnivadhakāṅkṣiṇaḥ ।। rudate tadbalaṃ dṛṣṭvā bāṣpeṇāvṛtalocanā । prādyumnivadhabhītā sā bāṇaputrī yaśasvinī ।। tatas tu rudatīṃ dṛṣṭvā tām uṣāṃ mṛgalocanām । hā hā kānteti vepantīm aniruddho abhyabhāṣata ।। abhayaṃ te astu saśroṇi mā bhais tvaṃ hi mayi sthite । saṃprāpto harṣakālas te na te asti bhayakāraṇam ।। kṛtsno ayaṃ yadi bāṇasya bhṛṭyavargo yaśasvini । āgaccheta na me cintā bhīru paśyādya vikramam ।। tasya sainyasya ninadaṃ śrutvābhyāgacchatas tataḥ । sahasaivotthitaḥ śrīmān prādyumniḥ kim iti bruvan ।। athāsyāpaśyata balaṃ nānāpraharaṇodyatam । sthitaṃ samantatas tatra parivārya gṛhaṃ mahat ।। tato abhyagacchat tvarito yatra tad veṣṭitaṃ balam । kruddhaḥ svabalam āsthāya saṃdaśya daśanacchadam ।। tato yuddham apoḍhānāṃ bāṇeyānāṃ niśamya tu । sā citralekhā sasmāra nāradaṃ devadarśanam ।। tato nimeṣamātreṇa saṃprāpto munipuṃgavaḥ । smṛto atha citralekhāyāḥ puraṃ śoṇitasāhvayam ।। antarikṣe sthitas tatra so aniruddham athābravīt । mā bhayaṃ svasti te vīra prāpto asmy abhimatas tava ।। tataś ca nāradaṃ dṛṣṭvā so abhivādya mahābalaḥ । prahṛṣṭaḥ sumanā bhūtvā yuddhārtham abhyavartata । vadhyatāṃ vadhyatām eṣa gṛhyatāṃ gṛhyatām ayam । hanyatāṃ hanyatāṃ kṣipram ity ūcur dānavās tada ।
sahasaivotthitaḥ śūras totrārdita iva dvipaḥ ।। niruddho api tayā tatra bahuśo yuddhadurmadaḥ । bhītayā bhīta evāsau dhāvati sma tathāsurān । prāsādāc cāvarohantaṃ bhayārtā vipradudruvuḥ ।। nadantaṃ siṃhavat tadā ।tasya nādena vai rājan ।
vadhāya teṣāṃ cikṣepa nānāyudhaviśāradaḥ ।। asibhiḥ śaktibhiḥ śūlair nijaghnū raṇagocaram ।। dānavaiḥ samabhikruddhaiḥ prādyumniḥ śastrakovidaiḥ । nākṣubhyat sarvabhūtātmā nadan megha ivoṣṇage ।।
sūryo divicaranmadhye meghānām iva sarvataḥ ।। daṇḍakāṣṭhājinadharo nārado hraṣṭacetanaḥ । sādhu sādhv iti vai tatra so aniruddham abhāṣata । prādravanta bhayāt sarve megho vāteritā yathā ।। vidrāvya dānavān vīraḥ parigheṇāśuvikramaḥ ।
gharmānte toyado vyomni nadann iva mahāsvanaḥ ।। prādyumnir vyahanac cāpi sarvaśatrunibarhaṇaḥ ।। yato bāṇas tato bhītā yayur yuddhaparāṅmukhāḥ ।। na śarma lebhire daityā bhayaviklavalocanāḥ ।।
trāsaṃ visṛjya caikasthā yudhyadhvaṃ dānavarṣabhāḥ ।। tān uvāca punar bāṇo bhayavitrastalocanān । bhavanto yānti vaiklavyaṃ klībā iva vicetasaḥ ।। kulāpadeśinaḥ sarve nānāyuddhaviśāradāḥ ।।
abravīd dhvaṃsatety evaṃ matsamīpāc ca naśyata ।। vyādideśa raṇe śūrān sarvān ayutaśaḥ punaḥ ।। anīkaṃ sumahadrātrau nānāpraharaṇodyatam ।। bāṇānīkaiḥ samabhavad vyāptaṃ saṃdīptalocanaiḥ ।।
athāntarikṣe vyanadan gharmānteṣv iva toyadāḥ ।। tiṣṭha tiṣṭheti ca tadā vāco aśrūyanta sarvaśaḥ ।। aniruddho raṇe vīraḥ sa ca tān abhyavartata । ayudhyata mahāvīryair dānavaiḥ saha saṃyuge ।।
tair eva ca mahāyuddhe nijaghāna mahābalaḥ ।। parigṛhya ca tān eva cāyudhair ahanad raṇe । sa daityasaṃghān samare nijaghāna mahābalān ।। aṣṭau trīṇi sahasrāṇi kiṃkarāṇāṃ tarasvinām । jaghāna samare caikaḥ sākṣāt pautras tu śārṅgiṇaḥ । nanāda vividhaṃ nādaṃ rodasī ca sa kampayan ।
sa tena vyacaran mārgān ekaḥ śatrunibarhaṇaḥ ।। iti prakārān dvātriṃśad vicarann abhyadṛśyata ।। krīḍantaṃ bahudhā yuddhe vyāditāsyam ivāntakam ।। punar bhagnāḥ prādravanta yatra bāṇaḥ sthito raṇe ।।
kṛtvā cārtasvaraṃ ghoraṃ diśo jagmur hataujasaḥ ।। evaṃ bhayam abhūt teṣāṃ dānavānāṃ mahāraṇe । vamantaḥ śoṇitaṃ jagmur viṣādād vimukhā raṇe ।। yādṛśaṃ yudhyamānānām aniruddhena saṃyuge ।।
yudhyatām aniruddhena yathāvartata dāruṇam । tādṛśaṃ na bhayaṃ teṣām abhavad devasaṃyuge । dānavā giriśṛṅgābhā gadāśūlāsipāṇayaḥ ।। kecin mathitamastiṣkāḥ kecid bhinnagalāntarāḥ । viśālam ākāśatalaṃ dānavā nirjitās tadā ।।
bāṇaḥ krodhāt prajajvāla samiddho agnir ivādhvare ।। antarikṣacaro bhūtvā sādhuvādī samantataḥ । nārado nṛtyati prīto hy aniruddhasya saṃyuge ।। etasminn antare caiva bāṇaḥ paramakopana । yayau yatrāniruddho vai so asim udyamya dāruṇam ।। babhau bāhusahasreṇa śakradhvajaśatair iva ।।
nānāpraharaṇopetaḥ śuśubhe dānavottamaḥ ।। visṛjañ śataśo bāṇān dānavo atha mahābalaḥ । abhyadravac ca vegena prādyumnir yatra saṃsthitaḥ । abravīt tiṣṭha tiṣṭheti krodhasaṃraktalocanaḥ ।।
bāṇasya vadataḥ saṃkhye udaikṣata tato ahasat ।। uṣā ca pitaraṃ dṛṣṭvā bhayavihvalalocanā । prāsādamadhye saṃlīnā bhartāraṃ samudaikṣata ।। kartavyamūḍhā saṃbhrāntā citralekhā varāpsarāḥ । babhūva vimanā bhūtvā mṛtāsmīti vyacintayat । ṛkṣacarmāvanaddhāṅgaṃ daśanalvaṃ mahāratham ।। āruhya syandanaṃ vīro babhau bāhusahasravān ।
purā devāsure yuddhe hiraṇyakaśipor iva ।। tam āpatantaṃ dadṛśe dānavaṃ yadupuṃgavaḥ । saṃprahṛṣṭas tato yuddhe tejasā cāpy apūryata ।। asicarmadharo vīraḥ svasthaḥ saṃgrāmalālasaḥ ।
narasiṃho yathā pūrvam ādidaityavadhodyataḥ । āpatantaṃ dadarśātha khaḍgacarmadharaṃ tadā ।। rāgiṇaṃ cihnitaṃ rājan priyānakhapadais tathā । praharṣam atulaṃ lebhe prādyumnivadhakāṅkṣayā ।।
ajeyaś ceti matvā taṃ yuddhāyābhimukhe sthitam ।। aniruddhaṃ raṇe bāṇo jitakāśī mahābalaḥ । vācaṃ covāca saṃkruddho gṛhyatāṃ hanyatām iti ।। vācaṃ ca bruvatas tasya śrutvā prādyumnir āhave । bāṇasya bruvataḥ krodhād dhasamāno abhyudaikṣata ।। uṣā bhayaparitrastā rudatī tatra bhāminī । aniruddhaḥ prahasyātha samāśvāsya ca tāṃ sthitām ।। atha bāṇaḥ śaraughāṇi kṣudrakāṇāṃ samantataḥ । cikṣepa samare kruddho hy aniruddhavadhepsayā ।। aniruddhas tu ciccheda kāṅkṣaṃs tasya parājayam । bāṇo'niruddhaśirasi kāṅkṣaṃs tasya raṇe vadham ।। babhau pramukhatas tasya sthitaḥ sūrya ivodaye ।।
siṃhaḥ pramukhato dṛṣṭvā gajam ekaṃ yathā vane ।। vivyādha niśitais tīkṣṇaiḥ prādyumnim aparājitam ।। tato vivyādha niśitair bāṇaiḥ prādyumnim āsthitaḥ । samāhatas tato bāṇaiḥ khaḍgacarmadharo nṛpa । tam āpatantaṃ niśitair abhyaghnan sāyakais tadā । krodhenābhiprajajvāla cikīrṣuḥ karma duṣkaram ।।
abhibhūtaḥ susaṃkruddho yayau bāṇarathaṃ prati ।। so atividdhaḥ śaraughais tu prādyumnir nābhyakampata ।। jaghānāśvāṃś ca khaḍgena bāṇasya rathamūrdhani ।। cakārāntarhitaṃ bāṇo yuddhamārgaviśāradaḥ ।।
tato avaplutya sahasā rathapārśve vyavasthitaḥ ।। jagrāha jvalitāṃ dīptāṃ ghaṇṭāmālākulāṃ raṇe ।। vārayantīṃ durādharṣāṃ cāmīkaravibhūṣitām । gurvīṃ bhārasahasreṇa viśvakarmakṛtāṃ tadā ।
prāhiṇot tām asaṅgena maholkāṃ jvalitām iva ।। tām eva prāhiṇoc chaktiṃ sarvaśatrubhayaṃkarīm । so abhiplutya tadā śaktiṃ jagrāha puruṣottamaḥ ।। sā bhittvā tasya dehaṃ tu jagāma vasudhātalam ।।
tato mūrchāṃ samāpede baliputraḥ pratāpavān । rudhirāplutagātras tu svaśakyā pīḍito bhṛśam । sa gāḍhaviddho vyathito dhvajayaṣṭiṃ samāśritaḥ । upekṣase dānavendra kim evaṃ śatrum udyatam ।। māyām āśritya yudhyasva nāyaṃ vadhyo anyathā bhavet ।। vadhyatām ayam adyaiva na naḥ sarvān vināśayet ।।
anyāṃś ca śataśo hatvā uṣāṃ nītvā vrajiṣyati । vācaṃ rūkṣām abhikruddhaḥ provāca vadatāṃ varaḥ ।। ādāsyāmy aham enaṃ vai garutmān iva pannagam ।। gandharvanagarākāras tatraivāntaradhīyata ।।
pauruṣeṇa samāyuktaḥ sa praikṣata diśo daśa ।। mumoca viśikhāṃs tīkṣṇāṃś channo māyādharo balī ।। veṣṭito bahudhā tasya dehaḥ pannagarāśibhiḥ ।। dehaḥ saṃveṣṭitas tasya bahudhā śararāśibhiḥ ।
niṣprayatnaḥ sthitaḥ svastho maināka iva parvataḥ ।। abhītaḥ parvatākāraḥ prādyumnir abhavad raṇe ।। na vivyathe sa bhūtātmā sarvataḥ pariveṣṭitaḥ ।। bāṇo dhvajaṃ samāśritya provācāmarṣito vacaḥ ।।
cāritraṃ yena me loke dūṣitaṃ dūṣitātmanā ।। rājan vakṣyāmy ahaṃ kiṃcit tan me śṛṇu yadīcchasi ।। kena vāyam ihānītaḥ śakratulyaparākramaḥ ।। krīḍann iva ca yuddheṣu dṛśyate devasūnuvat ।।
kulaśīlatapovīryaiḥ sarvair eva samanvitaḥ । sarvayuddhe apy asaṃhāryo bhaved vīryādhikas tava । vijñāya ca vadhaṃ vāsya pūjāṃ vāpi kariṣyasi ।। gāndharveṇa vivāhena kanyeyaṃ tava saṃgatā । adeyā hy apratigrāhyā ataś cintya vadhaṃ kuru । ayaṃ hi puruṣotkarṣaḥ sarvathā mānam arhati ।।
kulaśauṇḍīryavīryaiś ca sattvena ca samanvitaḥ । na no gaṇayate sarvān vadhaṃ prāpto apy ayaṃ balī ।। yadi māyāprabhāvena nātra baddho bhaved ayam । sarvāsuragaṇān saṃkhye yodhayen nātra saṃśayaḥ ।। sarvayuddheṣu mārgajño bhaved vīryādhikas tava । triśikhāṃ bhrukuṭīṃ kṛtvā na cintayati naḥ sthitān ।।
na cintayati rājaṃs tvāṃ vīryavān ko apy asau yuvā ।। rucitaṃ yadi te rājañ jñeyo vīryabalānvitaḥ ।। kanyā ceyaṃ na cānyasya niryātyānena saṃgatā ।। yadi ceṣṭatamaḥ kaścid ayaṃ vaṃśe mahātmanaḥ । tataḥ pūjām ayaṃ vīraḥ prāpsyaty evāsurottamaḥ ।। rakṣyatām iti coktvaiva tathāstv iti ca tasthivān । bāḍham ity abravīd bāṇo hantuṃ vyavasitaḥ kila । uṣāṃ babandha nigaḍair dṛḍhaiḥ pāśaiś ca saṃyataiḥ ।। vyādideśa tato bāṇo rakṣiṇaḥ kiṃkarān bahūn । rakṣyatām eṣa duṣṭātmā sā ca rakṣyā kulādhamā ।। iti sarvān samādiśya bāṇo madabalānvitaḥ । kumbhāṇḍena yayau sārdhaṃ svam eva bhavanaṃ balī । evam ukte tu vacane kumbhāṇḍena mahātmanā ।
tathety āha ca kumbhāṇḍaṃ bāṇaḥ śatruniṣūdanaḥ ।। saṃrakṣiṇas tato dattvā aniruddhasya dhīmataḥ । aniruddhaṃ yodhayitvā bāṇaḥ svagṛham āviśat ।। yayau svam eva bhavanaṃ baleḥ putro mahāsuraḥ । saṃyataṃ māyayā dṛṣṭvā aniruddhaṃ mahābalam । ṛṣīṇāṃ nāradaḥ śreṣṭho abrajad dvāravatīṃ prati ।। tato hy ākāśamārgeṇa munir dvāravatīṃ gataḥ ।। gate ṛṣīṇāṃ pravare so aniruddho vyacintayat । naṣṭo ayaṃ dānavaḥ krūro yuddhaṃ prāpya na saṃśayaḥ ।। sa gatvā nāradas tatra śaṅkhacakragadādharam । jñāpayiṣyati tattvena imam arthaṃ yathaiva tat ।। nāgair viveṣṭitaṃ dṛṣṭvā uṣā prādyumnim āturā । ruroda bāṣparaktākṣī tām āha rudatīṃ punaḥ ।। kim idaṃ rudyeta bhīru mā bhais tvaṃ śubhalocane । paśya suśroṇi saṃprāptaṃ matkṛte madhusūdanam ।। yasya śaṅkhadhvaniṃ śrutvā bāhuśabdaṃ balasya ca । dānavā nāśam eṣyanti garbhāś cāsurayoṣitām ।। evam uktā niruddhena uṣā viśrambham āgatā । nṛśaṃsaṃ cāpi pitaraṃ śocate sā sumadhyamā । baddhaṃ nivedayām āsa prādyumniṃ garuḍadhvaje ।
priyaṃ nātham apaśyantyaḥ kiṃnarya iva saṃghaśaḥ ।। anāthā iva saṃtrastā rudimo bhayamohitāḥ ।। bāhucchāyāṃ samāśritya vasanti divi devatāḥ ।। yasyāniruddhaḥ pautraḥ sa vīraḥ kenāpi no hṛtaḥ ।।
vāsudevasya yaḥ krodhaṃ prajvālayati duḥsaham ।। atikruddhasya siṃhasya ghnataś ca gajasattamān । śoṇitaṃ pātukāmasya daṃṣṭrān prodhṛtya daṃśataḥ । sa vāsudevaṃ samare mohāt pratyudiyād ripuḥ ।।
kathaṃ jīvan vimucyeta sākṣād api śatakratuḥ ।। viprayogena nāthasya kṛtāntavaśagāḥ kṛtāḥ ।। netrajaṃ vāri mumucur aśivaṃ paramāṅganāḥ ।। salilenāplutānīva paṅkajāni jalāgame ।।
rudhireṇāplutānīva nayanāni cakāśire ।। kurarīṇām ivākāśe rudatīnāṃ sahasraśaḥ ।। utpetuḥ sahasā khebhyo gṛhebhyaḥ puruṣarṣabhāḥ ।। gṛhe kṛṣṇābhiguptānāṃ kuto no bhayam āgatam ।।
pradharṣitā yathā siṃhā guhābhya iva niḥsṛtāḥ ।। tasyāḥ śabdena te sarve sabhām āgamya viṣṭhitāḥ ।। anyonyasya hi te sarve yathānyāyam avedayan ।। niḥśvasanto vyatiṣṭhanta yādavā yuddhadurmadāḥ ।।
nītijño hitavaktā ca yādavānāṃ priyaṃkaraḥ । kṛṣṇaṃ praharatāṃ śreṣṭhaṃ niḥśvasantaṃ muhur muhuḥ ।। bhavantam āśritāḥ kṛṣṇa saṃvibhaktāś ca sarvaśaḥ ।। sukhaṃ svapiti niścintaḥ kathaṃ tvaṃ cintayānvitaḥ ।।
tān majjamānān ekas tvaṃ samuddhara mahābhuja ।। cintāṃ kartuṃ vṛthā deva na tvam arhasi mādhava ।। prāha vākyaṃ sa vākyajño bṛhaspatir iva svayam ।। vicintayaṃs tv ahaṃ cāsya kāryasya na labhe gatim ।
tathāhaṃ bhavatāpy ukto nottaraṃ vidadhe kvacit ।। śṛṇudhvaṃ yādavāḥ sarve yathā cintānvito hy aham ।। aśaktān iva manyante sarvān asmān sabāndhavān ।। pratyānītas tato asmābhir yuddhaṃ kṛtvā sudāruṇam ।।
sa taṃ nihatya samare prāpto rukmiṇinandanaḥ ।। naivaṃvidham ahaṃ doṣaṃ smarāmi manujarṣabhāḥ ।। mama netraṃ durāsrāvam andhatāṃ ko anayad balāt । ko vā jaḍamatiḥ satyaṃ ratnaṃ me makuṭād dharet ।।
ko vā balaṃ durādharṣam avamatyāgrataḥ sthitaḥ । ko nu vā śiniputrasya cāpaṃ na smarati prabho । sānubandhasya tasyāhaṃ hariṣye jīvitaṃ raṇe ।। carāḥ kṛṣṇa prayujyantām aniruddhasya mārgaṇe ।।
saparvatavanoddeśāṃ mārgantu vasudhām imām । atraiva prāyaśas tatra yadi syāt kenacid dhṛtaḥ । jñāte pratikariṣyāmi yat tu prāptam anantaram । ābhyantarāś ca bāhyāś ca vyādiśyantāṃ carā nṛpa ।। keśavasya vacaḥ śrutvā āhukas tvarito abravīt । anveṣaṇe aniruddhasya carān vyādiṣṭavāṃs tadā । abhyantaraṃ ca mārgadhvaṃ bāhyataś ca samantataḥ ।।
hayā rathāś ca vyādiṣṭāḥ pārthivena mahātmanā । ṛkṣavantaṃ giriṃ caiva mārgadhvaṃ tvaritā hayaiḥ ।। gantavyaṃ cāpi niḥsaṅgam udyāneṣu samantataḥ ।। āruhya tvaritāḥ sarve mārgadhvaṃ yadunandanam ।।
kṛṣṇam akliṣṭakarmāṇam acyutaṃ bhītabhītavat ।। cirāt prabhṛti me vaktuṃ bhavantaṃ jāyate matiḥ ।। hayagrīvaś ca sumahān sānubandhas tvayā hataḥ ।। kaṃsaś ca nihataḥ kṛṣṇa narakaś ca nipātitaḥ । anye ca bahavas tatra sainyāḥ śatasahasraśaḥ ।
kṛtavān asi govinda pārṣṇigrāhaś ca nāsti te ।। pārijātasya haraṇe yat kṛtaṃ karma duṣkaraṃ ।। nirjito bāhuvīryeṇa svayaṃ yuddhaviśāradaḥ ।। tatrānubandhaś ca mahāṃs tena kāryas tvayā saha ।।
na hy anyasya bhavec chaktir vairaniryātanaṃ prati ।। uvāca vacanaṃ dhīmān anādhṛṣṭiṃ mahābalam ।। nākṛtajñā na vā klībā nāvaliptā na bāliśāḥ ।। teṣāṃ priyārthaṃ ca raṇe hanmi dṛptān mahāsurān ।।
kathaṃ pāpaṃ kariṣyanti vijñāyaivaṃvidhaṃ hi mām ।। na teṣu pāpaṃ vijñeyaṃ bāliśa tvaṃ prabhāṣase ।। kadācid iha puṃścalyā aniruddho hṛto bhavet । deveṣu samahendreṣu naitatkarma vidhīyate ।। evaṃ cintayamānasya kṛṣṇasyādbhutakarmaṇaḥ । na vaktavyam idaṃ pāpaṃ tvadvidhena yadūttama । madhuraṃ ślakṣṇayā vācā arthavākyaviśāradaḥ ।।
asmākaṃ cāpi yat kāryaṃ tac ca kāryaṃ śacīpateḥ ।। devatārthe vayaṃ cāpi mānuṣatvam upāgatāḥ ।। viṣṇur madhunihā vīro devadevaḥ sanātanaḥ । snigdhagambhīrayā vācā punaḥ kṛṣṇo abhyabhāṣata ।।
pradyumnaputro apahṛtaḥ puṃścalyā tu hṛtaḥ striyā ।। tābhir hṛto na saṃdeho nānyato vidyate bhayam ।। kṛṣṇena tu mahātmanā । athāvagamya tattvena yad bhūtaṃ yadumaṇḍale ।।
udatiṣṭhan mahānādas tadā kṛṣṇaṃ praśaṃsayan । harṣayan sa tu sarveṣāṃ । madhuraḥ śrūyate śabdo mādhavasya niveśane ।। śanair gadgadayā vācā idaṃ vacanam abruvan ।।
ekaikaṃ śataśo rājan mārgitaṃ na ca dṛśyeta ।। anye kṛṣṇaṃ carā rājann upāgamya tadābruvan । sarve no viditā deśāḥ prādyumnir na ca dṛśyate । te api śāntimanaskā hi gamayeyuḥ kathaṃ ca naḥ । tadājñāpaya naḥ kṣipram aniruddhasya mārgaṇe ।। anyonyam abhyabhāṣanta kim ataḥ kāryam uttaram ।।
kecic cācintañ śūrā āsthāya bhrukuṭiṃ narāḥ ।। evaṃ cintayatāṃ teṣāṃ bahvartham abhibhāṣatām । aniruddhaḥ kutaś ceti saṃbhramaḥ sumahān abhūt । anyonyam abhivīkṣante yādavā jātamanyavaḥ । tāṃ niśāṃ vimanaskās te gamayeyuḥ kathaṃcana ।। aniruddho hṛtaś ceti punaḥ punar ariṃdama । evaṃ ca bruvatāṃ teṣāṃ prabhātā rajanī tadā । prabodhanaṃ mahābāhoḥ kṛṣṇasyākriyatālaye ।। kṛṣṇo api devadeveśaḥ kartavye mūḍhavat sthitaḥ ।। kiṃ mayā kāryam ity eva kuto nu bhayam āgatam । sarvathā yatnam āsthāya yatiṣye kāryam uttaram ।। diśām antaṃ gamiṣyāmi sāgaraṃ varuṇālayam । yatrāsau sthitavān pautro gamiṣyāmy aham adya vai ।। prathamaṃ kāṃ diśaṃ yāsye kena syāc chrūyate akhilam । yadi kaścid vijānīyāt tadā tu sukṛtaṃ bhavet ।
praviveśa sabhām eko nāradaḥ prahasann iva ।। dṛṣṭvā tu yādavān sarvān kṛṣṇena saha saṃgatān । tataḥ sa jayaśabdena mādhavaṃ pratyapūjayat । ugrasenādayaste ca tam ṛṣiṃ pratyapūjayan । madhuparkaṃ ca gāṃ caiva nāradāya dadau prabhuḥ ।। ṛjvāsīno yathānyāyam uvācedaṃ vaco arthavat ।।
utsāhanāśāt sarve vai klībā iva vicetasaḥ ।। atīte divase vīre yādavā adbhutaṃ mahat । vāsudevo abravīd vākyaṃ śrūyatāṃ bhagavann idam ।। tasyārthe sarva evāsma cintayāviṣṭacetasaḥ ।।
eṣa te yadi vṛttāntaḥ śruto dṛṣṭo api vā mune ।। bhagavan kathyatāṃ sādhu priyam etan mamānagha । prahasya nāradaḥ prāha śrūyatāṃ madhusūdana ।। aniruddhasya caikasya bāṇasya ca mahāmṛdhe ।। tasyārthe citralekhā vai jahārāśu tam apsarāḥ ।।
prādyumnibāṇayoḥ saṃkhye balivāsavayor iva ।। asmābhiś cāpi tad yuddhaṃ dṛṣṭaṃ sumahad adbhutam । baṇena māyām āsthāya baddho nāgair mahābalaḥ ।। hatvā dānavasaṃghāṃś ca koṭiśaḥ śataśas tathā । dṛṣṭam etan mayā viṣṇo prādyumner yuddham īdṛśam । vyādiṣṭas tu vadhas tasya bāṇena garuḍadhvaja । taṃ nivāritavān mantrī kumbhāṇḍo nāma tasya ha । kumārasyāniruddhasya tenāśaktena saṃyuge । bāṇena māyām āsthāya sarpair niyamanaṃ kṛtam ।
nāyaṃ saṃrakṣituṃ kālaḥ prāṇāṃs tāta jayaiṣiṇām ।। prāṇaiḥ kiṃcid gatair vīro dhairyam ālambya tiṣṭhati । prāyātrikān vai saṃbhārān ājñāpayata vīryavān ।। puṇyāhaghoṣaś ca tadā śuśruve brāhmaṇeritaḥ ।
niryayau sa mahābāhuḥ kīryamāṇo janārdanaḥ ।। gantum aichaj jagannātho bāṇaṃ hantuṃ mahāsuram । na hy anyena tam adhvānaṃ gantuṃ śakyaṃ mahābhuja ।। śrūyatāṃ ca tad adhvānaṃ gantavyam atidurjayam ।
taditaḥ śoṇitapuraṃ prādyumnir yatra sāṃpratam ।। samāhvayasva govinda sa hi tvāṃ tatra neṣyati । ekena sa muhūrtena bāṇaṃ saṃdarśayiṣyati ।। sa kṛṣṇapārśvam āgamya harṣeṇāvasthito abhavat ।।
caturdaṃṣṭraś caturbāhuś caturvedaṣaḍaṅgavit ।। samāṅguliḥ samanakho raktāṅgulinakhāntaraḥ ।। sahasram iva sūryāṇāṃ dīpyamānaḥ prakāśate ।। yasyāṣṭaguṇam aiśvaryaṃ dadau prītaḥ prajāpatiḥ ।।
ṛṣibhiś ca mahābhāgair vedavedāṅgapāragaiḥ ।। sātyakau saṃniveśyātha rakṣyatāṃ dvāraketi ca । gamanāya matiṃ cakre vāsudevaḥ pratāpavān ।। pṛṣṭhato anu balasyāpi pradyumnaḥ śatrukarśanaḥ ।।
śrūyante sma tadā vācaḥ sūtamāgadhabandinām । na hi te pramukhe sthātuṃ kaścic chakto mahāmṛdhe ।। vijeṣyasi raṇe śatruṃ daityendraṃ sahasainikam ।। śṛṇvan vāco antarikṣasthaḥ prayayau keśavo raṇe ।।
bandimāgadhasūtānāṃ sarvaiś cāpi sahasraśaḥ ।। jayājaya jagannātha jaya cakragadādhara । jaya lokatrayāvāsa jayāśeṣajaganmaya ।। jaya nābhisamutthābja niṣaṇṇacaturānana । jaya kaustubharatnāṃśu vibhāsitajagattraya ।। jaya śrīkarapadmastha caraṇāmbhoruhadvaya । jaya tridhāmansarveśa jaya lokapitāmaha ।। jaya yajñapate deva jaya viśvaguro hare । jaya cakragadāśaṅkha padmadīptakarāmbuja ।। jaya śārṅgādihetyudyat sahasrabhujamaṇḍala । jaya cakrāgninirdagdha nikhilāsuramaṇḍala ।। jaya yogimanaḥpadma bodhakṛccaraṇāmbuja । nijaikapādasaṃlīna jagattraya hare jaya ।। jaya sthitilayotpatti kāraṇāśeṣakāraṇa । jaya viṣṇo hṛṣīkeśa jaya bāṇaṃ mahāsura । babhāra rūpaṃ somārka śakrāṇāṃ sadṛśaṃ hariḥ ।। vainateyasya bhadraṃ te bṛṃhitaṃ haritejasā ।।
smṛtvā smṛtvā ca tadrūpaṃ śaṅkhacakragadābhṛtaḥ । tṛptiṃ nādyāpi govinda prāpnuyāmo hareḥ sadā । vibabhau puṇḍarīkākṣo vikāṅkṣan bāṇasaṃkṣayam ।। carma śārṅgaṃ tathā cāpaṃ śaṅkhaṃ caivāsya vāmataḥ ।। sahasraṃ caiva kāyānāṃ vahan saṃkarṣaṇas tadā ।।
āsthito garuḍaṃ rāma udyann iva niśākaraḥ ।। pradyumnasya mahābāhoḥ saṃgrāme vikramiṣyataḥ ।। jagāma mārgaṃ balavān vātasya pratiṣedhayan ।। siddhacāraṇasaṃghānāṃ śubhaṃ mārgam avātarat ।।
svābhiḥ prabhābhir hīnāḥ smaḥ kṛṣṇa kasmād apūrvavat ।। kim idaṃ brūhi nas tattvaṃ kiṃ meroḥ pārśvagā vayam ।। manye bāṇasya nagaram abhyāśastham ariṃdama । rakṣārthaṃ tasya niyato vahnir eṣa sthito jvalan । tena no varṇavairūpyam idaṃ jātaṃ halāyudha ।।
tad vidhatsva svayaṃ buddhyā yad atrānantaraṃ hitam ।। tvayā vidhāne vihite kariṣyāmy aham uttaram ।। etac chrutvā tu garuḍo vāsudevasya bhāṣitam । cakre mukhasahasraṃ hi kāmarūpī mahābalaḥ ।
gaṅgām upāgamat tūrṇaṃ vainateyas tato balī ।। āplutyākāśagaṅgāyām āpīya salilaṃ bahu । pravavarṣoparigato vaitaneyaḥ pratāpavān । tenāgniṃ śamayām āsa buddhimān vinatātmajaḥ । sa pakṣābhyām upādāya vavarṣa salilaṃ bahu । agnir āhavanīyas tu tataḥ śāntim upāgamat ।। taṃ dṛṣṭvāhavanīyaṃ tu śāntam ākāśagaṅgayā । paramaṃ vismayaṃ gatvā suparṇo vākyam abravīt ।। aho vīryam athāgnes tu yo dahed yugasaṃkṣaye । tad eva varṇavairūpyaṃ cakre kṛṣṇasya dhīmataḥ ।
kṛṣṇaḥ saṃkarṣaṇaś caiva pradyumnaś ca mahābalaḥ ।। svapakṣabalavikṣepaiḥ kurvan ghoraṃ mahāsvanam ।। niyuktāḥ śūlinā pūrvaṃ rakṣaṇe nagarasya hi । ūcuḥ paramasaṃkruddhā jvālayanto diso daśa ।
kim artham iha saṃprāptāḥ ke vāpīme janās trayaḥ ।। prāvartayaṃś ca saṃgrāmaṃ tais tribhiḥ saha yādavaiḥ ।। teṣāṃ yuddhe prasaktānāṃ saṃnādaḥ sumahān abhūt ।। taṃ ca śrutvā mahānādaṃ siṃhānām iva garjatām । athāṅgirāḥ svapuruṣaṃ preṣayām āsa buddhimān । yatra tad vartate yuddhaṃ tatra gacchasva māciram । dṛṣṭvā tat sarvam āgacche tyuktaḥ prahvas tatas tvaran ।।
agnīnāṃ vāsudevena saṃsaktānāṃ mahāmṛdhe ।। svadhākārasya viṣaye prakhyātāḥ pañca vahnayaḥ ।। agnayaḥ samadṛśyanta jvalamānā mahāhave । svāhākārāśrayā pañca ayudhyaṃs te api cāgnayaḥ ।।
tayor madhye aṅgirāś caiva maharṣir vibabhau prabhuḥ ।। āgneyaṃ ratham āsthāya śūlam udyamya bhāsvaram । kṛṣṇaḥ provāca vacanaṃ smayann iva punaḥ punaḥ ।। mamāstratejasā dadghā diśo yāsyatha vikṣatāḥ ।।
ādadāna iva krodhāt kṛṣṇaprāṇān madhāmṛdhe ।। ardhacandrais tathā tīkṣṇair yamāntakanibhair yudhi ।। vivyādhāntakatulyena vakṣasy enam atho anadat ।। viṣṭabdhagātraḥ sahasā papāta dharaṇītale ।।
āvāhayaṃs tadā śīghraṃ bāṇasya puram antikāt ।। avagāhat tataḥ kṛṣṇo yatra bāṇapuraṃ tataḥ । atha bāṇapuraṃ dṛṣṭvā dūrāt provāca nāradaḥ । etat tacchoṇitapuraṃ kṛṣṇa paśya mahābhuja ।। atra rudro mahātejā rudrāṇyā sahito avasat । guhaś ca bāṇaguptyarthaṃ satataṃ kṣemakāraṇāt ।। nāradasya vacaḥ śrutvā kṛṣṇas tv idam athābravīt । kṣemaṃ cintayatām atra śrūyatāṃ ca mahāmune ।। yadi vāvatared rudro bāṇasaṃrakṣaṇaṃ prati । śaktito vayam apy atra saha yotsyāma tena vai ।। evaṃ vivadatos tatra kṛṣṇanāradayos tadā । prāptā nimeṣamātreṇa śīghratvād garuḍena te । pradadhmau samare kṛṣṇo nādenāpūrayan diśaḥ । vāyuvegena taṃ dadhmau meghaś candram ivodgiran ।।
agniṃ jitvā tadā viṣṇur bāṇasya purarakṣiṇaḥ । praviveśa puraṃ kṛṣṇo bāṇasyādbhutakarmaṇaḥ ।। tato bāṇapuraṃ prāpya śaṅkhaṃ dadhmau janārdanaḥ । tato hi balabhadras tu dadhmau śaṅkham anuttamam ।। pradyumnaś cāpi saṃkruddho dadhmau śaṅkham anuttamam । garuḍaḥ pakṣavātena bāṇasainyaṃ vyadhūnayat ।। caturṇāṃ ca mahārāja sāgarāṇāṃ yathā svanaḥ । prādur babhūva tumulaḥ śabdo bāṇapuraṃ prati । bāṇānīkāni sahasā samanahyanta sarvaśaḥ ।।
koṭiśaś cāpi bahudhā dīptapraharaṇaṃ tadā ।। nīlāñjanacayaprakhyam aprameyaṃ tathākṣayam ।। pramāthagaṇamukhyāś ca te ayudhyan kṛṣṇasaṃgatāḥ ।। abhyupetya tadātyugrair yakṣarākṣasakiṃnaraiḥ ।
āpīyata tadā raktaṃ caturṇām api saṃyuge ।। tadbalaṃ tu samāsādya balabhadro mahābalaḥ । provāca vacanaṃ tatra parasya balanāśanam । kṛṣṇa kṛṣṇa mahābāho vidhatsvaiṣāṃ mahad bhayam ।।
astram astravidāṃ śreṣṭho yamāntakasamaprabham ।। prayayau tvarayā yukto yato adṛśyata tadbalam ।। pramāthagaṇabhūyiṣṭhaṃ balaṃ tad abhavat kṣitau ।। vetāḷaiś ca piśācaiś ca bhakṣayadbhiś ca māṃsakam ।
vātoddhūtair iva ghanair viprakīrṇair ivācalaiḥ ।। śuśubhe tatra bahulair anīkair bahudhānvibhiḥ । musalair asibhiḥ śūlair gadābhiḥ parighais tathā ।। adhāvat tad asaṃkhyeyaṃ śuśubhe sarvato balam । tataḥ saṃkarṣaṇo devam uvāca madhusūdanam । etaiḥ saha raṇe yoddhum icchāmi puruṣottama ।। iti bruvāṇaṃ rāmaṃ taṃ kṛṣṇo vacanam abravīt ।
eṣo abhilaṣitaḥ kāmaḥ prāg eva hi mamābhavat । ebhiḥ saha samāgantum iccheyaṃ yuddhadurmadaiḥ ।। savye pārśve ca pradyumnas tathā me dakṣiṇe bhavān ।। evaṃ bruvantas te anyonyam adhirūḍhāḥ khagottamam ।।
tato yuddhaṃ mahac cakre lāṅgalenātha lāṅgalī । sahasram ayutaṃ rāmo jaghāna ditinandanān । yugānte sarvabhūtāni kālasyeva didhakṣataḥ ।। caraty atibalo yuddhe yuddhamārgaviśāradaḥ ।। dānavān puruṣavyāghro yudyamānān sahasraśaḥ ।।
pradhmāpya bahuśaḥ śaṅkham ayudhyata janārdanaḥ ।। akarot samare śatrūn vainateyaḥ pratāpavān ।। nītā vaivasvatamukhaṃ vainateyena dhīmatā । abhajyata tadā saṃkhye bāṇavarṣasamāhatam ।।
nirjitya kaiṃkaraṃ sainyaṃ harir lokanamaskṛtaḥ । pāñcajānyaṃ mahāśaṅkhaṃ dadhmau daityabhayaṃkaram । etasminn antare rājan nāradaḥ prayayau raṇāt । kailāsaṃ merusaṃkāśaṃ dṛṣṭo rudreṇa pūjitaḥ । pṛṣṭaḥ kim iha devarṣe saṃprāptas tad vadasva me ।।
tataḥ prahasya devarṣiḥ prāha rudraṃ mahīpate । bāṇaḥ saṃhanyate deva kṛṣṇena halinā kila । tasya sarvam anīkaṃ tu bhagnaṃ tan nāvatiṣṭhati ।। kiṃ vartase adya niścinto bhartas te pīḍyate kila ।
kuruṣva tasya sāhāyyaṃ bhaktādhīno bhavān iti ।। nāradasya vacaḥ śrutvā haraḥ prasphuritādharaḥ । niśvāsaṃ mumuce rājann astaḥ kaś cid vinirgataḥ ।। taṃ kiṃ karomīti haraṃ pṛcchantaṃ prāha bhūtapaḥ ।
gaccha bāṇapuraṃ śīghraṃ jahi kṛṣṇahalāyudhau ।। tathety antardadhe so api yayau yatra harir halī । pramathān āha rudras tu sajjā bhavata sattamāḥ ।। sajjair gacchata mātsyārddho mayūrondaravāhanau ।
gaccha nārada tatra tvaṃ bāṇam āśvāsaya prabho ।। eṣa mām āgataṃ paśya tvatkṛte daityasattama । ghātayāmi yaduśreṣṭhau prāptau yāv iha mandadhīḥ ।। tatheti nāradaḥ prāpto bāṇāyāvedayat tadā ।
punar yayau kṛṣṇapārśvaṃ khecaro vā garutmani ।। kārayām āsa rudras tu prayānodyogam uttamam ।। jvaras tu raṇam āgatya dadarśa halinaṃ raṇe । ghnantaṃ dānavadaiteyāṃs taṃ hantuṃ sa samāgataḥ ।
jvaras tripādas triśirās tadā samaradurjayaḥ ।। nadan meghasahasrasya tulyanirghātanisvanaḥ ।। kiṃ māṃ yudhyasi durbuddhe balavantaṃ mahāsvanam । tiṣṭha tiṣṭha na me jīvan mokṣyase raṇamūrdhani ।।
yugāntāgninibhair ghorair muṣṭibhir janayan bhayam ।। rauhiṇeyasya śaighryeṇa nāvasthānam adṛśyata ।। savyena bāhunā bhasma cikṣepa balavakṣasi । śaighryāl lakṣye nipatitaṃ śarīre parvatopame ।।
pradīptaṃ patitaṃ tat tu giriśṛṅgaṃ vyadārayat ।। niḥśvasañ jṛmbhamāṇaś ca nidrānvitatanur muhuḥ ।। saṃhṛṣṭalomā glānākṣaḥ kṣiptacitta iva śvasan ।। dahyāmi sarvatas tāta kathaṃ śāntir bhaven mama ।।
balenāmitatejasā । prahasya vacanaṃ prāha kṛṣṇaḥ praharatāṃ varaḥ । na bhetavyam itītyuktvā । kṛṣṇena paramasnehāt tato dāhāt pramucyata ।।
kṛṣṇena sahasā yuddhe jvaraṃ bhasmapraśāntaye । mokṣayitvā balaṃ tatra dāhāt tu madhusūdanaḥ । balabhadro hṛṣīkeśāc chāntiṃ prāptas tadā raṇe ।। tayor antaram āsādya tasthau yuddhāya keśavaḥ । vyāvidhya sahasā bāhuṃ jvaram etad uvāca ha ।
tāṃ darśayasva samare mayi yuddhaviśārada ।। yac ca te pauruṣaṃ sarvaṃ tad darśayatu no bhavān । tataḥ kruddho jvaro rājan duḥkhānām agraṇīr harim । cikṣepa cainaṃ tad bhasma jvālāgarbhaṃ mahāgadaḥ ।। bhasmanā viddhadehas tu devadevo janārdanaḥ ।
kṛṣṇaḥ praharatāṃ śreṣṭhaḥ śamaṃ cāgnir gataḥ punaḥ ।। jaghāna kṛṣṇaṃ grīvāyāṃ muṣṭinaikena corasi ।। tataḥ kruddho hṛṣīkeśo muṣṭinā nijaghāna tam । vakṣaḥsthale sa bhūtātmā mūrdhni caiva punaḥ punaḥ ।। tato jvaraḥ samāvidhya bāhū dhamanisaṃtatau । tābhyāṃ vakṣaḥ samāhatya dadaṃśa ca yadūttamam ।। tato asahañ jagannāthaḥ ānane samapothayat । parvateṣu patantīnām aśanīnām iva svanaḥ ।।
aṣṭābhiś ca tribhiś caiva bāhubhiś ca tadā raṇam । prāvartata mahāghoraṃ devānāṃ tatra paśyatām । muhūrtam abhavad yuddham anyonyaṃ sumahātmanoḥ ।। hantum aicchat tadā viṣṇur jvaraṃ lokabhayaṃkaram । yam akṣayaṃ samupanayañ jagatpatiḥ śarīradhṛg gaganacaraṃ mahāmṛdhe ।।
kṛṣṇo bhujabalābhyāṃ taṃ cikṣepātha mahītale ।। amuktvā vigrahaṃ tasya kṛṣṇasyāpratimaujasaḥ ।। praviśya hṛdayaṃ tasya babādhe yadusattamam । kṛṣṇaḥ skhalann iva muhuḥ kṣitau samabhivartata ।।
romāñ cotthitagātras tu nidrayā cābhibhūyate ।। tasya sthairyaṃ samālambya kṛṣṇaḥ parapuraṃjayaḥ । vikurvati mahāyogī jṛmbhamāṇaḥ punaḥ punaḥ । so asṛjaj jvaram anyaṃ tu pūrvajvaravināśanam ।। sa vaiṣṇavajvaro gṛhya taṃ ca vai jvaram ojasā । kṛṣṇāya na saṃprayacchaṃs taṃ jagrāha punar hariḥ । ghoraṃ vaiṣṇavam atyugraṃ sarvaprāṇibhayaṃkaraṃ । sṛṣṭavān atha tejasvī balavān bhīmavikramaḥ । jvaraḥ kṛṣṇavisṛṣṭas tu gṛhītvā taṃ jvaraṃ balāt । kṛṣṇāya hṛṣṭaḥ prāyacchat taṃ jagrāha tato hariḥ ।। tatas taṃ paramakruddho vāsudevo mahābalaḥ । svagātrāt svajvareṇaiva niṣkrāmayata vīryavān ।। āvidhya bhūtale cainaṃ śatadhā kartum udyataḥ । vyāghoṣayaj jvaras tatra bhoḥ paritrātum arhasi । māheśvaro vaiṣṇavaś ca yuyudhāte jvarāv ubhau । māheśvaraḥ samākrandan vaiṣṇavena balārditaḥ । kṛṣṇajvaro jvaraṃ pūrvaṃ gṛhītvā svena tejasā । nanāda sumahānādaṃ vaiṣṇavaḥ sa mahābalaḥ । caturbhujaś caturvaktraḥ sarvapraharaṇodyataḥ ।। tayos tu tumulaṃ yuddhaṃ jvarayor bāhuśālinoḥ ।। tato devāḥ sagandharvā divisthā yuddhalālasāḥ । dadṛśuś ca mahad yuddhaṃ bhūtāni ca samantataḥ । tato māheśvaro yuddhe tāḍayām āsa vaiṣṇavam । bāhunā tāḍitas tena nanāda bahuvistaram ।। sa gato vaiṣṇavaṃ rājan raudraṃ bhasmāyudhaṃ raṇe । dvābhyām atha ca bāhubhyāṃ gṛhītvātāḍayad balī ।। itarābhyāṃ samāhatya bāhubhyāṃ vaiṣṇavo jvaraḥ । nanāda sumahānādaṃ sarvalokasya paśyataḥ ।। tato raudro jvaro rājan muṣṭinātha jaghāna tam । dadaṃśa dantair bahudhā jvaraṃ keśavam āhave ।। bāhubhyām eva tau rājan yuyudhāte mahāgadau । anyonyaṃ tāḍayantau ca muṣṭibhir jvarasattamau ।। cakratuś ca mahānādaṃ jvarau tau lokaviśrutau । vaiṣṇavo atha jvaro rājan grahītuṃ raudrasaṃjñitam ।। yatate bahudhā tatra muṣṭinātha jaghāna tam । āhatya bāhunā bhūyo niṣpipeṣa punaḥ punaḥ ।। niṣpiṣṭahṛdayas tūrṇaṃ śūlino jvarasattamaḥ । nanāda bahudhā nādaṃ bhūmau viparivartate ।। gṛhītvā tu balād raudram ākṛṣya ca punaḥ punaḥ । kṛṣnāya hṛṣtaḥ prāyacchat kiṃ kariṣyāmy ataḥ param ।। haniṣye devadeveśa bhakṣayiṣye atha vā punaḥ । ity uktvā sumahānādaṃ cakāra raṇamūrdhani ।। utthāya ca hṛṣīkeśo jvaraṃ māheśvaraṃ raṇe । hantum aicchat tadā loko nirjvaro astv iti keśavaḥ ।
aśarīrā tato vāṇī tam uvācāntarikṣagā ।। ity evam ukte vacane taṃ mumoca hariḥ svayam ।। bhūtabhavyabhaviṣyasya jagataḥ paramo guruḥ ।। evam ukto hṛṣīkeśaṃ jvaro vākyam athābravīt । kṛṣṇasya pādayor mūrdhnā śaraṇaṃ so agamaj jvaraḥ ।। śṛṇuṣva mama govinda vijñāpyaṃ yadunandana । yo me manorathā deva taṃ tvaṃ kuru mahābhuja । tam uvāca jvaro bhūyaḥ sākṣād viṣṇur iva svayam । praṇamya śirasā devaṃ kṛtāñjalipuṭaḥ sthitaḥ ।। namaḥ kṛṣṇāya haraye viṣṇave prabhaviṣṇave । ādidevāya devāya purāṇāya gadābhṛte ।। namaḥ sahasraśirase sahasracaraṇāya ca । sahasrākṣa namo nityaṃ lokānām abhayaṃkara । udgīthāya namo deva yajñādhipataye namaḥ ।। namas te cakriṇe nityam asihastāya te namaḥ ।। anantāya virūpāya namas te madhusūdana । namas te devadeveśa tubhyaṃ deva kapardine ।। namas te rākṣasaghnāya namo rāghavarūpiṇe । jñānajñeyāya devāya nama ādyāya viṣṇave ।। namas te narasiṃhāya daityarājavihāriṇe । namas tubhyaṃ varāhāya daṃṣṭroddhṛtavasuṃdhara ।। trivikrama namas tubhyaṃ baliyajñavināśana । vāsudevāya devāya namaḥ kaṃsavināśana ।। namaḥ sarvātmane deva sarvakartre namo namaḥ ।। prasīda devadeveśa bhītānām abhayaṃkara ।। namāmi devadeveśaṃ vareṇyam abhayapradam । viṣṇo tvāṃ sakaleśeśa tvāṃ gadādharam avyayam ।। namas te devadeveśa bhīto ahaṃ bhavanāśana । iti stutvā jagannāthaṃ nṛtyann iva tadā jvaraḥ । papāta pādayor viṣṇor niḥśvasan bhītabhītavat ।। prasīda viṣṇo deveśa pīḍito asmi janārdana । aham eko jvaras tāta nānyo loke jvaro bhavet ।
tava prasādān nānyaḥ syāj jvaraḥ samitiśobhana ।। evaṃ bhavatu bhadraṃ te yathā tvaṃ jvara kāṅkṣase । varārthināṃ varo deyo bhavāṃś ca śaraṇaṃ gataḥ । tatas tuṣṭo hṛṣīkeśaḥ stotreṇānena keśavaḥ । prītimāṃś cābhavat kṛṣṇo raudrajvaram uvāca ha ।
antakāle manuṣyāṇāṃ bhūyād bhogāya māmakaḥ । yo ayaṃ mayā jvaro sṛṣṭo mayy evaiṣa pralīyatām ।। evam ukte tu vacane jvaraṃ prati mahāyaśāḥ । kṛṣṇaḥ praharatāṃ śreṣṭhaḥ punar vākyam uvāca ha ।। śṛṇuṣva jvara saṃdeśaṃ yathā loke cariṣyasi । sarvajātiṣu vinyastas tathā sthāvarajaṅgame ।। tridhā vibhajya cātmānaṃ matpriyaṃ yadi kāṅkṣase । catuṣpādān bhajaikena dvitīyena ca sthāvarān ।। tṛtīyo yaś ca te bhāgo mānuṣeṣūpapatsyate । tridhābhūtaṃ vapuḥ kṛtvā pakṣiṣu tvaṃ bhava jvara ।। caturdhā yas tṛtīyasya bhaviṣyati ca te dhruvam । ekāntaraś caturbhāgaḥ khorakaś ca caturthakaḥ ।। mānuṣeṣv atha bhedane vasa tvaṃ pravibhajya vai । jātiṣv athāvaśeṣāsu nivasa tvaṃ śṛṇuṣva me ।। vṛkṣeṣu kīṭarūpeṇa tathā saṃkocapatrakaḥ । pāṇḍupatraś ca vikhyātaḥ phaleṣv āturyam eva ca ।। apāṃ tu nīlikāṃ vidyāc chikhodbhedaś ca barhiṇām । padminīṣu himo bhūtvā pṛthivyām api coṣaraḥ ।। gaurikaḥ parvateṣv eva matprasādād bhaviṣyasi । goṣv apasmārako bhūtvā khorakaś ca bhaviṣyasi ।। evaṃ vividharūpeṇa bhaviṣyasi mahītale ।। darśanāt sparśanāc cāpi prāṇināṃ vadham eṣyasi । ṛte devamanuṣyebhyo nānyas tvāṃ visahiṣyati ।। kṛṣṇasya vacanaṃ śrutvā jvaro hṛṣṭamanā hy abhūt । provāca vacanaṃ kiṃcit praṇamitvā kṛtāñjaliḥ ।। sarvajātiprabhutvena kṛto dhanyo asmi mādhava । bhūyaś ca te vacaḥ kartum icchāmi puruṣarṣabha । tad ājñāpaya govinda kiṃ karomi mahābhuja । evaṃ bhavatu bhadraṃ te yathā tvaṃ jvara kākṣase । aham asurakulapramāthinā ।tripurahareṇa hareṇa nirmitaḥ ।raṇaśirasi vinirjitas tvayā ।prabhur asi me adya tavāsmi kiṃkaraḥ ।।jvarasya vacanaṃ śrutvā vāsudevo abravīd vacaḥ । abhisaṃdhiṃ śṛṇuṣvādya yat tvā vakṣyāmi niścayāt । yuvāṃ jvarau ca bhavatāṃ pīḍāyāṃ maraṇe tathā । pīḍāyāṃ ca bhavān svāmī maraṇe māmakas tathā ।। ihaiva līyatāṃ tāvaj jvaro māmaka eva hi । ājñāpaya priaṃ kiṃ te cakrāyudha karomy aham ।।
stuvan māṃ bhaktiyuktena stotreṇānena mānavaḥ । jvaradevāvayoḥ samyak cintayan yuddham adbhutam । na tasya jvarasaṃjātā pīḍā bhuvi bhaviṣyati । praṇamya mām ekamanāḥ paṭhet tu yaḥ sa vai bhavej jvara vigatajvaro naraḥ ।। tripād bhasmapraharaṇas triśirā raktalocanaḥ । sa me prītaḥ sukhaṃ dadyāt sarvāmayapatir jvaraḥ ।। ādyantavantaḥ kavayaḥ purāṇāḥ ।sūkṣmā bṛhanto apy anuśāsitāraḥ ।sarvāñ jvarān ghnantu mamāniruddha । pradyumnasaṃkarṣaṇavāsudevāḥ । provāca yaduśārdūlam evam etad bhaviṣyati ।।
varaṃ labdhvā jvaro hṛṣṭaḥ kṛṣṇāc ca samayaṃ punaḥ । evam astv iti govindaṃ babhāṣe keśavaṃ tadā । praṇamya śirasā kṛṣṇam apakrāntas tato raṇāt ।। bhaktānām abhayaṃkaram ।vāsudevaṃ mahātmānaṃ ।
vainateyaṃ samāruhya yudhyamānā raṇe sthitāḥ ।। ardayan vainateyasthā nadanto atibalā raṇe ।। saṃcukopa mahānīkaṃ dānavānāṃ mahātmanām ।। kṛṣṇabāṇāgnir udbhūto vivṛddhim upagacchati ।।
yugāntāgnir ivārciṣmān dahamāno vyarājata ।। tatrāśītisahasrāṇi nāgānāṃ nihatāni ca । lakṣaṃ ca rathavṛndaṃ tu hataṃ keśavasāyakaiḥ ।। aśvānāṃ śatasāhasram ayutaṃ pattināṃ tathā । niḥśeṣitātha sā senā palāyanaparābhavat । senāṃ bāṇaḥ samāsādya vārayan vākyam abravīt ।। daityavaṃśasamutpannāḥ palāyadhyvaṃ mahāmṛdhe ।।
utsṛjyotsṛjya gacchanti kiṃ bhavanto antarikṣagāḥ ।। mānayadbhir na gantavyam eṣo hy aham avasthitaḥ ।। apakrāmanta te sarve dānavā bhayapīḍitāḥ ।। bhagnāvaśeṣaṃ yuddhāya manaś cakre punas tadā ।।
balaṃ bhagnaṃ samālokya vacanaṃ cedam abravīt ।। kimarthaṃ yuddham utsṛjya bhavanto bhayamohitāḥ ।। prāṇāṃs tyaktvā ca yudhyadhvaṃ sarve dānavapuṃgavāḥ । evaṃ saṃstūyamānās te kumbhāṇḍena mahātmanā । naiva tastambhire daityāḥ palāyanta samantataḥ । evaṃ kumbhāṇḍavākyaṃ te śṛṇvanto bhayavihlavāḥ । cakrāgnibhayavitrastāḥ sarve yānti diśo daśa ।। bhagnaṃ balaṃ tato dṛṣṭvā kṛṣṇenāmitatejasā । saṃraktanayanaḥ sthāṇur yuddhāya paryavartata ।। bāṇasaṃrakṣaṇaṃ kartuṃ ratham āsthāya suprabham । devaḥ kumāraś ca tathā rathenāgninibhena vai । tataḥ kruddho haraḥ sākṣād nadī khaṅgī paraśvadhī । śūlī niṣaṅgī kavacī bāṇī kārmukavāñ śivaḥ । saṃdaṣṭauṣṭhapuṭo rudraḥ pradhāvati yato hariḥ ।।
tasyānuyātā vetāḷāḥ piśācāś candramālinaḥ । pibantaḥ śoṇitaṃ bhūyaḥ karālā nirṇatodarāḥ । ratho bhāti ghanonmuktaḥ paurṇamāsyāṃ yathā śaśī ।। tato gaṇasahasrais tu nānārūpair bhayāvahaiḥ । nadadbhir vividhān nādān ratho devasya so abhayāt ।। ke cit siṃhamukhās tatra tathā vyāghramukhāś ca ha । nāgāśvoṣṭramukhās tatra prāvepann abhipīḍitāḥ । vyālayajñopavītāś ca ke cit tatra mahābalāḥ ।। kharoṣṭragajavaktrāś ca aśvagrīvāś ca saṃsthitāḥ ।। chāgamārjāravaktrāś ca meṣavaktrās tathā pare । cīriṇaḥ śikhinaś cānye jaṭilordhvaśiroruhāḥ ।। bhagnāḥ paripatanti sma śaṅkhaduṃdubhinisvanaiḥ । ke cit saumyamukhās tatra divyaiḥ śastrair alaṃkṛtāḥ ।। nānāpuṣpakṛtāpīḍā nānāpraharaṇāyudhāḥ । vāmanā vikaṭāś caiva siṃhavyāghraparicchadāḥ । rudhirārdramahādaṃṣṭrā mahāmāṃsabalipriyāḥ ।। devaṃ saṃparivāryātha mahāśatrupramardanam । līlāyamānās tiṣṭhanti saṃgrāmābhimukhonmukhāḥ ।। tato divyaṃ rathaṃ dṛṣṭvā rudrasyākliṣṭakarmaṇaḥ । kṛṣṇo garuḍam āsthāya yayau rudrāya saṃyuge । tiṣṭha tiṣṭheti covāca kruddho ahaṃkāragarvitaḥ ।।
bhagavān api govindaḥ smayann iva ca saṃsthitaḥ । sthito asmi tava saṃgrāme yatheṣṭaṃ kriyatām iti । hariṃ vivyādha kupito nārācānāṃ śatena saḥ ।। harir jagrāha kupito hy āstraṃ pārjanyam uttamam ।।
pracacāla tato bhūmir viṣṇurudraprapīḍitā ।। nāgāś cordhvamukhās tatra vicelur abhipīḍitāḥ । parvatāḥ prastutās tatra jaladhārābhir āplutāḥ ।। ke cin mumucire tatra śikharāṇi samantataḥ । diśaś ca vidiśaś caiva bhūmir ākāśam eva ca ।। pradīptānīva dṛśyante sthāṇukṛṣṇasamāgame । samantataś ca nirghātāḥ patanti dharaṇītale ।। śivāś caivāśivān nādān nadante bhīmadarśanāḥ । vāsavaś cānadad ghoraṃ rudhiraṃ cāpy avarṣata ।। ulkā ca bāṇasainyasya mukhāny āvṛtya tiṣṭhati । na vavau mārutaś cāpi jyotīṃṣy ākulatām iyuḥ । prabhāhīnāś ca oṣadhyo na caranty antarikṣagāḥ ।। etasminn antare brahmā sarvair devagaṇair vṛtaḥ । tripurāntakam udyantaṃ jñātvā rudram upāgamat ।। gandharvāpsarasaś caiva yakṣā vidyādharās tathā । siddhacāraṇasaṃghāś ca paśyanto atha divi sthitāḥ ।। tataḥ pārjanyam astraṃ tat kṣiptaṃ rudrāya viṣṇunā । yayau jvalann atha tadā yato rudro rathe sthitaḥ । niṣpetuḥ sarvato digbhyo yato haratanus tataḥ ।। mumoca ruṣito rudras tad adbhutam ivābhavat ।। tato viśīrṇadehās te catvāro api samantataḥ ।
nādṛśyanta śaraiś channā dahyamānāś ca vahninā ।। tato bhūtāni vitresur devāś ca bhayaviklavāḥ । hato ayam iti vijñāya āgneyāntarhite harau ।। tataḥ kruddho hṛṣīkeśaḥ pratiṣidhyāgnisaṃcayaṃ ।
jagrāha vāruṇaṃ so astraṃ vāsudevaḥ pratāpavān ।। prayukte vāsudevena vāruṇāstre atitejasi । āgneyaṃ praśamaṃ yātam astraṃ vāruṇatejasā ।। tasmin pratihate hy astre vāsudevena saṃyuge ।
mumocāstrāṇi catvāri yugāntāgninibhāni saḥ ।। vāsudevo api cāstrāṇi dṛṣṭvā viprahitāni vai । atrāṇāṃ vāruṇārthāya vāsudevo mumoca ha ।। jagrāha vaiṣṇavaṃ so astraṃ vyāditāsyāntakopamam ।।
bhūtayakṣagaṇāś caiva bāṇānīkaṃ ca sarvaśaḥ । diśaḥ pradudruvuḥ sarve bhayamohitalocanāḥ ।। pramāthagaṇabhūyiṣṭhe sainye dīrṇe mahāsuraḥ । nirjagāma tato bāṇo yuddhāyabhimukhas tvaran ।। bhīmapraharaṇair ghorair daityendraiḥ sumahābalaiḥ । vṛto mahārathair vīrair vajrīva surasattamaiḥ ।। japyaiś ca mantraiś ca tathoṣadhībhir ।mahātmanaḥ svastyayanaṃ pracakruḥ ।sa tatra vastrāṇi śubhāś ca gāvaḥ ।phalāni puṣpāṇi tathaiva niṣkān ।।baleḥ suto brāhmaṇasattamebhyo ।dadau dhanāny āśu yathā dhaneśaḥ ।sahasrasūryo bahukiṃkiṇīkaḥ ।parārdhyajāmbunadahemcitraḥ ।।sahasracandrāyutatārakaś ca ।ratho mahān agnir ivāvabhāti ।tam āsthito dānavasaṃgṛhītaṃ ।mahādhvajaḥ kārmukadhṛk sa bāṇaḥ ।।udvartayiṣyan yadupuṃgavānām ।atīva raudraṃ sa bibharti rūpaṃ ।sa vegavān vīrarathaughasaṃkulo ।viniryayau tān prati daityasāgaraḥ ।।mahārṇavodbhūtataraṃgasaṃkulo ।yathārṇavo lokavināśanāya ।bhīmāni saṃtrāsakarair vapurbhis ।tāny agrato bhānti balāni tasya ।।mahārathāny ucchritakārmukāṇi ।saparvatānīva vanāni rājan ।viniḥsṛtaḥ sāgaratoyavāsād ।atyadbhutaṃ cāhavaṃ draṣṭukāmaḥ ।। na nandī nāpi ca ratho na rudraḥ pratyadṛśyata ।।
astraṃ nārāyaṇaṃ nāma nārāyaṇajighāṃsayā । jagrāha śūlī bhūtātmā devānām atha paśyatām ।। mumoca ca yathāśakti rudro brahmātmasaṃbhavaḥ । vimuktaṃ tena tac cāstraṃ jagāma ca samīpataḥ ।।
śaṃkarasya tad astraṃ tu prahasan keśavas tadā । jagrāha līlayā viṣṇus tūṇau tac ca vyanikṣipat ।। kupito rudrarūpeṇa rudraḥ saṃhāramūrtimān ।। tataḥ śūlaṃ samādāya sarvaśatruvidāraṇam ।
devadānavagandharva yakṣapannagarakṣasām । bhayaṃkaraṃ mumocātha kṛṣṇam uddiśya śaṃkaraḥ ।। tac ca śūlaṃ harir dṛṣṭvā nijaśaktyā nyavārayat ।। tatas trilocanaḥ kruddhaḥ kālāntakayamopamaḥ ।
astraṃ pāśupataṃ yat tu loke khyātaṃ svavīryavat । jagrāhātmasamaṃ sākṣād dhantuṃ keśavam ojasā ।। vijñāyātha tadā viṣṇus tad evāstraṃ samādade ।। dve hy astre praśamaṃ yāte dvābhyāṃ saṃdhārite tadā ।
tripurāntakaraṃ bāṇaṃ jagrāha ca caturmukhaḥ ।। agnimārutasomānāṃ viṣṇos tejaḥ samutthitam । anenāhaṃ haniṣyāmi sabandhuṃ sasutaṃ raṇe ।। iti matvā virūpākṣo dakṣayajñavināśanaḥ । vijñāto vāsudevena cittajñena mahātmanā ।। bāṇenānena bhūteśo māṃ hantuṃ kila niścitaḥ । iti matvā tadā kṛṣṇaḥ pratikāraṃ samārabhat ।
tenāstreṇa tadā kṛṣṇo mantrapūtena keśavaḥ । haraṃ saṃjṛmbhayām āsa kṣiprakārī mahābalaḥ ।। vijṛmbhaṇaṃ nāma tataḥ so astraṃ jagrāha keśavaḥ । vijṛmbhayām āsa haraṃ tenāstreṇa mahābalaḥ । saśaraḥ sadhanuś caiva haras tenāśu jṛmbhitaḥ । saṃjñāṃ na lebhe bhagavān vijetāsurarakṣasām ।। saśaraṃ sadhanuṣkaṃ ca dṛṣtvātmānaṃ vijṛmbhitam । balonmatto atha bāṇo asau śarvaṃ codayate asakṛt । sṛṣṭim anyāṃ sṛjasveti tadā darpavivṛddhaye ।। śaktim anyāṃ sṛjann eva tadā darpavivṛddhaye । tato nanāda bhūtātmā snigdhagambhīranisvanaḥ । pradhmāpayām āsa tadā kṛṣṇaḥ śaṅkhaṃ mahābalaḥ । jṛmbhite ca hare tasmiñ śaṅkhaṃ dadhmau sa keśavaḥ । śārṅgaṃ ca kūjayām āsa siṃhanādaṃ vyanīnadat ।। pāravaśyaṃ samāyātaḥ śūlī jṛmbhaṇatejasā । devaṃ vijṛmbhitaṃ dṛṣṭvā sarvabhūtāni tatrasuḥ ।।
dānavāś ca tathā yānti diśo atha vidiśo api ca । bāṇaś cāpi tadā rājan bhītabhītaḥ samāśvasat ।। tato hāhākṛtaṃ sainyaṃ paśyataḥ śūlinas tadā । kiṃ kurmaḥ kva gamiṣyāma iti dānavasattamāḥ । sthitāś ca vimukhā rājan kartavye mūḍhacetasaḥ ।। atha rudro api sahasā jṛmbhaṇāstreṇa mohitaḥ । kṛtyākṛtyavimūḍhātmā na kiṃ cid pratyapadyata ।। dhyāthātho manasā tātaṃ bhaktigrāhyam atīndriyam । parāt parataraṃ viṣṇuṃ sarvalokeśvareśvaram । nārāyaṇaṃ prabhuṃ kṛṣṇam anantaṃ puruṣottamam ।। yadi dharmo bhavej jyāyān yuktaṃ madapasarpaṇam । iti dhyātvā haraḥ śīghraṃ tasmād deśād apākramat । apayāte tato deve kṛṣṇe caiva mahātmani । punaś cāsīt kathaṃ yuddhaṃ pareṣāṃ lomaharṣaṇam । abhidudrāva kṛṣṇaṃ ca balaṃ pradyumnam eva ca ।। tataḥ śaraśatair ugrais tān vivyādha raṇe guhaḥ । amarṣaroṣasaṃkruddhaḥ kumārapravaro nadan । śarāṇāṃ śatasāhasrair vivyādha samare guhaḥ । vāsudevaṃ sahasreṇa śatena balam eva ca । pradyumnaṃ bāṇasāhasrair jaghāna samare guhaḥ । śoṇitaughaplutair gātraiḥ pratyayudhyan guhaṃ tadā ।।
vāyavyāgneyapārjanyair bibhidur dīptatejasaḥ ।। tān astrāṃs tribhir evāstrair vinivārya sa pāvakiḥ । śailavāruṇasāvitrais tān sa vivyādha sāyakaiḥ । śaraughān astramāyābhir grasanti sma mahātmanaḥ ।। bāṇaughe vivṛte tasmin paramakrodhadīpitaḥ । yadā tadā guhaḥ kruddhaḥ prajvalann iva tejasā ।
saṃdaṣṭauṣṭhapuṭaḥ saṃkhye jagrāha sa guhas tadā ।। ugre paramadurdharṣe lokakṣayakare tadā ।। pradhāvan sarvabhūtāni dahyamānāni sarvataḥ । astratejaḥpramūḍhe tu viṣaṇṇe jagati prabhuḥ ।
keśavaḥ keśimathanaś cakraṃ jagrāha vīryavān ।। cakram apraticakrasya loke khyātaṃ mahātmanaḥ ।। meghair ivātapāpāye savitur maṇḍalaṃ mahat ।। tasmin brahmaśirasy astre śaktiṃ jagrāha kāñcanīm ।।
krodhasaṃraktalocanaḥ ।guhaḥ prajajvāla raṇe haviṣevāgnir ulbaṇaḥ ।। śatrughīṃ jvalitāṃ divyāṃ ।amoghāṃ dayitāṃ ghorāṃ sarvalokabhayāvahām । ghaṇṭāmālākulāṃ śaktiṃ cikṣepa ruṣito guhaḥ ।। nanāda balavac cāpi nādaṃ śatrubhayaṃkaram ।। sā ca kṣiptā tadā tena brahmaṇyena mahātmanā । āghāvantī mahāśaktiḥ kṛṣṇasya vadhakāṅkṣiṇī ।।
tato vidyādharāḥ sarve gandharvā ṛṣayas tathā । śaktiṃ prajvalitāṃ dṛṣṭvā dagdhaḥ kṛṣṇa iti bruvan ।। huṃkāreṇaiva nirbhartsya pātayām āsa bhūtale ।। siṃhanādaṃ tataś cakruḥ sarve devāḥ savāsavāḥ ।।
punaś cakraṃ sa jagrāha bhūtāntakaraṇaṃ tadā ।। musalaṃ lāṅgalaṃ caiva jagrāha ruṣito balaḥ । tato bhīmo guho devaḥ kartavye vismṛto abhavat । kumārarakṣaṇārthāya vibhajya svatanuṃ tadā । digvāsā devavacanāt prātiṣṭhat tatra kauṭavī ।
lambā nāma mahābhāgā bhāgo devyās tathāṣṭamaḥ । citrā kanakaśaktis tu sā ca nagnā sthitāntare ।। athāntarā kumārasya devīṃ dṛṣṭvā mahābhujaḥ । parāṅmukhas tato vākyam uvāca madhusūdanaḥ ।
digvāsā vikaṭā dhūmrā karāḷā nirṇatodarī । bāhū prasārya sahasā grasantīvāmbaraṃ mahat । apagacchāpagaccha tvaṃ dhigdhig ity eva so abravīt ।। kim evaṃ kuruṣe vighnaṃ niścitasya vadhaṃ prati ।। śrutvaiva vacanaṃ tasya kauṭavī tu tadā vibho । naiva vāsaḥ samādhatte kumāraparirakṣaṇāt । apavāhya guhaṃ śīghram apayāhi raṇājirāt । svasti hy evaṃ bhaved adya mokṣyase yotsyatā mayā ।। tāṃ ca dṛṣṭvā sthitāṃ devo hariḥ saṃgrāmamūrdhani । saṃjahāra tataś cakraṃ bhagavān vāsavānujaḥ ।। evam ukte tu vacane devadevena dhīmatā । apavāhya guhaṃ devī harasāṃnidhyam āgatā ।। etasminn antare caiva vartamāne mahābhaye । kumāre rakṣite devyā bāṇas taṃ deśam āyayau ।। apayātaṃ guhaṃ dṛṣṭvā muktaṃ kṛṣṇena saṃyugāt । bāṇas cintayate tatra svayaṃ yotsyāmi mādhavam । tasmād vaktrākṣi gacha tvaṃ yataḥ skandopagachati । etad eva paraṃ tasya bhaviṣyati na saṃśayaḥ । bhūtakṣayagaṇās tatra bāṇānīkaṃ ca sarvaśaḥ । diśaḥ pradudruvuḥ sarve bhayamohitalocanāḥ ।। pramāthagaṇabhūyiṣṭhe sainye dīrṇe mahāsuraḥ । nirjagāma tato bāṇo yuddhāyābhimukhas tvaran ।। bhīmapraharaṇair ghorair daityendraiḥ sumahārathaiḥ । mahābalair mahāvīrair vajrīva surasattamaiḥ ।। purohitāḥ śatruvadhaṃ vadantas ।tathaiva cānye śrutaśīlavṛddhāḥ ।japaiś ca mantraiś ca tathauṣadhībhir ।mahātmanaḥ svastyayanaṃ pracakruḥ ।śaśāpa caināṃ ruṣito yaś ca māṃ bhaktisaṃyutaḥ । dvādaśābdaṃ namas kuryāt tenābhūd yat phalaṃ mahat ।। tadā saṃdarśanāt tasya tat phalaṃ naśyatāṃ mahat । sadā digambarā bhūyas tiṣṭha vā tvaṃ yatheṣṭataḥ ।। ity uktvā devadevo api vihāya guham acyutaḥ । parāvṛtya sthitas tūrṇaṃ sabalaḥ sasutas tadā । tadāprabhṛti rājendra digvāsāḥ sābhavat tadā । apākrāmad guho yuddhād yuddhāyaiva ca keśavaḥ । rāmapradyumnasaṃyukto garuḍe garuḍadhvajaḥ ।। nirjite ca jvare tasmin hare caiva guhe tadā ।
siṃhanādaiś ca daityānāṃ bāṇaḥ kṛṣṇam abhidravat ।। śaktīś caiva gadāś caiva cāpāni vividhāni ca । parighāṃś ca mahāghorāṃś cakrāṇi ca bahūni ca । bāṇānāṃ dhārayām āsa sahasram amitaujasām । dṛṣṭvā bāṇaṃ tu niryātaṃ yuddhāyaiva vyavasthitam । āruhya garuḍaṃ kṛṣṇo bāṇāyābhimukho yayau । gatvātha kiṃ cid dṛṣṭvaiva svabalaṃ keśavaṃ tadā । vainateyasamārūḍhaṃ kṛṣṇam apratimaujasam ।।
atha nāṇas tu taṃ dṛṣṭvā pramukhe pratyupasthitam । uvāca vacanaṃ kruddho vāsudevaṃ tarasvinam । dvārakāṃ dvārakāsthān vā suhṛdo drakṣyase na ca ।। tvam adyāṣṭabhujaḥ saṃkhye kathaṃ bāhusahasriṇā । mayābhibhūtaḥ samare muhūrṣuḥ kālacoditaḥ ।।
mayā saha samāgamya yotsyase garuḍadhvaja ।। dvārakāṃ śoṇitapure nihataḥ saṃsmariṣyasi ।। adya bāhusahasraṃ me koṭibhūtaṃ niśāmaya ।। nāhaṃ guho na ca haro na jvaro nāpi cāgnayaḥ । baliputraṃ tu māṃ viddhi bāṇam apratimaṃ raṇe ।
parākramarasopetā mattebhād iva śīkarāḥ । niścaranti mahāghorā vātoddhūtā ivormayaḥ ।। jagad didhakṣann iva khe mahāsūrya ivoditau ।। apiban mṛtyunāviṣṭaḥ kṛṣṇo bāṇam abhidravat ।। kṣobhavisphūrjite tasya raktanetre babhūvatuḥ । jagad didhakṣū yugapan mahāsūryāvivoditau ।
ehy ehi yudhyasva raṇe kiṃ mithyāgarjitena te ।। bhavān eva jayen nityaṃ bahvabaddhaṃ prabhāṣase ।। cirāyāvāṅmukho dīnaḥ patitaḥ śeṣyase asura ।। kākagṛdhrabaḷaiś caiva sarvataḥ pāṭito atha vā ।
nirbibheda raṇe kṛṣṇas tv amoghair dīptatejasaiḥ ।। vinirbhinnas tu kṛṣṇena mārgaṇairmarmabhedibhiḥ । jvaladbhir iva saṃsaktais tasmin yuddhe sudāruṇe ।। tataḥ parighanistriṃśair gadātomaraśaktibhiḥ ।
vinindamānau saṃyattau yuddhe ceratur ojasā ।। musalaiḥ paṭṭisaiś cāpi chādayām āsa keśavam ।। yodhayām āsa samare dvibāhum atha līlayā । tatas tu samare hantuṃ hiraṇyakaśipor yathā ।
sahasrabāhunā sārdham aṣṭabāhur ayudhyata । bāṇena saha saṃgamya śaṅkhacakragadādharaḥ ।। lāghavaṃ vīkṣya kṛṣṇasya balisūnū ruṣānvitaḥ । mumocāstraṃ tadā yuddhe kṛṣṇo bāṇaḥ pratāpavān । brahmaṇā vihitaṃ pūrvaṃ tan mumoca baleḥ sutaḥ ।।
prādur āsaṃs tato raudrā na prājñāyata kiṃ cana ।। sughorāṇi ca sarvaśaḥ । tamasā saṃvṛte loke । aho dhig iti devānāṃ carate vāg udīritā ।। ghorarūpā mahāvegā niṣpetur bāṇavṛṣṭayaḥ ।।
astre vimukte bāṇena dahyamāne ca keśave ।। pārjanyaṃ nāma bhagavān yamāntakanibhaṃ raṇe ।। tato vitimire loke sa cāgniḥ praśamaṃ gataḥ । dānavā moghasaṃkalpāḥ sarve abhuvaṃs tadā bhṛśam । tato devagaṇāḥ sarve praṇedur jahṛṣus tadā ।।
musalaiḥ paṭṭisaiś caiva śūlam udgarakasmaraiḥ ।। punaḥ saṃvārayām āsa keśavaḥ śatrusūdanaḥ ।। keśavasya tu bāṇena vartamāne mahāhave ।। tasya śārṅgavinirmuktaiḥ śarair aśanisaṃnibhaiḥ । tilaśas tad rathaṃ cakre sāśvadhvajapatākinam ।। ciccheda kavacaṃ kāyān mukuṭaṃ ca mahāprabham । kārmukaṃ ca mahātejā hastāc cāpaṃ ca keśavaḥ ।। vivyādha cainam urasi nārācena smayann iva ।। sa marmābhihataḥ saṃkhye pramumohālpacetanaḥ ।। taṃ dṛṣṭvā mūrchitaṃ bāṇaṃ prahāraparipīḍitam । prāsādavaraśṛṅgastho nārado munipuṃgavaḥ ।। utthāyāpaśyata tadā kakṣāsphoṭanatatparaḥ । vādayāno nakhāṃś caiva diṣṭyā diṣṭyeti cābravīt ।। aho me saphalaṃ janma jīvitaṃ ca sujīvitam । dṛṣṭaṃ me yad idaṃ citraṃ dāmodaraparākramam ।। jaya bāṇaṃ mahābāho daiteyaṃ devapūjita । yad artham avatīrṇo asi tat karma saphalaṃ kuru ।। evaṃ stutvā tadā devaṃ bāṇaiḥ khaṃ dyotayañ śitaiḥ । itas tataḥ saṃpatadbhir nārado vyacarad raṇe ।। prāyudhyetāṃ dhvajau tatra tāv anyonyam abhidrutau । garuḍasya ca saṃgrāme mayūrasya ca yudhyataḥ ।।
anyonyaṃ jaghnatuḥ krodhān mayūrgaruḍāv ubhau ।। jagrāha śirasi kruddhas tuṇḍenābhyahanat tadā ।। padbhyāṃ pārśvābhighātāṃś ca dattvā ghorān anekaśaḥ ।। niḥsaṃjñaṃ pātayām āsa gaganād iva parvatam ।।
papāta tasmāt sahasā vegena mahatā balī । bāṇaḥ paramasaṃvignaś cintayan kāryam ātmanaḥ ।। mayātibalamattena na kṛtaṃ suhṛdāṃ vacaḥ । paśyatāṃ devadaityānāṃ prāpto asmy āpadam uttamām । cintayad bhagavān rudro bāṇarakṣaṇam āturaḥ ।।
nandikeśvara saṃyāhi yato bāṇas tato ratham ।। rathenānena divyena siṃhayuktena bhāsvatā । bāṇaṃ saṃyojayāśu tvam alaṃ yuddhāya cānagha । yāhi prabhavase tāta bāṇaṃ saṃrakṣa gamyatām ।। yato bāṇas tato gatvā bāṇam āha śanair idam ।।
mayā sārathinā vīra ehi yudhyasva māciram । sa nandinā tathoktaḥ san bāṇaḥ parabalārdanaḥ । tato yudhyasva kṛṣṇaṃ vai dānavāntakaraṃ raṇe । ārūḍhaḥ sa tathety uktvā mahādevasya taṃ ratham ।।
tathety uktvā bhavaratham āruroha sa dānavaḥ । āruḍhasya tu bāṇasya taṃ rathaṃ brahmanirmitam । śuśubhe rūpam atyartham ādityasyeva cāmbare । rūpam āsīt purā yadvat tripuraṃ vai didhakṣataḥ । dīptaṃ brahmaśiro nāma bāṇaḥ kruddho ativīryavān ।। lokasaṃrakṣaṇārthaṃ hi tat sṛṣṭaṃ padmayoninā ।। loke prakhyātayaśasaṃ bāṇam apratimaṃ raṇe ।।
ayam asmi sthito yuddhe yudhyasva puruṣo bhava ।। sahasrabāhū rāmeṇa dvibāhuḥ samare kṛtaḥ ।। pūrvaṃ bāhusahasravān । mahābalaḥ sa rāmeṇa । cakraṃ te darpaśamanaṃ karoti raṇamūrdhani ।।
yāvat te darpaśamanaṃ karomy adya svabāhunā । tiṣṭhedānīṃ na me adya tvaṃ mokṣyase raṇamūrdhani ।। atha tad durlabhaṃ dṛṣṭvā yuddhaṃ paramadāruṇam । tathā devāsurasamaṃ harṣān nṛtyati nāradaḥ ।। nirjitāś ca gaṇāḥ sarve pradyumnena mahātmanā । nikṣiptavādā yudhyasva devadevaṃ gatāḥ punaḥ । jagrāha puruṣavyāghro bāṇabāhupraśāntaye ।।
tejo yaj jyotiṣāṃ caiva tejo vajrāśanes tathā । prājāpatyaṃ ca yat tejas tac cakre paryavasthitam ।। tretāgneś caiva yat tejo yac cāgner brahmacāriṇaḥ । ṛṣīṇāṃ ca tapo jñānaṃ tac cakre paryavasthitam ।। pativratānāṃ yat tejaḥ prāṇaṃ ca mṛgapakṣiṇām । yac ca cakradhareṣv asti tac cakre saṃniveśitam ।। nāgarākṣasayakṣāṇāṃ gandharvāpsarasām api । trailokyasya ca yat tejaḥ sarvaṃ cakre vyavasthitam । yac ca tejas tathā śaṃbhor yamasya varuṇasya ca । vapuṣā teja ādatte bāṇasya pramukhe sthitam ।।
jñātvātitejasaṃ cakraṃ kṛṣṇenābhyudyataṃ raṇe । aprameyaṃ hy avihitaṃ rudrāṇīm abravīc chivaḥ ।। ajeyam etat trailokye cakraṃ kṛṣṇena dhāryate । bāṇaṃ trāyasva devi tvaṃ yāvac cakraṃ na muñcati ।। tatas tryakṣavacaḥ śrutvā devī lambām athābravīt । gachaihi lambe tvaṃ śīghraṃ bāṇasaṃrakṣaṇaṃ prati ।। tato yogaṃ samādhāya adṛśyā himavatsutā । kṛṣṇasyaikasya tad rūpaṃ darśayanty āgatāntikam । pramukhe vāsudevasya digvāsāḥ koṭavī sthitā ।। tāṃ dṛṣṭvātha punaḥ prāptāṃ devīṃ rudrasya saṃgatām । lambādvitīyāṃ tiṣṭhantīṃ kṛṣṇo vacanam abravīt । bhūyaḥ sāmarṣatāmrākṣī vivastrāvasthitā raṇe ।।
hanmi bāṇaṃ na saṃśayaḥ । evam uktā tu bāṇena । bāṇasaṃrakṣaṇārthinī । girā madhurayā devī ।
jāne tvāṃ sarvabhūtānāṃ sraṣṭāraṃ puruṣottamam । mahābhāgaṃ mahādevam anantaṃ nīlam avyayam । padmanābhaṃ hṛṣīkeśa lokānām ādisaṃbhavam । devadeva jagannātha viṣṇo jiṣṇo jagatpate ।
nārhase deva hantuṃ vai bāṇam apratimaṃ raṇe ।। prayaccha hy abhayaṃ bāṇe jīvaputrītvam eva ca ।। mayā dattavaro hy eṣa bhūyaś ca parirakṣyate । na me mithyā samudyogaṃ kartum arhasi mādhava ।। evam ukte tu vacane kṛṣṇaḥ parapuraṃjayaḥ । kruddhaḥ prabhāṣate vākyaṃ śṛṇu satyaṃ tu bhāminī ।। bāṇo bāhusahasreṇa nardate darpam āśritaḥ । eteṣāṃ chedanaṃ tv adya kartavyaṃ nātra saṃśayaḥ ।। dvibāhunā ca bāṇena jīvaputrī bhaviṣyasi । saṃtyajya cāsuraṃ darpaṃ na ca māṃ saṃśrayiṣyati ।। evam ukte tu vacane kṛṣṇenākliṣṭakarmaṇā । provāca devī bāṇo ayaṃ devadevo bhaved iti ।। atha tāṃ kārttikeyasya mātaraṃ so abhibhāṣya vai । dhig dhig ity abravīt tāṃ tu duṣṭe dhvaṃseti keśavaḥ । provāca bāṇaṃ samare bhrāmayaṃś cakram uttamam ।। tataḥ provāca vacanaṃ bāṇaṃ kaṃsārisūdanaḥ ।
aśaktānām iva raṇe dhigbāṇa tava pauruṣam ।। nimīlitākṣo vyasṛjad bāṇaṃ prati mahābalaḥ ।। kṣepaṇād yasya muhyanti lokāḥ sasthāṇujaṅgamāḥ । kravyādāni ca bhūtāni tṛptiṃ yānti mahāmṛdhe ।। tamapratimakarmāṇaṃ samānaṃ sūryavarcasā । cakram udyamya samare kopadīpto gadādharaḥ ।। sa muṣṇan dānavaṃ tejaḥ samare svena tejasā । ciccheda bāhūṃś cakreṇa śrīdharaḥ paramaujasā । kṣiptaṃ tu vāsudevena bāṇasya raṇamūrdhani ।
bāṇasya rathamārge ca dvitīya iva bhāskaraḥ । viṣṇor astraṃ sunābhaṃ vai śaighryayogān na dṛśyate ।। bāṇasya chedanaṃ cakre tac cakraṃ raṇamūrdhani ।। kṛtvā dvibāhuṃ taṃ bāṇaṃ chinnaśākham iva drumam । punaḥ karāgraṃ kṛṣṇasya cakraṃ prāptaṃ sudarśanam ।। kṛtakṛte tu saṃprāpte cakre daitye vipātite ।
abhavat parvatākāraś chinnabāhur mahāsuraḥ ।। chinnaśākho yathā vṛkṣaś chinnapakṣo yathā khagaḥ ।। chittvā bāhusahasraṃ tu bāṇasya ca sudarśanam । jagāma devadevasya pārśvaṃ ripunighātinaḥ ।। provāca vadatāṃ śreṣṭhaṃ cakro medaḥsamākulaḥ । ājñāpaya jagannātha śiraś chettuṃ durātmanaḥ ।। tataḥ kṛṣṇo hṛṣīkeśas tad ādatte sudarśanam । asṛṅmattaś ca vividhān nādān muñcan yathā ghanaḥ ।। tasya nādena mahatā keśavo ripusūdanaḥ । vyāvidhya sahasā kṛṣṇaḥ śiraś chettuṃ samārabhat । cakraṃ bhūyaḥ kṣeptukāmo nāṇanāśārtham acyutaḥ । tam upetya mahādevaḥ kumārasahito abravīt ।।
sahomayā haro devo jvareṇa ca samanvitaḥ । na hy enaṃ vadhakāmas tvaṃ yad icchet pārvatīhitam ।। hiraṇyakaśipoḥ putrāś catvāro lokaviśrutāḥ । hrādaḥ prahrādaḥ saṃhrādaḥ anuhrādaś caturthakaḥ ।।
prahrādāya varo dattaś caiṣāṃ madhye varāthine । avyadhyas tava vaṃśo astu daityaughāḥ satataṃ mayā ।। iti pratiśrutaṃ pūrvam aparāghaparāya ca । madhukaiṭabhahantāraṃ devadevaṃ sanātanam ।।
ādidevam ajaṃ viṣṇuṃ surādhyakṣaṃ purātanam । ajeyas tvaṃ tribhir lokaiḥ sadevāsuramānuṣaiḥ ।। tava prasādajo brahmā tathāhaṃ krodhasaṃbhavaḥ । vande ahaṃ tvāṃ jagannāthaṃ jagatām īśvaraṃ harim ।। namāmi nirguṇaṃ viṣṇo tvām ādyam akhilaṃ raṇe । niṣkalaṃ tvāṃ hare devaṃ namāmi puruṣottamam ।। trayīmūrte purāṇātmann namāmi tvāṃ janārdanam । ajeyo asi sadā viṣṇo yāce tvāṃ nityam avyayam । anivāryam asaṃhāryaṃ raṇe śatrubhayaṃkaram ।।
ye tvā deva prapadyante na te suvyaktimānavāḥ । bhaye mahati magnānāṃ trātā nityaṃ janārdanaḥ ।। ye cāpy asmatkṛtaṃ stotram abhidhāsyanti bhaktitaḥ । te sarvabhayanirmuktā bhaviṣyanti nirāmayāḥ ।। nāthas tvaṃ sarvalokānāṃ viśeṣeṇa mama prabho । kṣamyatāṃ deva bāṇasya matkṛte puruṣottama । tan me na syān mṛṣā vākyam atas tvāṃ kṣamayāmy aham ।। na hy enaṃ vadhakāmasya yadīcchet pārvatīhitam । kṣantavyaṃ bhavatā bhūyo yat kṛtaṃ bhaktavatsala । mānyas tvaṃ deva devānām asurāṇāṃ ca sarvaśaḥ ।।
anyathā chedanaṃ kuryāṃ bāṇasyāsya durātmanaḥ । yasmān mānyaḥ sadā deva tasmāj jīvatu bāṇakaḥ । na tāvat kriyate tasmān mām anujñātum arhasi ।। jagāma tatra yatrāste prādyumniḥ sāyakaiś citaḥ ।। gaccha bāṇa kṣatenaiva devadevasya cāgrataḥ ।।
tac chrutvā nandivākyaṃ tu bāṇo agacchata śīghragaḥ । chinnabāhuṃ tato bāṇaṃ dṛṣṭvā nandī pratāpavān । apavāhya rathenaiva yato devas tato yayau ।। tato nandī punar bāṇaṃ prāg uvācottaraṃ vacaḥ ।
bāṇa bāṇa pranṛtyasva śreyas tava bhaviṣyati ।। kṛttabāṇa mahādaitya tataḥ śreyas tvam āpsyasi । eṣa devo mahādevaḥ prasādasumukhas tava । jīvitārthī tato bāṇaḥ pramukhe śaṃkarasya vai ।। etac chrutvā vaco nandeḥ śoṇitāṅgaḥ sa dānavaḥ । pravṛtto jīvitārthāya śaṃkaraṃ pramukhe sthitaḥ ।
jaya deva jagannātha jayājeya harāvyaya । jaya bhaktipriya sadā jaya bhūtagaṇārcitaḥ ।। jaya bhasmapradigdhāṅga jaya nagnavidāṃ mukha । umāpate viśvapate jayājeyāvyaya prabho ।।
evamādi tadā bāṇo vilapan bhavatuṣṭaye । avasthāṃ kṛpaṇāṃ prāpto bhayaviklavalocanaḥ ।। tataḥ pranṛttaṃ bāṇaṃ ca cakram apratimaṃ raṇe । bāṇaṃ dvibāhuṃ kṛtvā tu svām eva prakṛtiṃ gatam । taṃ dṛṣṭvā ca pranṛtyantaṃ bhayodvignaṃ punaḥ punaḥ । nandivākyaprajavitaṃ bhaktānugrahakṛd bhavaḥ । karuṇāvaśam āpanno mahādevo abravīd vacaḥ । prānṛtyad bahuśo rājan yathā prīto bhaved bhava । tataḥ prīto abhavad rājan bāṇasyāsya sa līlayā । prasādasumukho ahaṃ te varakālo ayam āgataḥ ।।
yat prārthyase varaṃ bāṇa cirāya manasepsitam । tat te ahaṃ tvāṃ pradāsyāmi tridaśair api durlabham । rudravākyaṃ tataḥ śrutvā bāṇo manasi harṣitaḥ । varān manasi saṃdhārya pravaktum upacakrame । eṣa me prathamo deva varo astu yadi manyase ।। anyaṃ varaṃ vṛṇīṣvādya anugrāhyo asi me sadā ।। bhaktānāṃ nṛtyatām evaṃ putrajanma bheved bhava ।।
madbhaktā ye hi nṛtyanti teṣām evaṃ bhaviṣyati ।। tṛtīyaṃ tvam atho bāṇa varaṃ vara manogatam । tad vidhāsyāmi te putra saphalo astu bhavān iha । vareṇa sā tṛtīyena śāntiṃ gacchatu me bhava ।। akṣataṃ tava gātraṃ ca svasthāvasthaṃ bhaviṣyati ।।
cakrapāṭanajā ghorā rujā te surasattama । na bhaviṣyati gātreṣu balavāṃś ca bhaviṣyasi । na te ahaṃ vimukhas tāta prasādasumukho hy aham ।। mahākāla iti khyātaḥ khyātiṃ gaccheyam īśvara ।। evaṃ bhaviṣyatīty āha devo bāṇaṃ mahādyutiḥ । divyarūpo akṣato gātrair nīrujas tvaṃ mamāśrayāt ।। mamātisargād bāṇa tvaṃ bhava caivākutobyahaḥ ।
evaṃ bhaviṣyaty avaśyaṃ yaṃ varaṃ tvam ihecchasi । taṃ taṃ vṛṇīṣva bhadraṃ te yad icchasi mahāsura ।। dvibāhutve api me deho na virūpo bhaved bhava ।। bhavitā sarvam etat te yathecchasi mahāsura । bhaktas tvaṃ me na cādeyaṃ bhaktānāṃ vidyate mama ।
evaṃ bhaviṣyate bāṇa yat tvayā samudāhṛtam ।। tyaja mūḍhāṃ matiṃ bāṇa mā mohavaśago bhava । paśyatāṃ sarvabhūtānāṃ tatraivāntar adhīyata ।। evaṃ varān bahūṃl labdhvā bāṇaḥ prītimān abhavat ।
jagāma saha rudreṇa mahākālatvam āgataḥ । vāsudevo api bahudhā nāradaṃ paryapṛcchata । kvāniruddhas tu bhagavān saṃyato nāgabandhanaiḥ । śrotum icchāmi tattvena snehaklinnaṃ hi me manaḥ ।।
aniruddhe hṛte vīre kṣubhitā dvārakā purī । śīghraṃ taṃ mokṣayiṣyāmi yad arthaṃ vayam āgatāḥ ।। adya taṃ naṣṭaśatruṃ vai draṣṭum icchāmahe vayam । sa pradeśas tu bhagavan viditas tava suvrata ।।
evam uktas tu kṛṣṇena nāradaḥ pratyabhāṣata । kanyāpure kumāro asau baddho nāgaiś ca mādhava ।। etasminn antare śīghraṃ citralekhā hy upasthitā । bāṇasyottamasattvasya daityendrasya mahātmanaḥ ।
idam antaḥpuraṃ deva praviśasva yathāsukham ।। tataḥ praviṣṭās te sarve aniruddhasya mokṣaṇe । balaḥ suparṇaḥ kṛṣṇaś ca pradyumno nāradas tathā । vāsudevo api sahasā viveśāntaḥpure ripoḥ ।
śararūpā mahāsarpā veṣṭayitvā tanuṃ sthitāḥ ।। kṣitiṃ sarve abhyadhāvanta prakṛtyāvasthitāḥ śarāḥ ।। sthitiḥ prītimanā bhūtvā prāñjalir vākyam abravīt ।। śakto vai pramukhe sthātuṃ sākṣād api śatakratuḥ ।।
ityuktaḥ so adhirūḍhas tu saha dānavakanyayā ।। gurubhiḥ samanujñātās tatas te prayayus tadā । citralekhāsamāyukto yā priyā tasya nityaśaḥ । cakrāyudho gṛhya tadāniruddhaṃ । nighnaṃ cakre bāṇam udīrṇacakram ।
chittvā tu bāṇasya sa bāhucakraṃ । cakrāyudho gṛhya tadāniruddham । puro mahābāṇam udīrṇacakra । nipātite bāhuviśīrṇagātre ।
āruhya garuḍaṃ sarve jitvā bāṇaṃ mahāsuram ।। apaśyanta mahātmāno gāvo divyapayaḥpradāḥ । velāvanavicāriṇyo nānāvarṇāḥ sahasraśaḥ ।। abhijñāya tadā rūpaṃ kumbhāṇḍavacanaśravāt । kṛṣṇaḥ praharatāṃ śreṣṭhas tattvato arthaviśāradaḥ ।
āsthito garuḍaṃ devaḥ sarvalokādir avyayaḥ ।। garuḍa prayāhi tatra tvaṃ yatra bāṇasya godhanam । yāsāṃ pītvā kila kṣīram amṛtatvam avāpnuyāt । yāsāṃ pītvā kila kṣīraṃ na jīryanti mahāsurāḥ ।। vijarāś ca jarāṃ tyaktvā bhavanti kila jantavaḥ ।
atha kāryanirodhaḥ syān naiva tāsu manaḥ kṛthāḥ ।। iti mām abravīt satyā tāś caitā viditā mama । viśanti sahitāḥ sarvāḥ kāryam atra vidhīyatām ।। so avagāḍho hi sahasā varuṇālayam antikāt ।।
dṛṣṭvā javena garuḍaṃ prāptaṃ vai varuṇālayam । vāruṇāś ca gaṇāḥ sarve vibhrāntāḥ prācalaṃs tadā । pramukhe vāsudevasya nānāpraharaṇodyatam ।। tad yuddham abhavad ghoraṃ vāruṇaiḥ pannagāriṇā । tatas tu tasya pramukhe vāsudevasya dhīmataḥ । dehā vidyotayanti sma kṛtsnaṃ vai varuṇālayam ।
cakreṇa bhagavāñ śauriś cakāra kadanaṃ mahat । bhagnaṃ balam anādhṛṣyaṃ keśavena mahātmanā । te bhagnāḥ sahasā yānti tam eva varuṇālayam ।। varuṇena prayuktāni dīptaśastrāṇi saṃyuge ।।
tāny ayudhyanta kṛṣṇena pradyumnena balena ca । tāni sarvāṇi sahasā nijaghāna raṇe hariḥ । bhagnaṃ varuṇam āśritya naiva sthānam avindata ।। tad balaṃ balibhiḥ śūrair baladevajanārdanaiḥ । pradyumenāniruddhena garuḍena ca sarvaśaḥ । śaraughair vividhais tīkṣṇair vadhyamānaṃ samantataḥ ।। tato bhagnaṃ balaṃ dṛṣṭvā kṛṣṇenākliṣṭakarmaṇā । varuṇas tv atha saṃkruddho niryayau yatra keśavaḥ । saṃstūyamāno bahudhā varuṇaḥ paryavasthitaḥ ।।
salilasrāviṇā śreṣṭhaṃ cāpam udyamya viṣṭhitaḥ ।। āhvayann iva yuddhe sa visphāritamahādhanuḥ ।। hariṃ hara iva krodhād bāṇajālaiḥ samāvṛṇot ।। bāṇavarṣākulāḥ sarvā diśaś cakre janārdanaḥ ।।
smayann iva tadā kṛṣṇaṃ varuṇaḥ pratyayudhyata ।। vāsudevo abravīd vākyaṃ pramukhe tasya saṃsthitaḥ ।। mayodyataṃ vadhārthaṃ te tiṣṭhedānīṃ sthiro bhava ।। vāruṇāstreṇa saṃyojya nanāda sa mahābalaḥ ।।
vaiṣṇavāstrasya śamane vartante samitiṃjaya ।। āpas tu vāruṇās tatra kṣiptāḥ kṣiptā jvalanti vai । tataś cakraṃ samādāya jvālāmālāsamākulam । moktukāmo jagannātho vāruṇe pratyadṛśyata ।। tataḥ prajvalitāḥ sarve vāruṇāś cakratejasā । vaiṣṇave tu mahāvīrye diśo bhītāḥ pradudruvuḥ ।। tamo jahi mahābhāga rajasā muhyase katham ।।
pañcabhūtāśrayān doṣān ahaṃkāraṃ ca saṃtyaja ।। jyeṣṭhabhāvena mānyas te kiṃ māṃ dagdhum icchasi ।। tvayi na prabhaviṣyanti jagataḥ prabhavo hy asi ।। dharmiṇī bījabhāvena pūrvadharmasamāśritā ।।
tvayā sṛṣṭaṃ jagad idaṃ sa kathaṃ manyase mayi ।। akṣayaś cāvyayaś caiva bhavān eva mahādyute ।। ādikartāsi lokasya tvayaiva bahulīkṛtam ।। na hy ahaṃ prakṛtidveṣī nāhaṃ prakṛtidūṣakaḥ ।।
tasyā vikāraśamane vartase tvaṃ yathāvidhi ।। tān adharmavido mandān bhavān vikurute sadā ।। rajasā vāpi saṃduṣṭā tato mohaḥ pravartate ।। kiṃ mohayasi naḥ sarvān prajāpatir iva svayam ।।
varuṇenaivam uktas tu kṛṣṇo lokaparāyaṇaḥ । bhāvajñaḥ sarvavidvīras tataḥ prītimanā hy abhūt । gāḥ saṃprayaccha me deva śāntyarthaṃ bhīmavikrama ।। ityevam uktaḥ kṛṣṇena vākyaṃ vākyaviśāradaḥ । varuṇo hy abravīd būyaḥ śṛṇu me madhusūdana । kathaṃ ca samayaṃ kṛtvā kuryāṃ viphalam anyathā ।।
tvam eva deva sarvasya yathā samayabhedakaḥ । cāritraṃ duṣyate tāta na ca sadbhiḥ praśasyate ।। dharmabhāg īśvaro nityaṃ varjate madhusūdana । na ca lokān avāpnoti pāpaḥ samayabhedakaḥ ।। prasīda dharmalopaś ca mā bhūn me madhusūdana । na māṃ samayabhedena yoktum arhasi mādhava । hatvā māṃ naya gāvas tvam eṣa me samayaḥ kṛtaḥ ।। etac ca me samākhyātaṃ samayaṃ madhusūdana । satyam eva mahābāho na mithyā tu sureśvara ।। yady evāham anugrāhyo rakṣa māṃ madhusūdana । atha vā goṣu nirbandho hatvā naya mahābhuja । saṃbhāvayāmi dharmajñaṃ matto abhīṣṭo bhavān asi । satyaṃ prabhāṣase yat tvaṃ tasmān madbhāvabhāvitaḥ ।। iti vijñāpitas tena kṛṣṇaḥ parapuraṃjayaḥ । bāṇavṛttāntam akhilaṃ śrāvayitvā tu pāne ।। bāṇāsuraṃ puraskṛtya dattaṃ kṛṣnāya godhanam । varuṇena gṛhītvā tu yayau dvāravatīṃ hariḥ । upāyād dvārakāṃ kṛṣṇaḥ śrīmān garuḍavāhanaḥ । avasad vṛṣṇibhiḥ sārdhaṃ stūyamānaḥ samāgataiḥ ।। eṣa te bāṇaviṣayaḥ proktas te janamejaya । pṛcchato bhavato rājan kiṃ bhūyaḥ śrotum icchasi । evam ukto atha bāṇasya gāvo muktvā mahāyaśāḥ ।
abhedyaṃ samayaṃ matvā nyastavādo gavāṃ prati । saṃprahasya tato vākyaṃ vyājahārārthakovidaḥ । mānayan varuṇaṃ devo gā bāṇasya vyamuñcata । tasmān mukto asi yady evaṃ bāṇena samayaḥ kṛtaḥ ।
prasṛtair madhurair vākyais tattvārtham anubhāṣitaiḥ ।। kathaṃ pāpaṃ kariṣyāmi varuṇa tvayy ahaṃ prabho । gaccha mukto asi varuṇa satyasaṃdho astu no bhavān । tvatpriyārthaṃ mayā muktā bāṇagāvo na saṃśayaḥ ।।
tatas tūryaninādaiś ca bherīṇāṃ ca mahāsvanaiḥ । argham ādāya varuṇaḥ keśavaṃ pratyapūjayat ।। keśavo ardhaṃ tadā gṛhya varuṇādyadunandanaḥ । balaṃ pūjayate devaḥ kuśalī ca samāhitaḥ ।।
varuṇāyābhayaṃ dattvā vāsudevaḥ pratāpavān । tvadarthaṃ dhenavo muktā bāṇasya tu durātmanaḥ । ity uktvā varuṇaṃ devo gā bāṇasya vimuñcata । prayayau dvārakāṃ cāpi śakrādyair amarair vṛtaḥ ।।
dvārakāṃ prasthito devaḥ śacīpatisahāyavān । gandharvāpsarasaś caiva kiṃnarāś cāntarikṣagāḥ । ṛṣayo nāradamukhā vasiṣṭādyā tapodhanāḥ । anugacchanti viśveśaṃ sarvabhūtādim avyayam ।।
vidyādharagaṇāś caiva ye cānye siddhacāraṇāḥ । āyāntam anugacchanti yaśasā vijayena ca ।। nāradaś ca mahābhāgaḥ prasthito dvārakāṃ prati । tuṣṭo bāṇajayaṃ dṛṣṭvā varuṇaṃ ca kṛtapriyam ।। kailāsaśikharaprakhyair nīlagrīvadharaiś ca taiḥ । pāñcajanyasya nirghoṣaṃ cakre cakragadādharaḥ ।।
saṃjñāṃ prayacchate devo dvārakāpuravāsinām । tenādhmāto mahāśaṅkhaḥ pūrayām āsa rodasī । śrutvā dvāravatī sarvā praharṣam atulaṃ gatā ।। pūrṇakumbhaiś ca lājaiś ca bahuvinyastavistaraiḥ । dvāropaśobhitāṃ kṛtvā sarvāṃ dvāravatīṃ purīm । suśliṣṭarathyāṃ suśrīkāṃ kṛtaratnopaśobhitāṃ ।। viprāś cārghaṃ samādāya tathaiva kulanaigamāḥ । jayaśabdaiś ca vividhaiḥ pūjayanti sma mādhavam । avandanyādavāḥ kṛṣṇaṃ śriyā paramayā yutam ।।
trayo anupūrvyā varṇāś ca pūjayanti mahābalam । anantaṃ keśihantāraṃ śreṣṭhipūrvāś ca śreṇayaḥ । saṃstūyamāno govindo dvārakopari viṣṭhitaḥ ।। praharṣam atulaṃ prāptā dṛṣṭvā kṛṣṇaṃ mahābhujam । bāṇaṃ jitvā mahādevam āyāntaṃ puruṣottamam ।।
prāpte kṛṣṇe mahābhāge sātvatānāṃ mahārathe ।। gatvā ca dūram adhvānaṃ suparṇo drutam āgataḥ । rakṣitā cāpi goptā ca dīrghabāhur janārdanaḥ ।। prāpto ayaṃ puṇḍarīkākṣo manāṃsy āhlādayann iva ।।
vāsudevagṛhaṃ devā viviśus te mahārathāḥ ।। avatīrya suparṇāt tu vāsudevo balas tadā । pradyumnaś cāniruddhaś ca gṛhān praviviśus tadā । sthitāny eva pradṛśyante nānārūpāṇi sarvaśaḥ ।। bhāsvanti tāni dṛśyante vimānāni sahasraśaḥ ।।
atha kṛṣṇo abravīd vākyaṃ kumārāṃs tān sahasraśaḥ । pradyumnādīn samastāṃs tu ślakṣṇaṃ madhurayā girā । sādhyā devās tathānye cāpy avandaṃs tān yathākramam ।। sahasrākṣaṃ mahābhāgaṃ dānavānāṃ bhayaṃkaram । vandadhvaṃ sahitāḥ śakraṃ sagaṇaṃ nāgavāhanam ।। saptarṣayo mahābhāgā matpriyārtham ihāgatāḥ । ṛṣayaś ca mahātmāno vandadhvaṃ ca yathāsukham ।। ete cakradharāś caiva etān vadanta sarvaśaḥ । sāgarāś ca hradāś caiva matpriyārtham ihāgatāḥ । diśaś ca vidiśaś caiva vandadhvaṃ ca yathākramam ।। vāsukipramukhāś caiva nāgā vai sumahābalāḥ । gāvaś ca matpriyārthaṃ vai vandadhvaṃ ca yathākramam ।। jyotīṃṣi saha nakṣatrair yakṣarākṣasakiṃnaraiḥ । āgatā matpriyārthaṃ vai vandadhvaṃ ca yathākramam ।। vāsudevavacaḥ śrutvā kumārāḥ praṇatāḥ sthitāḥ । yathākrameṇa sarveṣāṃ devatānāṃ mahātmanām ।। sarvān divaukaso dṛṣṭvā paurā vismayam āgatāḥ । pūjārtham atha saṃbhārān pragṛhya drutam āgatāḥ । prāpyate yad ihāsmābhir iti vācaś caranti hi ।।
kiranti paurāḥ sarvāṃs tān pūjayanto divaukasaḥ ।। dvārakāvāsinaḥ sarve pūjayanti divaukasaḥ ।। sātyakiṃ colmukaṃ caiva vipṛthuṃ ca mahābalam ।। akrūraṃ ca mahābhāgaṃ tathā niṣadham eva ca ।
atha śakro mahābhāgaḥ samakṣaṃ yadumaṇḍale । stuvantaṃ keśihantāraṃ tatrovācottaraṃ vacaḥ । andhakaṃ ca śubhākṣaṃ ca tato vacanam abravīt ।। yojayitvā raṇe caiva yaśasā pauruṣeṇa ca ।।
ramayaty atitejasvī divīva ca divaukasaḥ । eṣa bāṇaṃ raṇe jitvā dvārakāṃ punar āgatāḥ ।। sthāpayitvā dvibāhutve prāpto ayaṃ svapurīṃ hariḥ ।। tad apy avasitaṃ kṛtsnaṃ naṣṭaśokā vayaṃ kṛtāḥ ।।
kālo yāsyaty avirataṃ viṣayeṣv eva sajjatām ।। pranaṣṭaśokā raṃsyāmaḥ sarva evāmarāḥ sukham ।। evaṃ stutvā sahasrākṣaḥ keśavaṃ dānavāntakam । āpṛcchya taṃ mahābhāgaḥ sarvair devagaṇair vṛtaḥ ।।
tataḥ punaḥ pariṣvajya kṛṣṇaṃ lokanamaskṛtam । ity uktvā yādavān sarvān kṛṣṇaṃ saṃpūjya vāsavaḥ । ṛṣayaś ca mahātmāno jayāśīrbhir mahaujasam । yathāgataṃ punar yātā yakṣarākṣasakiṃnarāḥ ।।
puraṃdare divaṃ yāte padmanābho mahābalaḥ । apṛcchata mahābhāgaḥ sarvān kuśalam avyayam ।। tataḥ kilakilāśabdaṃ nirvamantaḥ sahasraśaḥ । gacchanti kaumudīṃ draṣṭuṃ so anaghaḥ priyayā saha ।
dvārakāṃ prāpya kṛṣṇas tu reme yadugaṇair vṛtaḥ ।। vividhān sarvakāmārthāñ śriyā paramayā yutaḥ । viṣṇur yadukulaśreṣṭho vāsudeveti viśrutaḥ ।। jāto vṛṣṇiṣu devakyāṃ yan māṃ tvaṃ paripṛcchasi ।।
uktās te vistarāḥ sarve pūrvaṃ ye janamejaya ।। vāsudevagatiś caiva sā mayā samudāhṛtā ।। sarveṣv āścaryakalpeṣu nāsty āścaryam avaiṣṇavam ।। deveṣv api sadaityeṣu nāsti dhanyataro acyutāt ।।
gaganaṃ bhūr diśaś caiva salilaṃ jyotir eva ca ।। sarvam etaj jagaddhātā viṣṇur eva na cāparaḥ । anantaś caiva nāgānāṃ rudrāṇāṃ śaṃkaraḥ smṛtaḥ । jaṅgamājaṅgamaṃ caiva jagannārāyaṇodbhavaṃ ।
etasmāc ca jagat sarvaṃ prasūyeta janārdanāt । jagac ca sarvaṃ deveśas taṃ namas kuru bhārata ।। pūjyaś ca satataṃ sarvair devair eṣa sanātanaḥ । pūjyo ayaṃ devadeveśaḥ pūjyair api savāsavaiḥ । ijyaś ca devadeveśas taṃ namaskuru bhārata ।। ādikartā ca bhoktā ca bhūtādir bhūtir eva ca । namaskuru jagannāthaṃ bhūyo bhūyaḥ prabho nṛpa ।। namaskuru sadā viṣṇuṃ yādavaṃ bhūtabhāvanam । namasyāmo jagannāthaṃ devakīṃ ca hariṃ sadā ।। dhyāhi nityaṃ jagannāthaṃ prayatnaparamo bhava । śreyas tava sadā viṣṇur vidhāsyati na saṃśayaḥ ।। namas tasmin samādhatsva mano anudhyāhi tat param । upāsyaś ca sadā viṣṇur manasā rājasattama । namaskuru jagannāthaṃ bhūyo bhūyo jagatpate । vāsudevaṃ sadā dhyāhi keśavaṃ keśisūdanam ।। nārāyaṇam aṇīyāṃsaṃ dhyāhi yatnena sattamam । dhyāto hi sarvapāpāni nāśayiṣyaty asaṃśayam । vaṃśapratiṣṭhāṃ atulāṃ śravaṇādeva lapsyase ।।
keśavasya ca māhātmyaṃ nādharmas tān bhajiṣyati ।। teṣāṃ dharmo bhaved rājan nātra kāryā vicāraṇā । pṛcchatas tāta yajñe asmin nivṛtte janamejaya ।। sarvapāpavinirmukto viṣṇulokaṃ sa gacchati ।
kalpa utthāya yo nityaṃ kīrtayet susamāhitaḥ । na tasya durlabhaṃ kiṃ cid iha loke paratra ca ।। brāhmaṇaḥ sarvavedī syāt kṣatriyo vijayī bhavet । vaiśyo dhanasamṛddhaḥ syāc chūdro gacchec ca sadgatim ।
nāśubhaṃ prāpnuyāt kiṃcid dīrgham āyur avāpnuyāt ।। harivaṃśam imaṃ puṇyaṃ yaḥ śṛṇoti mahīpatiḥ । āyur ārogyam aiśvaryam atulām ṛddhim āpnuyāt । aputro labhate putram adhano api dhanaṃ vrajet । ariṣṭaśamanaṃ sarvaṃ prāpnoti śubhasaṃtatim ।। vāsudeve parāṃ bhaktiṃ bhogān apy atulān bhuvi । avyāhataṃ pratāpaṃ ca yaśo vindeta mānavaḥ ।। harivaṃśam imaṃ śṛṇvan maṇḍalādhipatir bhavet । ācandratārakaṃ bhūmā vaśeṣām ṛddhim āpnuyāt । ya idaṃ śṛṇuyān nityaṃ viṣṇubhaktād dvijarṣabhāt । sadā digvijayī bhūyāc caturaṅgabalānvitaḥ ।। vede rāmāyaṇe caiva harivaṃśe ca bhārata । ādau madhye tathaivānte hariḥ sarvatra gīyate ।। tasmād dhariḥ sadā dhyeyaḥ śaṅkhacakragadādharaḥ । ādikartā mahībhartā śriyā sārdhaṃ jagatpatiḥ ।। tasya vaṃśam imaṃ puṇyam itihāsaṃ purātanam । ye narāḥ kīrtayiṣyanti nāsti teṣāṃ parābhavaḥ । asakṛt paṭha rājendra harivaṃśaṃ maharddhimat । manas te niścalaṃ bhūyāt prasanno astu janārdanaḥ । śrutavān amalo bhūtvā harivaṃśaṃ dvijarṣabhāḥ ।। saṃkṣepād vistareṇāpi tatra sarve tapodhanāḥ ।
proktā vai sarvavaṃśās te kiṃ bhūyaḥ kathayāmi te ।। śaunakādyās tu munayaḥ prītās tuṣṭās tadābhavan । namaskurvanti deveśaṃ bhaktinamrā munīśvarāḥ । ādidevaṃ hariṃ viṣṇuṃ namasyanti sma mādhavam । taṃ vedaśāstrapariniṣṭhitaśuddhabuddhiṃ ।carmāmbaraṃ suramunīndranutaṃ kavīndram ।kṛṣṇatviṣaṃ kanakapiṅgajaṭākalāpaṃ ।vyāsaṃ namāmi śirasā tilakaṃ dvijānām ।।muniṃ snigdhāmbudābhāsaṃ vedavyāsam akalmaṣam । vedāvāsaṃ sarasvatyā vāsaṃ vyāsaṃ namāmy aham ।। vande sarasvatīṃ devīṃ bhuvanatrayamātaram । yat prasādād ṛte snigdhaṃ jihvā na parivartate । harivaṃśasya śeṣasya kathāṃ pāpapraṇāśanīm । kasmin pratiṣṭhito vaṃśaḥ pāṇḍavānāṃ mahātmanām ।।
etad icchāmy ahaṃ śrotuṃ paraṃ kautūhalaṃ mama । tvattaḥ kathayataḥ sarvaṃ vedmy ahaṃ taṃ parisphuṭam । candrāpīḍaś ca nṛpatiḥ sūryāpīḍaś ca mokṣavit ।। janamejaya ity eva kṣatraṃ bhuvi pariśrutam ।। satyakarṇo mahābāhur yajvā vipuladakṣiṇaḥ ।।
aputraḥ sa tu dharmātmā praviveśa tapovanam ।। sucāror duhitā subhrūr mālinī bhrātṛmālini ।। anvagacchata taṃ pūrvair mahāprasthānam acyutam ।। pathi sā suṣuve subhrūr vane rājīvalocanam ।।
pativratā mahābhāgā draupadīva purā patīn ।। dayārthaṃ tasya meghās tu prādurāsan mahātmanaḥ ।। dṛṣṭvā kṛpānvitau gṛhya taṃ prakṣālayatāṃ jale ।। ajaśyāmau ca pārśvau tāv ubhāv api samāhitau ।।
ājagamānayo pārśvaṃ pibann apy anayoḥ stanau । ājaśyāmasya te pārśve rūḍhe vai saṃabhūvatuḥ । taṃ tathaiva ca tiṣṭhantaṃ ajapārśve kumārakam । tato ajapārśva iti tau cakrāte tasya nāma ha ।।
sa tu vemakaśālāyāṃ ubhābhyām abhivardhitaḥ ।। sevakasya tu tāṃ bhāryām ūhatus tasya kāraṇāt । vemakyāḥ sa tu putro abhūd brāhmaṇau sucivau ca tau ।। sa eṣa pauravo vaṃśaḥ pāṇḍavānāṃ pratiṣṭhitaḥ ।।
jarāsaṃkramaṇe pūrvaṃ tadā prītena dhīmatā ।। apauravā na tu mahī bhaviṣyati kadācana ।। tatas teṣūpaviṣṭeṣu sadasyaiḥ saha śaunakaḥ । yathā puroktāni tathā vyāsaśiṣyeṇa dhīmatā ।।
prīṇāty asmān amṛtavat sarvapāpapraṇāśanam ।। sukhaśravyatayā dhīra mano hlādayatīva naḥ । saute kim akarot paścāt sarpasatrād anantaram ।। yad ārabhata pārikṣit tan me kathaya suvrata ।
yad ārabhat tad ākhyāsye sarpasatrād anantaram ।। yaṣṭuṃ sa vājimedhena saṃbhārān upacakrame ।। yakṣye ahaṃ vājimedhena haya utsṛjyatām iti ।। pārikṣitaṃ draṣṭum adīnasattvam dvaipāyanaḥ sarvaparāvarajñaḥ ।।
arghyapādyāsanaṃ dattvā pūjayāmāsa śāstrataḥ ।। tatas teṣūpaviṣṭeṣu sadasyaiḥ saha śaunaka । kathā bahuvidhāś citrāś cakrāte vedasaṃhitāḥ ।। pitāmahaṃ pāṇḍavānāṃ ātmanaḥ prapitāmaham ।।
nimeṣamātram iva me sukhaśravyatayā gatam ।। tvayā tv abhihitaṃ brahmañ śaṅkhe kṣīram ivāhitam ।। tathā tṛptiṃ na gacchāmi śrutvemāṃ bhāratīṃ kathām ।। hetuḥ kurūṇāṃ nāśasya rājasūyo mato mama ।।
rājasūyaṃ tathā manye yuddhārtham upakalpitam ।। tasyānte sumahadyuddham abhavat tārakāmayam ।। devāsuram abhūd yuddhaṃ sarvabhūtakṣayāvaham ।। tatrāpy āḍībakam abhūd yuddhaṃ kṣatravināśanam ।।
mahābhāratasaṃhāraḥ saṃbhṛto agnir iva kratuḥ ।। rājasūyo mahāyajñaḥ kimarthaṃ na nivāritaḥ ।। mithyāpraṇīte yajñāṅge prajānāṃ saṃkṣayo dhruvaḥ ।। atītānāgatajñaś ca nāthaś cādikaraś ca naḥ ।।
anāthā hy aparādhyante kunetāraś ca mānavāḥ ।। na māṃ bhaviṣyaṃ papracchur na cāpṛṣṭo bravīmy aham ।। parihartuṃ na śakṣyāmi kālaniṣṭhāṃ hi tāṃ gatim ।। ataś ca balavān kālaḥ śrutvāpi na kariṣyasi ।।
lekhā hi kālalikhitā veleva duratikramāḥ ।। tena bhāvena te yajñaṃ vāsavo dharṣayiṣyati ।। daivaṃ puruṣakāreṇa mā yajethāś ca taṃ kratum ।। tava vā yajamānasya kālo atra parameśvaraḥ ।।
tat praṇeyaṃ nibodhasya trailokyaṃ sacarācaram ।। tathā yajñaphalānāṃ ca vikretāro dvijātayaḥ ।। śrutvā parihariṣyāmi bhagavan yadi śakyate ।। yatasva parihartuṃ tad ity etad bhadram astu te ।।
kṣatriyā nāhariṣyanti yāvad bhūmir dhariṣyati ।। ahaṃ nimittaṃ iti ced bhayaṃ tīvraṃ ca jāyate ।। lokān utsahate gantuṃ khaṃ sapāśa iva dvijaḥ ।। yajñasya punarāvṛttir yady asty āśvāsayasva mām ।।
vihito yajña eṣo atra devaiś ca brāhmaṇair api । tejasābhyāhṛtaṃ tejas tejasyevāvatiṣṭhate ।। aśvamedhaṃ kaliyuge punaḥ pratyāhariṣyati ।। āhariṣyati rājendra śvetagraham ivāntakaḥ ।।
yugāntadvāram ṛṣibhiḥ saṃvṛtaṃ vicariṣyati ।। vinivartiṣyate loke vṛttānte vṛttimatsv api ।। cāturāśramyaśithilo dharmaḥ pravicaliṣyati ।। dhanyā dharmaṃ cariṣyanti yugāmte janamejaya ।।
tasmād dvāparavidhvaṃsād yugāntaṃ spṛhayāmy aham ।। prāptā vayaṃ ca dharmaṃ svaṃ sukham alpena karmaṇā ।। tasmāt samudvegakare yugānte pratyupasthite । pranaṣṭadharmaṃ dharmajña nimittair vaktum arhasi ।।
evaṃ bhaviṣye tu gatiṃ yogenaiva vicintayan । yugānte pūrvarūpāṇi bhagavān abravīt tadā ।। yugānte prabhaviṣyanti svarakṣaṇaparāyaṇāḥ ।। śūdrāś ca brāhmaṇācārā bhaviṣyanti yugakṣaye ।।
śūdrā dharmaṃ cariṣyanti yugānte janamejaya । ekapaṅktyām aśiṣyanti yugānte janamejaya ।। paraṃ dharmaṃ haniṣyanti manuṣyā mandabuddhayaḥ । bhāryāmitrā bhaviṣyanti yugānte janamejaya ।।
alpodakās tathā meghā alpasasyā ca medinī । bhṛtyā anirviṣṭabhujo bhaviṣyanti yugakṣaye ।। nāryaś cāpi kariṣyanti kṛṣim eva kalau yuge । akutsanā ca patite bhaviṣyati yugakṣaye ।।
aśāntās tāpasā nityaṃ bhaviṣyanti kalau yuge । unaṣoḍaśavarṣāś ca prajāsyanti narās tadā ।। pramadāḥ keśaśūlāś ca bhaviṣyanti yugakṣaye ।। aṭṭam annam iti proktaṃ śūlo vikraya ucyate । catuṣpathā brāhmaṇa iti śivo veda udāhṛtaḥ । keśo bhaga iti khyāto rājan naivātra saṃśayaḥ ।
śūdrā bhovādinaś caiva bhaviṣyanti yugakṣaye ।। ṛtavaś ca bhaviṣyanti viparītā yugakṣaye ।। śūdrā dharmaṃ cariṣyanti śākyabuddhopajīvinaḥ ।। svādūnāṃ vinivṛttiś ca vidyād antagate yuge ।।
yathānimnaṃ prajāḥ sarvā gamiṣyanti yugakṣaye ।। citravarṣī ca parjanyo yuge kṣīṇe bhaviṣyati ।। sarve corakule jātāś corayānāḥ parasaram । svalpenāḍhyā bhaviṣyanti yat kiṃcit prāpya durgatāḥ । sarve vāṇijakāś caiva bhaviṣyanti kalau yuge ।।
haraṇāya prapatsyante lobhānṛtavirodhitāḥ ।। pitṛdattāni vittāni nighnantas tanayāḥ sadā । grahaṇāya pravartante lobhād anṛtavādinaḥ । bhaviṣyanti yugasyānte nāryaḥ keśair alaṃkṛtāḥ ।। yugānte samanuprāpte nānyā bhāryāsamā ratiḥ ।।
puruṣālpaṃ bahustrīkaṃ tad yugāntasya lakṣaṇam ।। avicārya grahīṣyanti dānaṃ varṇāntarāt tathā । rājacorādidaṇḍārto janaḥ kṣayam upaiṣyati ।। īhayāsukhino lokā bhaviṣyanti gate yuge ।।
saṃdigdhaḥ paralokaś ca bhaviṣyati yugakṣaye ।। ātmanaś ca durācārā brahmadūṣaṇatatparāḥ । ātmānaṃ bahu manyante manyur evābhyayād dvijān । yugāpakramaṇe pūrvaṃ bhaviṣyanti dvijātayaḥ ।। ṛṇaṃ ca vinayabhraṃśo yuge kṣīṇe bhaviṣyati ।।
ajāś caivopayokṣyante payaso arthe yugakṣaye ।। aśāstraviduṣāṃ puṃsām evam eva svabhāvataḥ । apramāṇaṃ kariṣyanti nītiṃ paṇḍitamāninaḥ । śāstroktasyāpravaktāro bhaviṣyanti yugakṣaye ।।
na kaścid akavir nāma yugānte pratyupasthite ।। coraprāyāś ca rājāno yugānte pratyupasthite ।। aśvamedhena yakṣyanti yugānte janamejaya ।। brāhmaṇā dhanatṛṣṇārtā yugānte samupasthite ।।
ekaśaṅkhās tathā nāryo gavedhukapinaddhakāḥ ।। saṃdhyārāgo atha digdāho bhaviṣyaty apare yuge ।। vākśarais tarjayiṣyanti gurūñ śiṣyās tathaiva ca । mukheṣu ca prayokṣyanti pramattāś ca narās tadā ।
viyoniṣu cariṣyanti pramadāsu narās tadā ।। bhikṣāṃ balim adattvā ca bhokṣyanti puruṣāḥ svayam ।। puruṣāś ca prasuptāsu bhāryāsu ca parastriyam ।। na kṛtapratikartā ca kāle kṣīṇe bhaviṣyati ।।
nivatsyanti kimācārāḥ kimāhāravihāriṇaḥ ।। kāṃ ca kāṣṭhāṃ samāsādya prapatsyanti kṛtaṃ yugam ।। śīlavyasanam āsādya prāpsyante hrāsam āyuṣaḥ ।। vaivarṇyād vyādhisaṃpīḍā nirvedo vyādhipīḍanāt ।।
evaṃ gatvā parāṃ kāṣṭhāṃ prapatsyanti kṛtaṃ yugam ।। vimarśaśīlāḥ kecit tu hetuvādakutūhalāḥ ।। apramāṇaṃ kariṣyanti vedoktam apare janāḥ ।। tadā mukhabhagāś caiva bhaviṣyanti striyo aparāḥ ।
bhaviṣyanti narā mūḍhā mandāḥ paṇḍitamāninaḥ ।। dāmbhikās te bhaviṣyanti vādaśīlaparāyaṇāḥ ।। śubhāny evācariṣyanti dānasatyasamanvitāḥ ।। bhaviṣyati tadā lokas tat kaṣāyasya lakṣaṇam ।।
abhipatsyati vṛttyarthaṃ tat kaṣāyasya lakṣaṇam ।। siddhim alpena kālena yāsyanti nirupaskṛtāḥ ।। bhaviṣyati yuge kṣīṇe tat kaṣāyasya lakṣaṇam ।। cariṣyanti vasuṃdharāṃ ।
pranaṣṭavarṇadharmāś ca । pṛthivīm upabhokṣyanti yugānte pratyupasthite ।। kravyādā brahmarūpeṇa sarvabhakṣā vṛthāvratāḥ ।। vyavāhāropavṛttāś ca cyutā dharmāc ca śāśvatāt ।।
kāmātmāno durātmānaḥ sopadhāḥ priyasāhasāḥ ।। abhāvino bhaviṣyanti munayo bahurūpiṇaḥ ।। kathāyogena tān sarvān pūjayiṣyanti mānavāḥ ।। bhakṣyabhojyaharāś caiva bhāṇḍānāṃ caiva hāriṇaḥ ।।
corāś corakṣaye cāpi kṛte kṣemaṃ bhaviṣyati ।। narāḥ śrayiṣyanti vanaṃ karabhāraprapīḍitāḥ ।। pitṝn ājñāpayiṣyanti putrāḥ karmāṇi sarvaśaḥ । snuṣāḥ śvaśrūs tathā caiva yugānte paryupasthite । vākśarais tarjayiṣyanti gurūñ śiṣyāḥ samantataḥ । koṭimūṣakasarpāś ca dharṣayiṣyanti mānavān ।।
uddeśena naraśreṣṭha bhaviṣyanti yugakṣaye ।। maṇḍalaiḥ prabhaviṣyanti deśe deśe pṛthak pṛthak ।। narās tadā bhaviṣyanti sarve kālapratīkṣiṇaḥ ।। kauśikīṃ saṃśrayiṣyanti narāḥ kṣudbhayapīḍitāḥ ।।
pracariṣyanti durbhikṣa vyādhibhiḥ paripīḍitāḥ । ṛṣikāntagiridroṇīḥ saṃśrayiṣyanti mānavāḥ ।। araṇyāni ca vatsyanti narā mlecchagaṇaiḥ saha ।। goptāraś cāpy agoptāraḥ prabhaviṣyanti śāsinaḥ ।।
mṛgamatsyavihaṃgaiś ca kīṭaśvāpadavaṃgamaiḥ । madhuśākaphalair mūlair vartayiṣyanti mānavāḥ ।। svayaṃ kṛtvā nivatsyanti yathā munijanās tathā ।। ajaiḍakaṃ kharoṣṭraṃ ca pālayiṣyanti yatnataḥ ।।
pakvānnavyavahāreṇa vipaṇantaḥ parasparam ।। bahvapatyāḥ prajāhīnāḥ krūrā lakṣaṇavarjitāḥ ।। hīnādd hīnaṃ tadā dharmaṃ prajā samanuvartsyati ।। durbalā viṣayaglānā rajasā samabhiplutāḥ ।।
āyuḥprakṣayasaṃrodhādd hiṃsā coparamiṣyati ।। evaṃ viplāvite loke pīḍitāḥ saṃkṣaye kāle । jñāninas te bhaviṣyanti pīḍayā viphalodyamāḥ । satyaṃ cāpi prapatsyanti vyavahārāpaśaṅkayā ।। kariṣyanti ca saṃkocaṃ svapakṣakṣayapīḍitāḥ ।।
catuṣpādapravṛttaṃ ca dharmam āpsyanti mānavāḥ ।। svādu kiṃ nv iti vijñāya dharma eva svadiṣyati ।। yadā hānir bhaviṣyati kaleḥ sarvāṇi bhūpate । pragṛhīte tato dharme prapatsyanti kṛtaṃ punaḥ ।।
eka eva tu kālaḥ sa hīnavarṇo yathā śaśī ।। pūrṇaś ca tapasā hīno yathā kaliyuge tathā ।। anirṇiktam avijñātaṃ dāyādyam iva dhāryate ।। guṇaiḥ karmābhinirvṛttir guṇās tathyena karmaṇā ।।
yuge yuge yathākālam ṛṣibhiḥ samudāhṛtā ।। āśiṣaś ca śubhāḥ puṇyās tathaivāyur yuge yuge ।। bhaviṣyanti mahārāja narā bahvāyuṣas tadā । kṣaṇaṃ na saṃtiṣṭhati jīvalokaḥ kṣayodayābhyāṃ parivartamānaḥ ।।
atītānāgataṃ vākyam ṛṣeḥ pariṣadā śrutam ।। atarpayata tac chotraṃ maharṣer vāṅmayo rasaḥ ।। ramaṇīyaṃ tad ākhyānaṃ kṛtsnaṃ pariṣadā śrutam ।। itihāsaṃ tam ṛṣiṇā pārāśaryeṇa darśitam ।।
atītānāgataṃ yad vai muninoktaṃ dvijarṣabha । punar drakṣyāma ity uktvā jagāma bhagavān ṛṣiḥ ।। loke pravadatāṃ śreṣṭhaṃ śiṣṭāḥ sarve tapodhanāḥ ।। ṛtvijaḥ pārthivāś caiva pratijagmur yathāgatam ।।
jagāma roṣam utsṛtya rājā viṣam ivoragaḥ ।। āstīko apy āśramapadaṃ jagāma ca mahāmuniḥ ।। anvaśāsac ca muditas tadā pramuditāḥ prajāḥ ।। dīkṣito vājimedhāya vidhivad bhūridakṣiṇaḥ ।।
saṃviveśopagamyātha vidhidṛṣṭena karmaṇā ।। saṃjñaptam aśvaṃ āviśya tayā miśrībabhūva saḥ ।। asaṃjñapto ayam aśvas te dhvaṃsety adhvaryum abravīt ।। kathayāmāsa rājarṣeḥ śaśāpa sa puraṃdaram ।।
phalena tena sarveṇa bravīmi śrūyatām idam ।। kṣatriyā vājimedhena na yakṣyantīti śaunaka ।। daurbalyaṃ bhavatām etad yad ayaṃ dharṣitaḥ kratuḥ ।। ity uktās tatyajur viprās taṃ nṛpaṃ jātamanyavaḥ ।।
rājā paramadharmajñas tadāsau janamejayaḥ । yayā me caraṇo mūrdhni bhasmareṇūṣitaḥ kṛtaḥ ।। naināṃ draṣṭum apīcchāmi parikliṣṭām iva srajam ।। anvāste yaḥ priyāṃ bhāryāṃ pareṇa mṛditām iha ।।
punar naivopabhuñjanti śvāvalīḍhaṃ havir yathā । gandharvarājaḥ provāca viśvāvasur idaṃ vācaḥ ।। na duṣyatīyaṃ patnī te vihiteyaṃ vapuṣṭamā ।। saiṣā yoṣidvarā rājan ratnabhūtānubhūyatām ।।
yajvā hy asi kuruśreṣṭha samṛddhyā vāsavopamaḥ ।। tasmād āvartitaś caiva kratur indreṇa te vibho ।। ratim indreṇa rambhāyāṃ manyase yāṃ vapuṣṭamām ।। tvattaś caiva sudurdharṣāt triyajñaśatayājinaḥ ।।
ekena vai tad ubhayaṃ tīrṇaṃ śakreṇa māyayā ।। katham anyair anācīrṇaṃ naptur dārān atikramet ।। tathaiva tava durdharṣa triyajñaśatayājinaḥ ।। gaccha doṣeṇa kālo hi sarvathā duratikramaḥ ।।
ānukūlyena devasya vartitavyaṃ sukhārthinā ।। strīratnam upabhuṅkṣvemām apāpāṃ vigatajvaraḥ ।। aduṣṭās tu striyo rājan divyās tu saviśeṣataḥ ।। parāmṛṣṭāpy asaṃraktā nopaduṣyanti yoṣitaḥ ।।
śīlavatyo namaskāryāḥ pūjyāḥ striya iva striyaḥ ।। cakāra mithyāvyatiśaṅkitātmā śāntiṃ parāṃ tatra sa dharmajuṣṭām ।। viṣayam anuśaśāsa dharmabuddhir muditamanā ramayan vapuṣṭamāṃ tām ।। na ca viṣayaparirakṣaṇāc cyuto asau na ca parigarhati vapuṣṭamāṃ ca ।।
na ca tad aśakyam anyathā hi kartum । iti narapatir ātmavāṃs tadāsau tad anuvicintya babhūva vītamanyuḥ ।। iti nṛpatir adīnavikramas tad anuvicintya babhūva nirvṛtaḥ । prakṛṣṭam āyuḥ samavāpya durlabhaṃ labheta sarvajñaphalaṃ ca kevalam ।।
tathaiva kāmān vividhān samaśnute samāptakāmaś ca cirāya nandati ।। tathā maharṣiprabhavā imā giraḥ pravardhayante tam ṛṣiṃ pravartitāḥ ।। vyādhiṃ na cāpnoti ciraṃ ca bandhanaṃ kriyāṃ ca puṇyāṃ labhate guṇānvitaḥ ।। janayati ca sutān guṇair upetān ripujanamardanavīryaśālinaś ca ।।
vipulam api dhanaṃ labhec ca vaiśyaḥ sugatim iyāc chravaṇāc ca śūdrajātiḥ ।। vihāya duḥkhāni vimuktasaṅgaḥ sa vītarāgo vicared vasuṃdharām ।। sthairyeṇa jātena punaḥ smarantaḥ sukhaṃ bhavanto vicarantu lokam ।। kathitam idaṃ hi samāsavistaraiḥ kim aparam icchasi kiṃ bravīmi te ।।