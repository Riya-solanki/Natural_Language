dvārasyārcanayāgadhāmagatavighnodvāsanādyaiḥ prabhor yaḥ śrīmānyajanaṃ karoti bhavatastasyaiva siddhidvayam ।। dhyāyantyatra tu nirmalātmaśivayoḥ sandhiśca śaivī purā sandhyātaḥ śiva eva sādhakavarairdhyeyaḥ sadā nirmalaḥ ।। dhyeyaṃ sadā munivarairapavargasiddhyai viśvātmakaṃ sadasadantamanantamīśam ।। śambhuṃ sadoditamamāyaviyatsvarūpaṃ kodaṇḍamadhyanilayaṃ niyataṃ smarāmi ।।
bodhāmṛtaṃ karaṇakāraṇakāryahīnaṃ taṃ brahmarandhranilayaṃ niyataṃ smarāmi ।। vijñeyamavyayamacintyamabhāvanīyam unmanyatītaviṣayaṃ satataṃ smarāmi ।। śaivajñānaprasiddhapravaravidhigatāśeṣasatkṛtyakārī jīvaṃ hṛdyeva kuryādraviśaśidahanavyomaśaktyantarastham ।। mantrālaṅkṛtadehabhṛnniśi divā sandhyāsu santoṣayann arcāhomasamādhibhiḥ śivamasau saṃyāti śaivaṃ padam ।।
jñeyaḥ śivaḥ sarvagataḥ śarīre dhyeyaḥ sa pūjyaḥ śivaliṅgamadhye ।। liṅgaṃ tacca sudhāmayena payasā saṃsnāpya samyakpuno vairāgyeṇa ca candanena vasubhiḥ puṣpairahiṃsādibhiḥ ।। taccitte bahudhāraṇābhiramaladhyānodbhavairbhūṣaṇais tatsāmyāṇinivedanena yajate dhanyaḥ sa evāmalaḥ ।। kandodbhūtaśivāṇunādaśikhayā vṛttyātmasaṃvedanaṃ śaive jyotiṣi yaḥ karoti puruṣo muktaḥ sa evākṣayaḥ ।।
siddhāntamārgasthitasādhakānāṃ tvatpūjanaṃ nātra vilomato astu ।। gātrakaṃ chadanadvayaṃ kamalaṃ sakesarakarṇikaṃ śaktimaṇḍalasaṅghayuktamahaṃ namāmi śivāsanam ।। granthigranthiṃ śuddhavidyāsarojaṃ vidyeśānārūḍhapatrāṣṭakaṃ ca ।। tatra sthitaṃ hṛdayamantragatātmamantra- mūrtiṃ ca bindugatamīśamahaṃ namāmi ।।
tatkandaṃ śatakoṭiyojanamitaṃ nālaṃ parārdhāntakaṃ granthiḥ koṭiparārdhapaścimasahasro abjaṃ ca tallakṣakam । mūrtistasya ca koṭirīśvaramayī tasyārbudasyārbudāmbhojaṃ mantramayaṃ sadāśivavapustadvānameyaḥ śivaḥ ।। sarvaiśvaryasukhapradā nirupamā sādāśivī nirmalā nādākhyāya sadāśivāya mahate śāntāya tasmai namaḥ ।। īśordhvaniṣkalaśivāntavapuḥ sadeśo binduḥ svarodbhavakalābhuvaneśagarbhaḥ ।।
bhūtāmbhorāśisiddhismarabhujagakalākḷptadehaḥ kriyecchā- dṛṅmāsārdhāmbakaṃ taṃ kabilagatamahaṃ naumi vidyāśarīram ।। aikyānmantrārthayorityakhilaśivamateṣvāhasarvārthahetur vaktrāṇāṃ varṇabhedaścidacidadhipateścitrametatsvarūpam ।। tenedaṃ dhavalaprabhaṃ śivavidaḥ pūrvādikāṣṭhābhṛtāṃ varṇānugrahahetutaḥ pratimukhaṃ pītādivarṇaṃ viduḥ ।। bālayauvanavṛddhastrī- narākāraṃ namāmyaham ।।
sendīvarāhirḍamaruprasaktaḥ sabījapūraḥ subhago akṣasūtrī ।। tapūrṇaṃ prakṛtiḥ kalādyabhimukhī dīrghākṣasūtraṃ manaḥ śambhorastranikāya āgamaparairjñeyaḥ paro nāparaḥ ।। īśānaṃ sarvāsāṃ vidyānāmīśvaraṃ ca bhūtānām । brahmādhipatiṃ brahmatvānniṣkalarūpaṃ sadāśivaṃ naumi ।।
tatpuruṣaṃ bhaktānāṃ śaivajñānapradaṃ mahadevam । rudraṃ śivatvasiddhyai tattvaprerakamahaṃ vande ।। atha ghoramaghoraṃ paśupāśanirākaraṇaṃ ghoraghorataram । sarvasmāccharaṇamahaṃ śarvaṃ bahurūpiṇaṃ vande ।।
vāmaṃ jyeṣṭhaṃ raudraṃ kalavikaraṇaṃ balavikaraṇaṃ kāntam । balapramathanaṃ sarvabhūtadamanaṃ manonmanamahaṃ vande ।। sadyojātaṃ sarvajñaṃ praṇatānāṃ bhavabhayāpaharam । atibhavayojakamamalaṃ bhavodbhavaṃ naumi jagadadhipam ।।
bodhānandamayāya sarvavibhave nityāya viśvātmane śuddhāyāmalatejase ca mahate tasmai parasmai namaḥ ।। darśaneṣukarāṃśabhāvamitonmanī paramāsanaṃ yasya taṃ praṇato asmi niṣkalamavyayaṃ paramaṃ śivam ।। sāṃśumattriśikhadvibimbagatadvikubjaga unmanā pātu vaḥ sakalāparaḥ sakalākalaḥ sakalaḥ śivaḥ ।। śaṅkaraṃ vasusāgarāṅgulacāriṇaṃ rasaśūnyagaṃ sarvamantrapatiṃ prāsādamahaṃ nato asmi ṣaḍadhvagam ।।
cidvyaktisaṃsthityavalokarodhair mudrottarairaṅgaśivaikabhāvaiḥ । pādācamārghyaprasavapradānais tvadarcanaṃ janmaphalaṃ maheśa ।। āvāhanaṃ svātmani citprakāśas tatra sthitiḥ sthāpanamīśvarasya । sānnidhyamātmeśvarasannidhānaṃ saṃrodhanaṃ svasya śive nirodhaḥ ।।
namo astu saṃjñānahṛde bhavāya namo guṇaiśvaryaviśiṣṭamūrtaye । namo aparādhīnavaśitvarūpaśikhāya tejaḥkavacātmane namaḥ ।। namaḥ paśūnāṃ malakṛtanakṣamāsahapratāpāstradharāya śūline । namo avikārāya ṣaḍaṅgamūrtaye sadāśivāyāmṛtarūpiṇe namaḥ ।।
svabhāvaśuddhasya śivasya pādamācāmamātmīyaviśuddhihetoḥ । arghyapradānaṃ kusumārpaṇaṃ ca sadeśadhāmāptinimittametat ।। sālaṅkārasadāśivasya vidhivaddhūpapradānaṃ tvaṇor bhogārthaṃ hi sadeśadhāmni vimalaṃ dīpaṃ śivajñānadam ।। yugānanānvarābhayatriśūlaśaktiyukkarān namaḥ śivāṅgasambhavānhṛdādimantravigrahān ।।
tṛptasyānnanivedanāmbumukhavāsādipradānaṃ manas- tṛptyarthaṃ śivabhāvamaṅgalakaraṃ citraṃ tatrārcāphalam ।। japaśca bhaktyā praṇatiḥ śivasya brahmendraviṣṇvādipadatvahetuḥ ।। vyomni susphaṭikaprabhaṃ bhavane kalāsahitaṃ haraṃ yo hi vetti paraṃ śivaṃ śiva eva so astra na saṃśayaḥ ।। īśāgnyarcanamarpaṇaṃ kṣapayituṃ bandhatrayaṃ karmaṇo jñeyaṃ svātmanivedanaṃ paraśive sthityarthamevātmanaḥ ।।
yasminnavasthānakaraṃ visargaṃ kurvansa śaivaṃ padamabhyupeti ।। siddhāntajño jñānaśambhuḥ śivoktyā cakre bhaktyā bhuktaye muktaye ca ।।