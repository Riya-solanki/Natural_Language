prajño vibhur viśvo hy antaḥprajñas tu taijasaḥ । ghanaprajñas tathā prājña eka eva tridhā ।। dakṣiṇākṣimukhe viśvo manasy antas tu taijasaḥ । ākāśe ca hṛdi prājñas tridhā dehe vyavasthitaḥ ।।
viśvo hi sthūlabhuṅ nityaṃ taijasaḥ praviviktabhuk । ānandabhuk tathā prājñas tridhā bhogaṃ nibodhata ।। sthūlaṃ tarpayate viśvaṃ praviviktaṃ tu taijasam । ānandaś ca tathā prājñaṃ tridhā tṛptiṃ nibodhata ।।
triṣu dhāmasu yad bhojyaṃ bhoktā yaś ca prakīrtitaḥ । vedaitad ubhayaṃ yas tu sa bhuñjāno na lipyate ।। prabhavaḥ sarva satām iti viniścayaḥ । sarvaṃ janayati prāṇaś cetoaṃśūn puruṣaḥ pṛthak ।।
vibhūtiṃ prasavaṃ tv anye manyante sṛṣṭicintakāḥ । svapnamāyā rūpeti sṛṣṭir anyair vikalpitā ।। icchāmātraṃ prabhoḥ sṛṣṭir iti sṛṣṭau viniścitāḥ । kālāt prasūtiṃ bhūtānāṃ manyante kālacintakāḥ ।।
bhogārthaṃ sṛṣtir ity anye krīḍārtham iti cāpare । devasyaiṣa svabhāvo ayam āptakāmasya kā spṛhā ।। nivṛtteḥ sarvaduḥkhānām īśānaḥ prabhur avyayaḥ । advaitaḥ sarvabhāvānāṃ devas turyo vibhuḥ smṛtaḥ ।।
kāryakāraṇabaddhau tāv iṣyete viśvataijasau । prājñaḥ kāraṇabaddhas tu turye na sidhyataḥ ।। nātmānaṃ na caiva na satyaṃ nāpi cānṛtam । prājñaḥ kiṃcana saṃvetti sarvadṛk sadā ।।
dvaitasyāgrahaṇaṃ tulyam ubhayoḥ prājñaturyayoḥ । bījanidrāyutaḥ prājñaḥ sā ca turye na vidyate ।। svapnanidrāyutāv ādyau prājñas tv asvapnanidrayā । na nidrāṃ naiva ca svapnaṃ turye paśyanti niścitāḥ ।।
anyathā gṛhṇataḥ svapno nidrā tattvam ajānataḥ । viparyāse tayoḥ kṣīṇe turīyaṃ padam aśnute ।। anādimāyayā supto yadā jīvaḥ prabudhyate । ajam anidram asvapnam advaitaṃ budhyate tadā ।।
prapañco yadi vidyeta nivarteta na saṃśayaḥ । māyāmātram idaṃ dvaitam advaitaṃ paramārthataḥ ।। vikalpo vinivarteta kalpito yadi kenacit । upadeśād ayaṃ vādo jñāte dvaitaṃ na vidyate ।।
viśvasyātvavivakṣāyām ādisāmānyam utkaṭam । mātrāsaṃpratipattau syād āptisāmānyam eva ca ।। taijasasyotvavijñāne utkarṣo dṛśyate sphuṭam । mātrāsaṃpratipattau syād ubhayatvaṃ tathāvidham ।।
makārabhāve prājñasya mānasāmānyam utkaṭam । mātrāsaṃpratipattau tu layasāmānyam eva ca ।। triṣu dhāmasu tulyaṃ sāmānyaṃ vetti niścitaḥ । sa pūjyaḥ sarvabhūtānāṃ vandyaś caiva mahāmuniḥ ।।
akāro nayate viśvam ukāraś cāpi taijasam । makāraś ca punaḥ prājñaṃ nāmātre vidyate gatiḥ ।। oṃkāraṃ pādaśo vidyāt pādā mātrā na saṃśayaḥ । oṃkāraṃ pādaśo jñātvā na kiṃcid api cintayet ।।
yuñjīta praṇave cetaḥ praṇavo brahma nirbhayam । praṇave nityayuktasya na bhayaṃ vidyate kvacit ।। praṇavo hy aparaṃ brahma praṇavaś ca smṛtaḥ । apūrvo anantaro abāhyo anaparaḥ praṇavo avyayaḥ ।।
sarvasya praṇavo hy ādir madhyam antas tathaiva ca । evaṃ hi praṇavaṃ jñātvā vyaśnute tad anantaram ।। praṇavaṃ hīśvaraṃ vidyāt sarvasya hṛdi saṃsthitam । sarvavyāpinam oṃkāraṃ matvā dhīro na śocati ।।
amātro anantamātraś ca dvaitasyopaśamaḥ śivaḥ । oṃkāro vidito yena sa munir netaro janaḥ ।। vaitathyaṃ sarvabhāvānāṃ svapne āhur manīṣiṇaḥ । antaḥsthānāt tu bhāvānāṃ saṃvṛtatvena hetunā ।।
adīrghatvāc ca kālasya gatvā deśān na paśyati । pratibuddhaś ca vai sarvas tasmin deśe na vidyate ।। abhāvaś ca rathādīnāṃ śrūyate nyāyapūrvakam । vaitathyaṃ tena vai prāptaṃ svapne āhuḥ prakāśitam ।।
antaḥsthānāt tu bhedānāṃ jāgarite smṛtam । yathā tatra tathā svapne bhidyate ।। hy ekam āhur manīṣiṇaḥ । bhedānāṃ hi samatvena prasiddhenaiva hetunā ।।
ādāv ante ca yan nāsti vartamāne api tat tathā । vitathaiḥ sadṛśāḥ santo avitathā iva lakṣitāḥ ।। saprayojanatā teṣāṃ svapne । tasmād ādyantavattvena mithyaiva khalu te smṛtāḥ ।।
sthāni hi yathā svarganivāsinām । tān ayaṃ prekṣate gatvā yathaiveha suśikṣitaḥ ।। svapnavṛttāv api tv antaś cetasā kalpitaṃ tv asat । bahiś cetogṛhītaṃ sad dṛṣṭaṃ vaitathyam etayoḥ ।।
jāgradvṛttāv api tv antaś cetasā kalpitaṃ tv asat । bahiś cetogṛhītaṃ sad yuktaṃ vaitathyam etayoḥ ।। ubhayor api vaitathyaṃ bhedānāṃ sthānayor yadi । ka etān budhyate bhedān ko vai teṣāṃ vikalpakaḥ ।।
kalpayaty ātmanātmānam ātmā devaḥ svamāyayā । sa eva budhyate bhedān iti vedāntaniścayaḥ ।। vikaroty aparān bhāvān antaś citte । niyatāṃś ca bahiś citte evaṃ kalpayate prabhuḥ ।।
citta ye antas tu dvayakālāś ca ye bahiḥ । kalpitā eva te sarve viśeṣo nānyahetukaḥ ।। avyaktā eva ye antas tu sphuṭā eva ca ye bahiḥ । kalpitā eva te sarve viśeṣas tv indriyāntare ।।
jīvaṃ kalpayate pūrvaṃ tato bhāvān pṛthagvidhān । bāhyān ādhyātmikāṃś caiva yathāvidyas tathāsmṛtiḥ ।। aniścitā yathā rajjur andhakāre vikalpitā । sarpadhārādibhir bhāvais tadvad ātmā vikalpitaḥ ।।
niścitāyāṃ yathā rajjvāṃ vikalpo vinivartate । rajjur eveti cādvaitaṃ tadvad ātmaviniścayaḥ ।। prāṇādibhir bhāvair etair vikalpitaḥ । māyaiṣā tasya devasya svayam ।।
iti prāṇavido bhūtānīti ca tadvidaḥ । guṇā iti guṇavidas tattvānīti ca tadvidaḥ ।। pādā iti pādavido viṣayā iti tadvidaḥ । lokā iti lokavido devā iti ca tadvidaḥ ।।
vedā iti vedavido yajñā iti ca tadvidaḥ । bhokteti ca bhoktṛvido bhojyam iti ca tadvidaḥ ।। sūkṣma iti sūkṣmavidaḥ sthūla iti ca tadvidaḥ । mūrta iti mūrtavido amūrta iti ca tadvidaḥ ।।
kāla iti kālavido diśa iti ca tadvidaḥ । vādā iti vādavido bhuvanānīti tadvidaḥ ।। mana iti manovido buddhir iti ca tadvidaḥ । cittam iti cittavido dharmādharmau ca tadvidaḥ ।।
pañcaviṃśaka ity eke ṣaḍviṃśa iti cāpare । ekatriṃśaka ity āhur ananta iti cāpare ।। lokāṃl lokavidaḥ prāhur āśramā iti tadvidaḥ । strīpuṃnapuṃsakaṃ laiṅgāḥ parāparam athāpare ।।
sṛṣṭir iti sṛṣṭivido laya iti ca tadvidaḥ । sthitir iti sthitividaḥ ceha tu sarvadā ।। yaṃ bhāvaṃ darśayed yasya taṃ bhāvaṃ sa tu paśyati । taṃ cāvati sa bhūtvāsau tadgrahaḥ samupaiti tam ।।
etair eṣo apṛthagbhāvaiḥ pṛthag eveti lakṣitaḥ । evaṃ yo veda tattvena kalpayet so aviśaṅkitaḥ ।। svapnamāye yathā dṛṣṭe gandharvanagaraṃ yathā । tathā viśvam idaṃ dṛṣṭaṃ vedānteṣu vicakṣaṇaiḥ ।।
na nirodho na cotpattir na baddho na ca sādhakaḥ । na mumukṣur na vai mukta ity eṣā paramārthatā ।। bhāvair asadbhir evāyam advayena ca kalpitaḥ । bhāvā apy advayenaiva tasmād advayatā śivā ।।
bhāvena nānedaṃ na svenāpi kathaṃcana । na pṛthaṅ nāpṛthak kiṃcid iti tattvavido viduḥ ।। vītarāgabhayakrodhair munibhir vedapāragaiḥ । nirvikalpo hy ayaṃ dṛṣṭaḥ prapañcopaśamo advayaḥ ।।
tasmād evaṃ viditvainam advaite yojayet smṛtim । advaitaṃ samanuprāpya jaḍaval lokam ācaret ।। niḥstutir nirnamaskāro niḥsvadhākāra eva ca । calācalaniketaś ca yatir yādṛcchiko bhavet ।।
tattvam ādhyātmikaṃ dṛṣṭvā tattvaṃ dṛṣṭvā tu bāhyataḥ । tattvībhūtas tadārāmas tattvād apracyuto bhavet ।। atha gauḍapādīyakārikāsv advaitākhyaṃ tṛtīyaṃ prakaraṇam । oṃ upāsanāśrito dharmo jāte brahmaṇi vartate ।
prāg utpatter ajaṃ sarvaṃ tenāsau kṛpaṇaḥ smṛtaḥ ।। ato vakṣyāmy akārpaṇyam ajāti samatāṃ gatam । yathā na jāyate kiṃcij jāyamānaṃ samantataḥ ।। ātmā hy ākāśavaj jīvair ghaṭākāśair ivoditaḥ ।
ghaṭādivac ca saṃghātair jātāv etan nidarśanam ।। ghaṭādiṣu pralīneṣu ghaṭākāśādayo yathā । ākāśe saṃpralīyante tadvaj jīvā ihātmani ।। yathaikasmin ghaṭākāśe rajodhūmādibhir yute ।
na sarve saṃprayujyante tadvaj jīvāḥ sukhādibhiḥ ।। rūpakāryasamākhyāś ca bhidyante tatra tatra vai । ākāśasya na bhedo asti tadvaj jīveṣu nirṇayaḥ ।। nākāśasya ghaṭākāśo vikārāvayavau yathā ।
naivātmanaḥ sadā jīvo vikārāvayavau tathā ।। yathā bhavati bālānāṃ gaganaṃ malinaṃ malaiḥ । tathā bhavaty abuddhānām ātmāpi malino malaiḥ ।। maraṇe saṃbhave caiva gatyāgamanayor api ।
sarvaśarīreṣu vilakṣaṇaḥ [CHECK!] ।। saṃghātāḥ svapnavat ātmamāyāvisarjitāḥ [CHECK!] । ādhikye sarvasāmye vā nopapattir hi vidyate ।। rasādayo hi ye kośā vyākhyātās taittirīyake ।
teṣāṃ ātmā paro jīvaḥ saṃprakāśitaḥ ।। dvayor dvayor madhujñāne paraṃ brahma prakāśitam । pṛthivyām udare caiva yathākāśaḥ prakāśitaḥ ।। jīvātmanor ananyatvam abhedena praśasyate ।
nānātvaṃ nindyate yac ca tad evaṃ hi samañjasam ।। jīvātmanoḥ pṛthaktvaṃ yat prāg utpatteḥ prakīrtitam । bhaviṣyadvṛttyā gauṇaṃ tan mukhyatvaṃ yujyate ।। mṛllohavisphuliṅgādyaiḥ sṛṣṭir yā coditānyathā ।
upāyaḥ so avatārāya nāsti bhedaḥ kathaṃcana ।। āśramās trividhā hīna madhyamotkṛṣṭadṛṣṭayaḥ । upāsanopadiṣṭeyaṃ tadartham anukampayā ।। svasiddhāntavyavasthāsu dvaitino niścitā dṛḍham ।
parasparaṃ virudhyante tair ayaṃ na virudhyate ।। advaitaṃ paramārtho hi dvaitaṃ tadbheda ucyate । teṣām ubhayathā dvaitaṃ tenāyaṃ na virudhyate ।। māyayā bhidyate hy etan nānyathājaṃ kathaṃcana ।
tattvato bhidyamāne hi martyatām amṛtaṃ vrajet ।। ajātasyaiva bhāvasya jātim icchanti vādinaḥ । ajāto hy amṛto bhāvo martyatāṃ katham eṣyati ।। na bhavaty amṛtaṃ martyaṃ na martyam amṛtaṃ tathā ।
prakṛter anyathābhāvo na kathaṃcid bhaviṣyati ।। svabhāvenāmṛto yasya bhāvo gacchati martyatām । kṛtakenāmṛtas tasya kathaṃ sthāsyati niścalaḥ ।। bhūtato abhūtato vāpi sṛjyamāne samā śrutiḥ ।
niścitaṃ yuktiyuktaṃ ca yat tad bhavati netarat ।। neha nāneti cāmnāyād indro māyābhir ity api । ajāyamāno bahudhā māyayā jāyate tu saḥ ।। saṃbhūter apavādāc ca saṃbhavaḥ pratiṣidhyate ।
ko enaṃ janayed iti kāraṇaṃ pratiṣidhyate [CHECK!] ।। sa eṣa neti netīti vyākhyātaṃ nihnute yataḥ । sarvam agrāhyabhāvena hetunājaṃ prakāśate ।। sato hi māyayā janma yujyate na tu tattvataḥ ।
tattvato jāyate yasya jātaṃ tasya hi jāyate ।। asato māyayā janma tattvato naiva yujyate । vandhyāputro na tattvena māyayā vāpi jāyate ।। yathā svapne dvayābhāsaṃ spandate māyayā manaḥ ।
tathā jāgraddvayābhāsaṃ spandate māyayā manaḥ ।। advayaṃ ca dvayābhāsaṃ manaḥ svapne na saṃśayaḥ । advayaṃ ca dvayābhāsaṃ tathā jāgran na saṃśayaḥ ।। manodṛśyam idaṃ dvaitaṃ yat kiṃcit sacarācaram ।
manaso hy amanībhāve dvaitaṃ naivopalabhyate ।। ātmasatyānubodhena na saṃkalpayate yadā । amanastāṃ tadā yāti grāhyābhāve ।। akalpakam ajaṃ jñānaṃ jñeyābhinnaṃ pracakṣate ।
brahma jñeyam ajaṃ nityam ajenājaṃ vibudhyate ।। nigṛhītasya manaso nirvikalpasya dhīmataḥ । pracāraḥ sa tu vijñeyaḥ suṣupte anyo na tatsamaḥ ।। līyate hi suṣupte tan nigṛhītaṃ na līyate ।
tad eva nirbhayaṃ brahma jñānālokaṃ samantataḥ ।। ajam anidram asvapnam anāmakam arūpakam । sakṛdvibhātaṃ sarvajñaṃ nopacāraḥ kathaṃcana ।। sarvābhilāpavigataḥ sarvacintāsamutthitaḥ ।
supraśāntaḥ sakṛjjyotiḥ samādhir acalo abhayaḥ ।। graho na tatra notsargaś cintā yatra na vidyate । ātmasaṃsthaṃ tadā jñānam ajāti samatāṃ gatam ।। asparśayogo durdarśaḥ sarvayogibhiḥ ।
yogino bibhyati hy asmād abhaye bhayadarśinaḥ ।। manaso nigrahāyattam abhayaṃ sarvayogiṇām । duḥkhakṣayaḥ prabodhaś cāpy akṣayā śāntir eva ca ।। utseka udadher yadvat kuśāgreṇaikabindunā ।
manaso nigrahas tadvad bhaved aparikhedataḥ ।। upāyena nigṛhṇīyād vikṣiptaṃ kāmabhogayoḥ । suprasannaṃ laye caiva yathā kāmo layas tathā ।। duḥkhaṃ sarvam anusmṛtya bhogān nivartayet ।
ajaṃ sarvam anusmṛtya jātaṃ naiva tu paśyati ।। laye saṃbodhayec cittaṃ vikṣiptaṃ śamayet punaḥ । sakaṣāyaṃ prāptaṃ na cālayet ।। nāsvādayet sukhaṃ tatra niḥsaṅgaḥ prajñayā bhavet ।
niścalaṃ niścarat cittam ekīkuryāt prayatnataḥ ।। yadā na līyate cittaṃ na ca vikṣipyate punaḥ । aniṅganam anābhāsaṃ niṣpannaṃ brahma tat tadā ।। svasthaṃ śāntaṃ sanirvāṇam akathyaṃ sukham uttamam ।
ajam ajena jñeyena sarvajñaṃ paricakṣate ।। na kaścij jāyate jīvaḥ saṃbhavo asya na vidyate । etat tad uttamaṃ satyaṃ yatra kiṃcin na jāyate ।। jñānenākāśakalpena dharmān yo gaganopamān ।
jñeyābhinnena saṃbuddhas taṃ vande dvipadāṃ varam ।। asparśayogo vai nāma sarvasattvasukho hitaḥ । avivādo aviruddhaś ca deśitas taṃ namāmy aham ।। bhūtasya jātim icchanti vādinaḥ kecid eva hi ।
abhūtasyāpare dhīrā vivadantaḥ parasparam ।। bhūtaṃ na jāyate kiṃcid abhūtaṃ naiva jāyate । vivadanto hy evam ajātiṃ khyāpayanti te ।। khyāpyamānām ajātiṃ tair anumodāmahe vayam ।
vivadāmo na taiḥ sārdham avivādaṃ nibodhata ।। ajātasyaiva dharmasya jātim icchanti vādinaḥ । ajāto hy amṛto dharmo martyatāṃ katham eṣyati ।। na bhavaty amṛtaṃ martyaṃ na martyam amṛtaṃ tathā ।
prakṛter anyathābhāvo na kathaṃcid bhaviṣyati ।। svabhāvenāmṛto yasya dharmo gacchati martyatām । kṛtakenāmṛtas tasya kathaṃ sthāsyati niścalaḥ ।। sāṃsiddhikī svābhāvikī akṛtā ca yā ।
prakṛtiḥ seti vijñeyā svabhāvaṃ na jahāti yā ।। jarāmaraṇanirmuktāḥ sarve dharmāḥ svabhāvataḥ । jarāmaraṇam icchantaś cyavante tanmanīṣayā ।। kāraṇaṃ yasya vai kāryaṃ kāraṇaṃ tasya jāyate ।
jāyamānaṃ katham ajaṃ bhinnaṃ nityaṃ kathaṃ ca tat ।। kāraṇād ananyatvam ataḥ kāryam ajaṃ । jāyamānād dhi vai kāryāt kāraṇaṃ te kathaṃ dhruvam ।। ajād vai jāyate yasya dṛṣṭāntas tasya nāsti vai ।
jātāc ca jāyamānasya prasajyate ।। hetor ādiḥ phalaṃ yeṣām ādir hetuḥ phalasya ca । hetoḥ phalasya cānādiḥ kathaṃ tair upavarṇyate ।। hetor ādiḥ phalaṃ yeṣām ādir hetuḥ phalasya ca ।
tathā janma bhavet teṣāṃ putrāj janma pitur yathā ।। saṃbhave hetuphalayor eṣitavyaḥ kramas tvayā । yugapat saṃbhave yasmād asaṃbandho viṣāṇavat ।। phalād utpadyamānaḥ san na te hetuḥ prasidhyati ।
aprasiddhaḥ kathaṃ hetuḥ phalam utpādayiṣyati ।। yadi hetoḥ phalāt siddhiḥ phalasiddhiś ca hetutaḥ । katarat yasya siddhir apekṣayā ।। aśaktir aparijñānaṃ kramakopo atha vā punaḥ ।
evaṃ hi sarvathā buddhair ajātiḥ paridīpitā ।। bījāṅkurākhyo dṛṣṭāntaḥ sadā sādhyasamo hi । na sādhyasamo hetuḥ siddhau sādhyasya yujyate ।। pūrvāparāparijñānam ajāteḥ paridīpakam ।
jāyamānād dhi vai dharmāt kathaṃ pūrvaṃ na gṛhyate ।। svato vā parato vāpi na kiṃcid vastu jāyate । sad asat sadasad vāpi na kiṃcid vastu jāyate ।। hetur na jāyate phalaṃ svabhāvataḥ ।
ādir na vidyate yasya tasya na vidyate ।। prajñapteḥ sanimittatvam anyathā dvayanāśataḥ । saṃkleśasyopalabdheś ca paratantrāstitā matā ।। prajñapteḥ sanimittatvam iṣyate yuktidarśanāt ।
nimittasyānimittatvam iṣyate bhūtadarśanāt ।। cittaṃ na saṃspṛśaty arthaṃ nārthābhāsaṃ tathaiva ca । abhūto hi yataś cārtho nārthābhāsas tataḥ pṛthak ।। nimittaṃ na sadā cittaṃ saṃspṛśaty adhvasu triṣu ।
animitto viparyāsaḥ kathaṃ tasya bhaviṣyati ।। tasmān na jāyate cittaṃ cittadṛśyaṃ na jāyate । tasya paśyanti ye jātiṃ khe vai paśyanti te padam ।। ajātaṃ jāyate yasmād ajātiḥ prakṛtis tataḥ ।
prakṛter anyathābhāvo na kathaṃcid bhaviṣyati ।। anāder antavattvaṃ ca saṃsārasya na setsyate । anantatā cādimato mokṣasya na bhaviṣyati ।। ādāv ante ca yan nāsti vartamāne api tat tathā ।
vitathaiḥ sadṛśāḥ santo avitathā iva lakṣitāḥ ।। saprayojanatā teṣāṃ svapne । tasmād ādyantavattvena mithyaiva khalu te smṛtāḥ ।। sarve dharmā mṛṣā svapne kāyasyāntarnidarśanāt ।
saṃvṛte asmin pradeśe vai bhūtānāṃ darśanaṃ kutaḥ ।। na yuktaṃ darśanaṃ gatvā kālasyāniyamād gatau । pratibuddhaś ca vai sarvas tasmin deśe na vidyate ।। mitrādyaiḥ saha saṃmantrya na prapadyate ।
gṛhītaṃ cāpi yat kiṃcit pratibuddho na paśyati ।। svapne cāvastukaḥ kāyaḥ pṛthag anyasya darśanāt । yathā kāyas tathā sarvaṃ cittadṛśyam avastukam ।। grahaṇāj jāgaritavat taddhetuḥ svapne iṣyate ।
tad tasyaiva saj jāgaritam iṣyate ।। utpādasyāprasiddhatvād ajaṃ sarvam udāhṛtam । na ca bhūtād abhūtasya saṃbhavo asti kathaṃcana ।। asaj jāgarite dṛṣṭvā svapne paśyati tanmayaḥ ।
asat svapne api dṛṣṭvā ca pratibuddho na paśyati ।। nāsty asaddhetukam asat sad asaddhetukaṃ tathā । sac ca saddhetukaṃ nāsti saddhetukam asat kutaḥ ।। viparyāsād yathā jāgrad acintyān bhūtavat spṛśet ।
tathā svapne viparyāsād dharmāṃs tatraiva paśyati ।। upalambhāt samācārād astivastutvavādinām । jātis tu deśitā buddhair ajātes trasatāṃ sadā ।। ajātes trasatāṃ teṣām upalaṃbhād viyanti ye ।
jātidoṣā na setsyanti doṣo apy alpo bhaviṣyati ।। upalambhāt samācārān māyāhastī yathocyate । upalambhāt samācārād asti vastu tathocyate ।। jātyābhāsaṃ calābhāsaṃ vastvābhāsaṃ tathaiva ca ।
ajācalam avastutvaṃ vijñānaṃ śāntam advayam ।। evaṃ na jāyate cittam evaṃ dharmā ajāḥ smṛtāḥ । evam eva vijānanto na patanti viparyaye ।। ṛjuvakrādikābhāsam yathā ।
grahaṇagrāhakābhāsaṃ tathā ।। aspandamānam anābhāsam ajaṃ yathā । aspandamānaṃ vijñānam anābhāsam ajaṃ tathā ।। alāte spandamāne vai nābhāsā anyatobhuvaḥ ।
na tato anyatra nispandān nālātaṃ praviśanti te ।। na nirgatā alātāt te dravyatvābhāvayogataḥ । vijñāne api tathaiva syur ābhāsasyāviśeṣataḥ ।। vijñāne spandamāne vai nābhāsā anyatobhuvaḥ ।
na tato anyatra nispandān na vijñānaṃ viśanti te ।। na nirgatās te vijñānād dravyatvābhāvayogataḥ । kāryakāraṇatābhāvād yato acintyāḥ sadaiva te ।। dravyaṃ dravyasya hetuḥ syād anyad anyasya caiva hi ।
dravyatvam anyabhāvo vā dharmāṇāṃ nopapadyate ।। evaṃ na cittajā dharmāś cittaṃ vāpi na dharmajam । evaṃ hetuphalājātiṃ praviśanti manīṣiṇaḥ ।। yāvad dhetuphalāveśas tāvad dhetuphalodbhavaḥ ।
kṣīṇe hetuphalāveśe nāsti hetuphalodbhavaḥ ।। yāvad dhetuphalāveśaḥ saṃsāras tāvad āyataḥ । kṣīṇe hetuphalāveśe ।। saṃvṛtyā jāyate sarvaṃ śāśvataṃ vai ।
bhāvena hy ajaṃ sarvam ucchedas tena nāsti vai ।। dharmā ye iti jāyante te na tattvataḥ । janma māyopamaṃ teṣāṃ sā ca māyā na vidyate ।। yathā māyāmayād bījāj jāyate tanmayo aṅkuraḥ ।
nāsau nityo na cocchedī tadvad dharmeṣu yojanā ।। nājeṣu sarvadharmeṣu śāśvatāśāśvatābhidhā । yatra varṇā na vartante vivekas tatra nocyate ।। yathā svapne dvayābhāsaṃ cittaṃ calati māyayā ।
tathā jāgrad dvayābhāsaṃ cittaṃ calati māyayā ।। advayaṃ ca dvayābhāsaṃ cittaṃ svapne na saṃśayaḥ । advayaṃ ca dvayābhāsaṃ jāgran na saṃśayaḥ ।। svapnadṛk pracaran svapne dikṣu vai daśasu sthitān ।
aṇḍajān svedajān vāpi jīvān paśyati yān sadā ।। svapnadṛkcittadṛśyās te na vidyante tataḥ pṛthak । tathā taddṛśyam evedaṃ svapnadṛkcittam iṣyate ।। carañ jāgarite jāgrad dikṣu vai daśasu sthitān ।
aṇḍajān svedajān vāpi jīvān paśyati yān sadā ।। jāgraccittekṣaṇīyās te na vidyante tataḥ pṛthak । tathā taddṛśyam evedaṃ jāgrataś cittam iṣyate ।। ubhe hy anyoanyadṛśye te kiṃ tad astīti cocyate ।
lakṣaṇāśūnyam ubhayaṃ tanmatenaiva gṛhyate ।। yathā svapnamayo jīvo jāyate mriyate api ca । tathā jīvā amī sarve bhavanti na bhavanti ca ।। yathā māyāmayo jīvo jāyate mriyate api ca ।
tathā jīvā amī sarve bhavanti na bhavanti ca ।। yathā nirmitako jīvo jāyate mriyate api ca । tathā jīvā amī sarve bhavanti na bhavanti ca ।। na kaścij jāyate jīvaḥ saṃbhavo asya na vidyate ।
etat tad uttamaṃ satyaṃ yatra kiṃcin na jāyate ।। cittaspanditam evedaṃ grāhyagrāhakavad dvayam । cittaṃ nirviṣayaṃ nityam asaṅgaṃ tena kīrtitam ।। yo asti kalpitasaṃvṛtyā paramārthena nāsty asau ।
syān nāsti paramārthataḥ ।। ajaḥ kalpitasaṃvṛtyā paramārthena nāpy ajaḥ । saṃvṛtyā jāyate tu saḥ ।। abhūtābhiniveśo asti dvayaṃ tatra na vidyate ।
dvayābhāvaṃ sa buddhvaiva nirnimitto na jāyate ।। yadā na labhate hetūn uttamādhamamadhyamān । tadā na jāyate cittaṃ hetvabhāve phalaṃ kutaḥ ।। animittasya cittasya yānutpattiḥ samādvayā ।
ajātasyaiva sarvasya cittadṛśyaṃ hi tad yataḥ ।। buddhvānimittatāṃ satyāṃ hetuṃ pṛthag an । vītaśokaṃ kāmam abhayaṃ padam aśnute ।। abhūtābhiniveśād dhi sadṛśe tat pravartate ।
vastvabhāvaṃ sa buddhvaiva niḥsaṅgaṃ vinivartate ।। nivṛttasyāpravṛttasya niścalā hi tadā sthitiḥ । viṣayaḥ sa hi buddhānāṃ tat sāmyam ajam advayam ।। ajam anidram asvapnaṃ prabhātaṃ bhavati svayam ।
sakṛdvibhāto hy evaiṣa dharmo ।। sukham āvriyate nityaṃ duḥkhaṃ vivriyate sadā । yasya kasya ca dharmasya graheṇa bhagavān asau ।। asti nāsty asti nāstīti nāsti nāstīti vā punaḥ ।
calasthirobhayābhāvair āvṛṇoty eva bāliśaḥ ।। koṭyaś catasra etās tu grahair yāsāṃ । bhagavān ābhir aspṛṣṭo yena dṛṣṭaḥ sa sarvadṛk ।। prāpya sarvajñatāṃ kṛtsnāṃ brāhmaṇyaṃ padam advayam ।
anāpannādimadhyāntaṃ kim ataḥ param īhate ।। viprāṇāṃ vinayo hy eṣa śamaḥ prākṛta ucyate । damaḥ prakṛtidāntatvād evaṃ vidvāñ śamaṃ vrajet ।। savastu sopalambhaṃ ca dvayaṃ laukikam iṣyate ।
avastu sopalambhaṃ ca śuddhaṃ laukikam iṣyate ।। avastv anupalambhaṃ ca lokottaram iti smṛtam । jñānaṃ jñeyaṃ ca vijñeyaṃ sadā buddhaiḥ prakīrtitam ।। jñāne ca trividhe jñeye krameṇa vidite svayam ।
sarvajñatā hi sarvatra bhavatīha mahādhiyaḥ ।। heyajñeyāpyapākyāni vijñeyāny agra । teṣām anyatra vijñeyād upalambhas triṣu smṛtaḥ ।। prakṛtyākāśavaj jñeyāḥ sarve dharmā anādayaḥ ।
vidyate na hi nānātvaṃ teṣāṃ kvacana kiṃcana ।। ādibuddhāḥ prakṛtyaiva sarve dharmāḥ suniścitāḥ । yasyaivaṃ bhavati kṣāntiḥ so amṛtatvāya kalpate ।। ādiśāntā hy anutpannāḥ prakṛtyaiva sunirvṛtāḥ ।
sarve dharmāḥ samābhinnā ajaṃ sāmyaṃ viśāradam ।। vaiśāradyaṃ tu vai nāsti bhede vicaratāṃ sadā । bhedanimnāḥ pṛthagvādās tasmāt te kṛpaṇāḥ smṛtāḥ ।। aje sāmye tu ye kecid bhaviṣyanti suniścitāḥ ।
te hi loke mahājñānās tac ca loko na gāhate ।। ajeṣv ajam asaṃkrāntaṃ dharmeṣu jñānam iṣyate । yato na kramate jñānam asaṅgaṃ tena kīrtitam ।। aṇumātre api vaidharmye jāyamāne avipaścitaḥ ।
asaṅgatā sadā nāsti kim utāvaraṇacyutiḥ ।। alabdhāvaraṇāḥ sarve dharmāḥ prakṛtinirmalāḥ । ādau buddhās tathā muktā budhyante iti nāyakāḥ ।। kramate na hi buddhasya jñānaṃ dharmeṣu ।
tathā jñānaṃ naitad buddhena bhāṣitam ।। durdarśam atigambhīram ajaṃ sāmyaṃ viśāradam । buddhvā padam anānātvaṃ namas kurmo yathābalam ।।