।। oṃ namaḥ sarvajñāya ।। tata iha jagadarthaṃ cābhavac chākyaketuḥ sa jayatu jitamṛtyur darśitānantamāyaḥ ।। ajarāmaratāprāptyai natvā saṃbuddham ādarāt ।। sāriṣṭaṃ vañcanaṃ mṛtyor ucyate śāstrasaṃgatam ।।
amuktānāṃ ca sarveṣāṃ kiyatkālavilambanam ।। upāyair jīvitaṃ dīrghaṃ mṛtyuvañcanam ucyate ।। tāvat puṇyādisaṃbhāraṃ prasūte bodhisādhakam ।। nānopāyair atas tūrṇaṃ mṛtyuvañcanam ārabhet ।।
maṇimantrauṣadhīnāṃ ca prabhāvaḥ sarvasaṃmataḥ ।। maste patati vajrāgnau suprajño api karoti kim ।। kathyate jñāyate yena maraṇaṃ bhāvi tatparaiḥ ।। tena svasthaśarīreṇa jñātavyaṃ saṃśayo anyathā ।।
bhayaśokādisāmarthyāt pratibhāti yato anyathā ।। prāpyāriṣṭasamudbhūtir ato bhedena lakṣayet ।। bhūtakṣobho api dvividhas tathaiveti nirūpayet ।। daivakṣobho anaśanādivajrapātādilakṣaṇaḥ ।।
bhūtakṣobhas tu pittādivahnitoyādyupadravaḥ ।। ubhayakṣobho vajrādipittaśleṣmādyupadravaḥ ।। kramaśo api na sarveṣām api tv ekādisaṃkhyayā ।। niścetur dūṣaṇaṃ tatra na tu lakṣaṇanāstitā ।।
abhrāntau tatra dharmādibādhakāntarakalpanam ।। yathāśakti parityāge pratīkāre ca vartanam ।। bāhyāni prathamaṃ tāval lakṣaṇāny upalakṣayet ।। niyato aniyataś ceti vijñeyaḥ sa tu yatnataḥ ।।
kālo niyata ity ukto aniyatas tu viparyayāt ।। vātaśītādisaṅgāc ca lakṣaṇīyam ataḥ pṛthak ।। karkaṭe makare cāpi jāyate mṛtyulakṣaṇam ।। uttarābhimukhasthasya cchāyā svābhāvikī bhavet ।।
vyabhre nabhasi madhyāhne cchāyāyāś ca nirīkṣaṇam ।। amuṣmād anyathābhāve mṛtyuśaṅkā prajāyate ।। ekaikapādyahrāsaḥ syān makarāt karkaṭāvadheḥ ।। chāyāvikāram ālocya māsān maraṇam ādiśet ।।
tam eva kālam ārabhya mṛtyur māsād viniścitaḥ ।। kṣayakāle apy atikṣaye mṛtyur eva na saṃśayaḥ ।। yāni ṣaṭ ṣaḍ dināny atra kālākālanirūpaṇam ।। puṣyaśeṣadinaiś cāpi māghādiṣu śubhāśubham ।।
ahorātratrayād ūrdhvaṃ pañcatvaṃ jāyate tadā ।। tadā māsatrayād ūrdhvaṃ gamanaṃ yamasadmani ।। tribhir dinais tadā nūnam ekākī yāti pañcatām ।। tasyām eva hi velāyāṃ mṛtyur varṣeṇa tasya hi ।।
jihvāgrādarśane mṛtyur vāsaraiḥ syāt tribhir nṛṇām ।। sadyo mṛtyur bhaven nūnam ūrṇāsthāne pravedhanāt ।। tadā māsād bhaven mṛtyuḥ puṇyam evārjayet tataḥ ।। syāc cet tulyaṃ tadā māsaiḥ pañcatvaṃ yāti pañcabhiḥ ।।
catvāro yasya vidhyanti tulyaṃ māsāt sa mṛtyubhāk ।। pakṣatrayeṇa mṛtyuḥ syād yadi dharmaṃ na sevate ।। tribhir dinais tadā mṛtyur yadi śakrasamo bhavet ।। saptāhān mriyate nūnaṃ yadi na syāt pratikriyā ।।
tribhir māsais tadā mṛtyur yadi brahmasamo bhavet ।। ṣaḍbhir māsais tadā mṛtyur lohitaṃ vyādhisūcakam ।। yadi vedho apratīkāro mṛtyuḥ sadyas tadā bhavet ।। vedhaḥ sadāho yasyāsau ṣaḍmāsān mriyate dhruvam ।।
māsatrayāt pakṣatrayān mṛtyur ekadināt kramāt ।। kapolamāṃsavicchedān mṛtyuḥ syāt pañcamāsataḥ ।। jñātvā pañcadinān mṛtyum ādadyād dharmasaṃvalam ।। ṣaḍmāsābhyantare mṛtyuḥ pratikārakriyā na cet ।।
netre ca vartulībhūte saptāhān mṛtyudarśanāt ।। grīvāpārśvasthayor nāḍyor vicchedād api pakṣataḥ ।। dṛḍho vā dantasaṃdaṃśas tadā mṛtyur dvirātrataḥ ।। tasminn eva dine mṛtyur athavā pañcavāsaraiḥ ।।
ṣaḍbhir māsais tadā mṛtyur yadi mantrādi nācaret ।। yas tasya mṛtyur varṣeṇa yadi dharmaṃ na sevate ।। muhuḥ skhalati vāṇī ca muhuś ca mativibhramaḥ ।। darpaṇe salile vāpi svacchāyāṃ yo na paśyati ।।
ameghe vidyutaṃ paśyet sphurantīṃ dakṣiṇāśritām ।। haṃsakākamayūrāṇāṃ paśyed ekatra melakam ।। gandharvanagaraṃ paśyed vṛkṣāgre śikhare gireḥ ।। prakampate bhṛśaṃ caiva mūrchito vā bhaven muhuḥ ।।
paśyed ekaikaśas tasya mṛtyur māsāvadher bhavet ।। yaḥ paśyet tasya mṛtyuḥ syāt ṣaḍmāsābhyantare dhruvam ।। śuṣyanty abhīkṣṇaṃ ṣaḍmāsān maraṇaṃ tasya nirdiśet ।। saptāhamṛtyor jāyeta jvālā vākasmikī tanau ।।
rātrāv apaśyato akasmāt ṣaḍmāsān mṛtyum ādiśet ।। saraśmikaṃ citrabhānuṃ candraṃ cāpi saraśmikam ।। tārāṃ merupramāṇāṃ ca samudraṃ ca nadīm iva ।। galake piṭakān raktān gātre varṇavicitratām ।।
candrāṃśuṃ vahnisaṃsparśaṃ sūryāṃśuṃ himaśītalam ।। ātmanaiva hi yaḥ paśyet paśyen mṛtyuṃ sa pakṣataḥ ।। varṣān mṛtyur bhavet tatra bhaiṣajyādi pratikriyā ।। saptarātrād bhaven mṛtyuḥ paralokaṃ vicintayet ।।
yasyānubhūyate tasya daśāhād yamadarśanam ।। aṣṭādaśadinād ūrdhvaṃ mṛtyuḥ prākkarmadoṣataḥ ।। kṛkalāso mṛtis tasya pañcamāsād viniścitā ।। sarvāṅgaśītalatvena daśāhān maraṇaṃ dhruvam ।।
vināśo brahmasūtrasya mṛtyus tasyaikavarṣataḥ ।। khaṇḍaṃ pādodaye nyūnaṃ mṛtyur māsacatuṣṭayāt ।। varṣatrayātyayān mṛtyur yadi bhrāntyā na kalpitaḥ ।। trirātramṛtyur durgandho jāyate vikṛtākṛtiḥ ।।
pratyahaṃ phūtkṛtaṃ kurvan kramāt tanmadhyasaṃsthitam ।। ṣaḍmāsāyur na tat paśyed iti karmavicitratā ।। muktāhārān ivālūnān muktāphalavibhūṣaṇān ।। dṛśyadeśaṃ parityajya deśāntaravisarpiṇaḥ ।।
teṣām adṛṣṭau ṣaḍmāsān maraṇaṃ parikīrtitam ।। vitatya bāhū svacchāyāṃ dṛṣṭvā paśyec chanair nabhaḥ ।। śiraso adarśanāt tasya mṛtyuḥ syād varṣamadhyataḥ ।। dakṣiṇādarśanāt pitṛbhrātrādīnāṃ mahīyasām ।।
rambhāphalanibhāṃ chāyāṃ lakṣayen madhyatas tayoḥ ।। tasyām eva tithau nūnaṃ ṣaḍmāsān maraṇaṃ bhavet ।। śrotre śirasi netre ca śabdo dhūmo dyutis tathā ।। na śrūyate pañcadinaṃ daśa pañcadaśāthavā ।।
bāṇābdhiguṇanetrenduvarṣair mṛtyur yathākramam ।। varṣasyaiva caturthāṃśaiḥ kramaśaś cābhivardhitaiḥ ।। yo na paśyati tasya syān mṛtyur varṣatrayāvadheḥ ।। mārjāranetratulyāni jyotīṃṣi jhaṭitikramāt ।।
etat sāmānyato jñeyaṃ viśeṣas tv ayam ucyate ।। naṣṭe jyotiṣi mṛtyuḥ syāt ṣaṭtrinetrendumāsataḥ ।। digbāṇaguṇanetreṣu dineṣu maraṇaṃ bhavet ।। pañcamāsād bhaven mṛtyur nāsāgrasya vināśataḥ ।।
svasthendriyasya patane mṛtyur māsatrayād bhavet ।। ekamāsātyayān mṛtyur vṛṣaṇe golakakṣayāt ।। jihvāyā aparāvṛttau daśāhān mṛtyusaṃgamaḥ ।। pārśvadvayasyākṛṣṭau tu mṛtyuḥ syād vāsaratrayāt ।।
lalāṭasthatrirekhāṇāṃ nāśān mṛtyur ahastrayāt ।। yāvat pañcadinaṃ mṛtyuḥ pañcāśaddivasais tathā ।। vikāraḥ śukramūtrāṇāṃ ṣaḍmāsān mṛtyudarśanāt ।। mūtraṃ yasya bhaven mṛtyus tasya ṣaḍmāsamadhyataḥ ।।
mṛtyuḥ ṣaḍmāsato no cet tenaiva syāt pratikriyā ।। candre prabhañjane vāti praveśāt syāt pratikriyā ।। caturmāsād bhaven mṛtyur ity āgamavicakṣaṇāḥ ।। adyaiva mṛtyur asmākam iti paśyed anityatām ।।
svapno apy asatyaḥ sarveṣāṃ nātaḥ śraddhā na yujyate ।। sa svapne pratyayaṃ kṛtvā mṛtyuliṅgāni paśyatu ।। yo abhirohati svapnānte sa syāt ṣaḍmāsamṛtyukaḥ ।। vālukābhasmarāśiṃ vā maraṇaṃ tasya pūrvavat ।।
bhūyaś ca na nivarteta tadvat tasyāpi jīvitam ।। tatrasthaś ca vibudhyeta mṛtyuḥ syāt tasya pūrvavat ।। vālmīkaṃ pāṃśurāśiṃ vā ṣaḍmāsān na sa jīvati ।। kālarātrī tu sā jñeyā saptāhān mṛtyukārikā ।।
karavīramālā svapne yāty asau yamamaṇḍalam ।। vṛkṣād vā prapatet svapne sa mṛtyor antike sthitaḥ ।। suptaḥ śīrṣe śarīre vā ṣaḍmāsān na sa jīvati ।। pratibuddho vijānīyād rātrir eṣā mamāntimā ।।
bhakṣyate prohyate cāpi kharapotryuṣṭrasaurabhaiḥ ।। svapnadṛṣṭanimittānāṃ śāntir māyopamā matiḥ ।। prasuptenāgrato dṛṣṭvā trimāsān mṛtyur āpyate ।। tailābhyaktam atibhītaṃ muṇḍitaṃ raktavāsasam ।।
ātmānam īdṛśaṃ svapne paśyet ṣaḍmāsamṛtyukaḥ ।। yaḥ svapne labhate tasya mṛtyuḥ syād aṣṭamāsataḥ ।। ekavaktreṇa śaknoti vaktuṃ varṣaśatair api ।। vijñāya tāni tvaritaṃ vidheyo mantrādibhir vañcana eva yatnaḥ ।।
।। iti śrīpaṇḍitavāgīśvarakīrtiviracite mṛtyuvañcanopadeśe prathamaḥ paricchedaḥ ।। tac ca vāyūdayāj jñeyaṃ vāyur ghrāṇāsyagocaraḥ ।। yāvad ādhyātmikaṃ samyag lakṣaṇaṃ naiva niścitam ।। bāhye buddhiviparyāso rogāder api saṃskṛteḥ ।।
sāmānyalakṣaṇaṃ mṛtyor lakṣayet prātarāditaḥ ।। tad ārabhya dinaṃ mṛtyur mitakālātyayād bhavet ।। nāsikādakṣiṇetare puṭe pratyekam āśritaḥ ।। ato viparyayāt kalpyaṃ maraṇādi manīṣibhiḥ ।।
dināni trīṇi pavanaḥ tataḥ sūrye dinatrayam ।। krameṇānena niyamād yāvat pañcadaśī sitā ।। dināni trīṇi pūrvavad yāvat pañcadaśītarā ।। ṣaḍbhir māsair bhaven mṛtyur dharmam eva smaret tataḥ ।।
ekapakṣaviparyāsād dāruṇavyādhisaṃbhavaḥ ।। vahed vāyur yadi tadā kalyudvegādi jāyate ।। madhyāhnāt parato mṛtyuḥ pratīkāravivarjitaḥ ।। vahed yasya daśāhāni saṃkrāntau mriyate hi saḥ ।।
tasya nāśaṃ vijānīyād ahorātrān na saṃśayaḥ ।। vāyus tasya vijānīyāt pūjanaṃ lābham eva ca ।। vāyus tasyārthanāśaḥ syād udvego vā bhayādi vā ।। samatītya vahed yasya tasya rogādi jāyate ।।
tad ahar jīvitaṃ tasya yadi vajrasamo apy asau ।। pañcāhaṃ ced vahet sūrye mṛtyur aṣṭādaśābdataḥ ।। pañcāhaṃ ced vahen mṛtyur bhavet pañcadaśābdataḥ ।। jyeṣṭhe api ced bhaved evaṃ mṛtyuḥ syān navavarṣataḥ ।।
pañcāhaṃ māruto mṛtyuḥ ṣaḍbhir varṣais tadā bhavet ।। varṣatrayātyayān mṛtyur iti kālavicakṣaṇāḥ ।। abdabhāgais tu te śodhyā yathāvad anupūrvaśaḥ ।। vyādhidurbhikṣakāntāraśokarājādyupadravāḥ ।।
viśeṣakālabodhāya gatir anyā pradarśyate ।। kālo asau pauṣṇanāmeti mṛtyunirṇayakārakaḥ ।। samasapta iti khyātas tatrārkaḥ samasaptagaḥ ।। pauṣṇaḥ kālaḥ sa vijñeyas tatra mṛtyor nirūpaṇam ।।
kālaṃ nirūpayed vidvān itaratra vikālakam ।। tatra velākṣaṇe pūrṇe mṛtyur nāsty atra saṃśayaḥ ।। vatsarair manusaṃkhyātair lakṣayen maraṇaṃ tadā ।। vahec ced arkadikśailaṣaḍvedābdaiḥ kramān mṛtiḥ ।।
vahec cet tridvyekavarṣair bhaven mṛtyur yathākramam ।। ṣaḍbhir māsais tribhiś caiva yathāsaṃkhyaṃ bhaven mṛtiḥ ।। syād dvyekamāsaiḥ pakṣeṇa digdinaiś ca kramān mṛtiḥ ।। pañcatridvidinair mṛtyur yathāsaṃkhyaṃ bhavet tadā ।।
tasminn eva dine mṛtyur viṣṇor api na saṃśayaḥ ।। noktāḥ ṣoḍaśasaṃkhyā ye teṣāṃ śodhanam ucyate ।। saptāhaṃ cet tribhir varṣaiḥ pūrvoktadviguṇonitaiḥ ।। navāhaṃ cet tribhir varṣaiḥ ṣaṇṇavatidinonitaiḥ ।।
caturviṃśatirātronān mṛtyur varṣadvayād bhavet ।। trayodaśāhaṃ dvivarṣād dvāsaptatidinonitāt ।। ṣoḍaśadinavāhena dvādaśonaikavarṣataḥ ।। caturviṃśatyahanyūnād varṣān mṛtyur udīritaḥ ।।
ūnaviṃśati ced aṣṭacatvāriṃśaddinonitāt ।। dvāviṃśatiṃ cet ṣaḍmāsair dvādaśāhavivarjitaiḥ ।। caturviṃśatyaharvāhe catuḥṣaṭkadinonitāt ।। vāyūdayavaśāj jñeyo nāta ūrdhvam asaṃbhavāt ।।
āha cātra । prāṇo nāḍyāśrito yo vahati dinapater udgame savyahīne tasmin vijñeyam etad bhuvanaravidiśo maṅgalaṃ ṣaṭ catuṣkam ।। kāle pauṣṇe samās tās trinayanaśaśinaḥ ṣaṭtriyugmendavo ye māsās te ahāni śeṣās tithidigiṣuguṇa-dvīndavo jīvitasya ।। āyuṣaḥ prāṇavāyoś ca dināny aṅkakramāl likhet ।।
vijñāya tāni sapadi tvaritair vidheyo dhyānādibhir maraṇa-vañcana eva yatnaḥ ।। ।। iti śrīpaṇḍitavāgīśvarakīrtiviracite mṛtyuvañcano"padeśe dvitīyaḥ paricchedaḥ ।। bāhyaś cādhyātmikaś cāpi jñeyo vañcanasaṃcayaḥ ।। maṇimantrauṣadhair bāhyam āntaraṃ yogaśaktibhiḥ ।।
śraddhām ato dṛḍhīkuryād anyathā syāc chramaḥ paraḥ ।। dharmaḥ saṃprāpyate sūkṣmaḥ śraddhāhīnaiḥ surair api ।। śraddhā svargaś ca mokṣaś ca śraddhā sarvam idaṃ jagat ।। naivāpnuyāt phalaṃ kiṃ cic chraddadhānas tato bhavet ।।
dharmo hi trāyate mṛtyor mṛtyur dharmeṇa vañcyate ।। brahmāpi hi vinā dharmaṃ na prabhur mṛtyuvañcane ।। viśeṣeṇa kṛpā yeṣāṃ kiṃ teṣāṃ dharmavistaraiḥ ।। teṣāṃ jñānaṃ ca mokṣaś ca kim anyair dharmavistaraiḥ ।।
tām evābhyasyato nityaṃ mṛtyur dūrāyate kramāt ।। pakṣimatsyamṛgavyāḍacaurādīn vadhyadeśagān ।। cauramatsyamṛgavyāḍapakṣiṇo jīvakāṅkṣiṇaḥ ।। pañcāṣṭaśikṣākaraṇān mṛtyur dūragato bhavet ।।
trāyamāṇo bhaven nūnaṃ dīrghāyur mṛtyuvañcakaḥ ।। īpsitārthapradānena dhruvam āyur vivardhate ।। mānasatkāradānāc ca mṛtyur naivopasarpati ।। darśanād vandanān nityam āyuṣo vṛddhir āpyate ।।
syād alpāyuḥ sudīrghāyuḥ paiṇḍapātikabhikṣuvat ।। mahāṣṭasthānapūjābhir āyur nityaṃ vivardhate ।। saptāhāyuś cirāyuḥ syād dharmāśokanarendravat ।। caityādivandanāc caiva dhruvam āyur vivardhate ।।
sakṣudrakaṃ mahāmeghaṃ gāthāḥ susvastisaṃjñitāḥ ।। dīrgham āyus tathā prāpya mṛtyor bhavati vañcakaḥ ।। ekāgro vācayen nityaṃ mṛtyuvañcanam aśnute ।। pañcarakṣāvidhānād vā mṛtyuvañcanam āpyate ।।
dhāraṇījapataś cāpi vañcyate mṛtyur udyataiḥ ।। sahasrāvartadhāraṇyā ratnolkāyāś ca jāpataḥ ।। āsannam api dūrasthaṃ mṛtyuṃ kurvanti paṇḍitāḥ ।। balīnāṃ gaṇacakrāṇāṃ pradānān mṛtyuvañcanam ।।
kāṣāyamātrakaṇṭhebhyo api vā syān mṛtyuvañcanam ।। puṇyāt syād āyuṣo vṛddhis tadvṛddher mṛtyuvañcanam ।। svayam unnīya kartavyas taj jñātvā mṛtyuvañcakaiḥ ।। mṛtyor viṣkambhaṇaṃ kuryāt sadyaḥpratyayakāribhiḥ ।।
mṛtyoḥ parājayo dṛṣṭaḥ siddhavidyādharair yathā ।। āyurmaṇidharo vāpi viśvarūpadharas tathā ।। dhārakaḥ sarvamṛtyūnāṃ vañcakaḥ syān na saṃśayaḥ ।। acintyaśaktiyuktatvaṃ maṇīnāṃ sarvasaṃmatam ।।
jāpamātreṇa mantrāṇāṃ jāyate mṛtyuvañcanam ।। trailokyavijayākhyo ayaṃ vidyādharapiṭoditaḥ ।। śrāddhas tadagrato avaśyaṃ mṛtyuvañcanam aśnute ।। tuttāre dvis ture dviś ca svāhāntaṃ mṛtyuvañcanam ।।
japtvāryatārāpurato dadhimadhvaktipūrvakam ।। pūrvakarmaprabhāvottham api mṛtyuṃ nivārayet ।। jvala tiṣṭha tathā siddhalocaneti padatrayam ।। pradattadakṣiṇācāryair likhitaś candanadravaiḥ ।।
dhautaś ca nirjalaiḥ kṣīrair huto dūrvādināthavā ।। niḥśeṣarogasaṃdohaśāntikṛc cāpi jāyate ।। acintyaśakter mantrasya dṛṣṭaśakter anekaśaḥ ।। mokṣo api jāyate nūnaṃ kiṃ punar mṛtyuvañcanam ।।
sarvatrāpratihatāvāptidharmateti padaṃ tataḥ ।। samantato anantatāvāptiśāsanīti padaṃ tataḥ ।। buddhadharmate tataḥ syāt sara sara samabalā ।। lakṣaṇe jvala jvalanasāgare syāt padaṃ tataḥ ।।
tathāgatānāṃ sarveṣāṃ hṛdayaṃ parikīrtitaḥ ।। dūrvādaśāṃśahomena dhruvaṃ syān mṛtyuvañcanam ।। hūṃ hūṃ phaṭ phaṭ tataḥ svāhāpadaṃ brūyād anantaram ।। uktvendriyabalaśabdaṃ viśodhanipadaṃ vadet ।।
āryamahāpratisarāhṛdayaṃ sarvasiddhidam ।। daśalakṣaṃ tato homaṃ kurvīta kusumaiḥ sitaiḥ ।। mantraśaktes tato avaśyaṃ jāyate mṛtyuvañcanam ।। ūṃ oṃ mṛtyuñjaya oṃ syād ayaṃ mantro daśākṣaraḥ ।।
tair āyuḥ sādhitaṃ dīrghaṃ tad dīrghaṃ mṛtyuvañcanam ।। yaiḥ syād āyuṣo vṛddhis taiḥ syān mṛtyuvañcanam ।। acintyaṃ mantrasāmarthyaṃ yataḥ sarveṣu saṃmatam ।। āha ca ।
cintāmaṇisamā mantrāḥ samyakśraddhābhiyogataḥ ।। bubhukṣābahule deśe amṛtām atyantam ācaret ।। tataḥ sthiravapur bhūtvā mṛtyudvāraṃ na paśyati ।। āyurvṛddhir jarārogakṣayān mṛtyuṃ na paśyati ।।
syān mṛtyuvañcanaṃ siddharasāyanasvabhāvakāt ।। nasyapradānād vidhinā jāyate mṛtyuvañcanam ।। yathopadeśayuktābhir jāyate mṛtyuvañcanam ।। tasya suruṣṭo apy avihatatejāḥ kiñcitkārī no yamarājā ।।
ṛtumatkanyānarayoḥ śṛṅkhalāyāḥ samutthitaiḥ ।। sadyo yad vā mṛtasyaiva patitair dhātubindubhiḥ ।। vahed ātmīyanāsāgrapuṭonnītapuṭe kramāt ।। pratyakṣadṛṣṭasāmarthyo yogo ayaṃ bahusaṃmataḥ ।।
ācaret satataṃ yogī pañcāmṛtarasāyanam ।। dhruvaṃ nivārayen mṛtyum api kalpādisaṃkhyayā ।। bhakṣaṇālepanāt sadyo bhaven mṛtyunivāraṇam ।। kālākālasamudbhūtam api mṛtyuṃ nivārayet ।।
acintyauṣadhisāmarthyaṃ yataḥ sarvatra dṛśyate ।। prabalamṛtyumahābhayaśaṅkayā kuruta saṃprati tat punar āntaram ।। ।। iti śrīpaṇḍitācāryavāgīśvarakīrtiviracite mṛtyuvañcanopadeśe tṛtīyaḥ paricchedaḥ ।। kathyate yena niyataṃ vañcyate mṛtyur udyataiḥ ।।
saṃsargarahite ramye parvatādau kva cit sthitaḥ ।। alpanidro bahudhyāno mantrajāpaparāyaṇaḥ ।। trisaṃdhyabalidānādimaitryacittāditatparaḥ ।। śraddhayā sarvasaṃsiddhir iti śraddhāvivardhakaḥ ।।
dhyānād iṣṭaphalasthairyam iti dhyānaikacetanaḥ ।। samyagjñānavataḥ sarvam iti jñānasamanvitaḥ ।। vigatāśeṣasaṃdeho mṛtyuvañcanam ārabhet ।। saṃjapyāyutahomena sarvavighnān nivārayet ।।
vajrāṇāṃ ca namo vajrakrodhāyeti padaṃ vadet ।। asimusalaparaśupāśagṛhītahastāya ।। tiṣṭhatiṣṭhapadaṃ tasmād bandhadvayaṃ hanadvayam ।। tataḥ ।
sarvavajrapadād vighnavināyakānpadaṃ vadet ।। hūṃ hūṃ phaṭ phaṭ svāhā mantro vighnanivāraṇaḥ ।। pūrvavaj japahomābhyāṃ śaktir asyāpi tādṛśī ।। hanadvayaṃ dahadvayaṃ garjagarja tathā punaḥ ।।
oṃ amṛta hūṃ hūṃ phaṭ phaṭ mama rakṣāṃ kuru svāhā ।। yathābhivāñchitaṃ yogaṃ dhyāyād ekam aharniśam ।। ābaddhavajraparyaṅkaṃ padmacandrāsanopari ।। dhyātvā vairocanaṃ śuklam āsaṃsāraṃ na mṛtyubhāk ।।
dṛḍhāhaṅkārato dhyātvā vajrakāyo bhaved dhruvam ।। śāntaṃ śaśāṅkasaṃkāśaṃ sarvālaṅkārabhūṣitam ।। vajraparyaṅkasaṃśliṣṭaṃ pādāmbūjadvayopari ।। sarvasattvārthasaṃpādikāruṇyasyandivigraham ।।
punas tasyāpi hṛdaye tathaivaikāgramānasaḥ ।। tataḥ sūkṣmātisūkṣmāntyalokeśagatacetasaṃ ।। anye api skandhajā doṣāḥ svayam āyanti nāśitām ।। ābaddhavajraparyaṅkāṃ varadotpaladhāriṇīm ।।
sarvālaṅkārasaṃpūrṇāṃ ṣoḍaśābdavapuṣmatīm ।। dhyātvāryatārāṃ hṛdaye tasyāś cakraṃ sitadyuti ।। oṃhāvyañjanamadhyasthasādhyanāmādyanābhikam ।। japec cākhinnacittaḥ san mantram enaṃ daśākṣaram ।।
tuttāre syāt ture paścāt svāhāntaḥ sārvakarmikaḥ ।। apy akhaṇḍitaromāgraṃ mṛtyuṃ jayati mṛtyuvat ।। siṃhādyaṣṭamahābhītiduḥkhasaṃdohanāśanam ।। khaḍgāñjanapādalepabhadrakumbhādisiddhayaḥ ।।
anyā ca vāñchitā siddhiś cakrād asmāt prajāyate ।। svavarṇaveṣamudrābhir dhyātvā mṛtyuṃ na paśyati ।। cintāmaṇer ivāśeṣavāñchitārthaprasādhakāt ।। anāratakriyābhyāsān mṛtyur āyāti vañcanām ।।
kṛtvā tatpariṇāmena kapālākārabhāvakam ।। mārayitum ayogyatvān mṛtyur naivopasarpati ।। hlādayataḥ samastāṅgaṃ romakūpaiḥ samantataḥ ।। sarvarogān vinirjitya mṛtyuṃ jayati mṛtyuvat ।।
dhyātvā candrakramān mṛtyuṃ kalpādīṃś ca vināśayet ।। saṃplāvayato nidhyānāt palitādivināśanam ।। acintyahetusāmarthyāc chraddheyam idam ārabhet ।। jihvāgreṇālihed yāvat pīyūṣarasavedanam ।।
sarvāpadbhayarakṣā ca tatkāryakaraṇād bhavet ।। saṃkhyāvṛddhyā tato avaśyam ajarāmaratāṃ vrajet ।। ahorātreṇa sattvānāṃ prāṇasaṃkhyā prakīrtitā ।। amṛtaṃ jīvanopāyas tena mṛtyur na bādhate ।।
ekāgracitto vidhivad aśabdo japa ucyate ।। bhraṣṭāyuḥ san naro avaśyaṃ pañca varṣāṇi jīvati ।। upāyakuśalo bhūtvā vāyujāpaparo bhavet ।। sarvarogavinirmukto jīvec candrārkajīvitam ।।
jitvā nidrāṃ prayatnena bhakṣapānāsanādikam ।। anulomaparo yogī mṛtyuṃ jayati niścitam ।। svabhāvas tv anulomaḥ syād vilomas tadviparyayāt ।। jitakumbhakayogād vā nirodho mṛtyuvañcakaḥ ।।
nirodhanāt kumbhakaḥ syāt taj japakrama ucyate ।। hīnamadhyādibhedena udghātas trividho mataḥ ।। ṣaṭtriṃśanmātriko hīno madhyaḥ syād dviguṇas tathā ।। prathamaṃ kumbhakaṃ kṛtvā paścāt svaṃ jānumaṇḍalam ।।
eṣā mātrocyate kālaparicchedāya paṇḍitaiḥ ।। udghāto asau mato hīno madhyamo dviguṇas tataḥ ।। sa eva jeyo yatnena mṛtyuvañcanavāñchayā ।। nirantaranirodho api tadā bhavati susthiraḥ ।।
tasya kalpasahasrāṇi mṛtyur nāyāti saṃnidhim ।। ghaṭāṅkavāruṇākhyena maṇḍalena sphurattviṣā ।। śuṣyaddhṛtpadmasaṃlīnaṃ cittabhramaraśāvakam ।। ākāśam iva taṃ mṛtyuḥ paśyann api na paśyati ।।
tattvena jīyate mṛtyus tathānye māraśatravaḥ ।। tattvena jīyate puṃsāṃ siddhayaś cābhivāñchitāḥ ।। tām evābhyasyato nityaṃ mṛtyur āyāti vañcanām ।। sarvākāravaropetā śūnyatā kathitā jinaiḥ ।।
cintyācintyāṃ na cintayet tataḥ prāpsyati śūnyatām ।। bhāvābhāvavinirmuktaṃ bhāvayet tadvivarjitaḥ ।। śūnyatāṃ bhāvayen nityaṃ mṛtyunā naiva dṛśyate ।। anyāṃś ca bahulān mārān saṃsāraṃ ca na paśyati ।।
tad āha । hanyate svavikalpena pṛthagjanavijṛmbhitair iti ।। vikalpaṃ hānayet tasmān nirvikalpamanā bhavet ।। tat tat tu sphuṭatāṃ yāti kāmaśokādibuddhivat ।।
prayogajñeṣu lokeṣu prayogā naiva durlabhāḥ ।। anuṣṭhānaparaḥ prājño mṛtyuvañcanabhājanam ।। pradīptavahner āhāraḥ pariṇāmo api śaktitaḥ ।। balāt syād āyuṣo vṛddhis tadvṛddheś cirajīvitam ।।
tathopadeśāt kalpādijīvane api na saṃśayaḥ ।। punas tailādisaṃprāpteḥ kalpāntam api tiṣṭhati ।। siddhopadeśasaṃprāpteḥ kalpāntaṃ kiṃ na tiṣṭhati ।। tathā jīrṇasya dehasya saṃskāreṇa na kiṃ bhavet ।।
nityapravṛttā vibhinatti kāle śilātalaṃ mṛdv api vāridhārā ।। sotsāhānāṃ nāsty asādhyaṃ narāṇāṃ nyāyārabdhāḥ sarvayatnāḥ phalanti ।। ananuṣṭhānād viṣṭhābhir liptvā śayyāṃ mṛtā vayam ।। ananuṣṭhānadoṣeṇa dantān niṣkāśya te mṛtāḥ ।।
adya śvo vā kariṣyāma iti cintāparā mṛtāḥ ।। agatvā kāryāntaṃ viṣaya-salilāvartapatitā prajā mṛtyor vaktraṃ makara-mukhavan nauḥ praviśati ।। aghṛṇamaraṇabhīter yatnataḥ saṃvidheyaṃ yata iha kamanīyaṃ jīvitān nānyad asti ।। kālottaraṃ kālāvalīṃ kālapañcāśikām api ।।
sattvānukampayā proktam idaṃ maraṇavañcanam ।। āptam ataḥ kuśalaṃ yad amṛtyus tena jano astu sa mṛtyuvimuktaḥ ।। granthapramāṇam ākhyātaṃ sāśītikaśatatrayam ।। ।। iti śrīpaṇḍitācāryavāgīśvarakīrtiviracite mṛtyuvañcanopadeśe caturthaḥ paricchedaḥ samāptaḥ ।।