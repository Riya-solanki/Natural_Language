dūtavākyam। nāndyante tataḥ praviśati sūtradhāraḥ। pādaḥ pāyādupendrasya sarvalokotsavaḥ sa vaḥ। vyāviddho namuciryena tanutāmranakhena khe।।
evamāryamiśrān vijñāpayāmi। aye kiṃ nu khalu mayi vijñāpanavyagre śabda iva śrūyate। aṅga paśyāmi। nepathye।
bho bhoḥ pratihārādhikṛtāḥ mahārājo duryodhanaḥ samājñāpayati। bhavatu vijñātam। utpanne dhārtarāṣṭrāṇāṃ virodhe pāṇḍavaiḥ saha। mantraśālāṃ racayati bhṛtyo duryodhanājñayā।।
niṣkrāntaḥ। tataḥ praviśati kāñcukīyaḥ। kāñcukīyaḥ bho bhoḥ pratihārādhikṛtāḥ mahārājo duryodhanaḥ samājñāpayati। adya mantrayitumicchāmi। tadāhūyantāṃ sarve rājāna iti।parikramyāvalokya।aye ayaṃ duryodhana ita evābhivartate। ya eṣaḥ
śyāmo yuvā sitadukūlakṛtottarīyaḥ sacchattracāmaravaro racitāṅgarāgaḥ। śrīmānvibhūṣaṇamaṇidyutirañjitāṅgo nakṣatramadhya iva parvagataḥ śaśāṅkaḥ।। tataḥ praviśati yathānirdiṣṭo duryodhanaḥ। duryodhanaḥ uddhūtaroṣamiva me raṇotsavamimaṃ sahasā vicintya। icchāmi pāṇḍavabale varavāraṇānā-
mukhāni kartum।। kāñcukīyaḥ jayatu mahārājaḥ। mahārājaśāsanātsamānītaṃ sarvarājamaṇḍalam। samyakkṛtam। praviśa tvamavarodhanam। yadājñāpayati mahārājaḥ।
niṣkrāntaḥ। duryodhanaḥ āryau vaikarṇavarṣadevau ucyatām। asti mamaikādaśākṣauhiṇībalasamudayaḥ। asya senāpatirbhavitumarhatīti। mahānkhalvayamarthaḥ। mantrayitvā vaktavyamiti।
sadṛśametat। tadāgamyatāṃ mantraśālāmeva praviśāmaḥ। ācārya abhivādaye। praviśatu bhavānmantraśālām। pitāmaha abhivādaye। praviśatu bhavānmantraśālām। praviśatu bhavānmantraśālām। āryau vaikarṇavarṣadevau praviśatāṃ bhavantau। bho bhoḥ sarvakṣatriyāḥ svairaṃ
praviśantu bhavantaḥ। vayasya karṇa praviśāvastāvat। praviśya।ācārya etatkūrmāsanam। āsyatām। pitāmaha etatsiṃhāsanam। āsyatām। mātula etaccarmāsanam। āryau vaikarṇavarṣadevau āsātāṃ bhavantau। bho bhoḥ
svairamāsatāṃ bhavantaḥ। mahārājo nāsta iti। nanvayamahamāse। vayasya karṇa tvamapyāssva। upaviśya।āryau vaikarṇavarṣadevau ucyatām। asti
mamaikādaśākṣauhiṇībalasamudayaḥ। asya kaḥ senāpatirbhavitumarhatīti। kimāhaturbhavantau। atrabhavāngāndhārarājo vakṣyatīti। bhavatu mātulenābhidhīyatām।
kimāha mātulaḥ। atrabhavati gāṅgeye sthite koanyaḥ senāpatirbhavitumarhatīti। samyagāha mātulaḥ। bhavatu bhavatu pitāmaha eva bhavatu। vayamapyetadabhilaṣāmaḥ। senāninādapaṭahasvanaśaṅkhanādai- ścaṇḍānilāhatamahodadhinādakalpaiḥ।
patitairabhiṣekatoyaiḥ sārdhaṃ patantu hṛdayāni narādhipānām।। praviśya। jayatu mahārājaḥ। eṣa khalu pāṇḍavaskandhāvārāddautyenāgataḥ puruṣottamo nārāyaṇaḥ। mā tāvat। bho bādarāyaṇa kiṃ kiṃ kaṃsabhṛtyo dāmodarastava puruṣottamaḥ। sa
puruṣottamaḥ। bārhadrathāpahṛtaviṣayakīrtibhogastava puruṣottamaḥ। aho bhṛtyajanasya samudācāraḥ। sagarvaṃ khalvasya vacanam। ā apadhvaṃsa। prasīdatu mahārājaḥ। saṃbhrameṇa samudācāro vismṛtaḥ।pādayoḥ patati। saṃbhrama iti। ā manuṣyāṇāmastyeva saṃbhramaḥ। uttiṣṭhotiṣṭha।
anugṛhītoasmi। idānīṃ prasannoasmi। ka eṣa dūtaḥ prāptaḥ। dūtaḥ prāptaḥ keśavaḥ। keśava iti। ayameva samudācāraḥ। bho bho rājānaḥ dautyenāgatasya
yuktam। kimāhurbhavantaḥ। arghyapradānena pūjayitavyaḥ keśava iti। na me rocate। paśyāmi। grahaṇamupagate tu vāsubhadre hṛtanayanā iva pāṇḍavā bhaveyuḥ। gatimatirahiteṣu
kṣitirakhilāpi bhavenmamāsapatnā।। api ca yoatra keśavasya pratyutthāsyati sa mayā dvādaśasuvarṇabhāreṇa daṇḍyaḥ। bhavantu bhavantaḥ।ko nu khalvidānīṃ mamāpratyutthānasyopāyaḥ। hanta upāyaḥ।bādarāyaṇa ānīyatāṃ sa citrapaṭo nanu yatra
draupadīkeśāmbarāvakarṣaṇamālikhitam।tasmindṛṣṭivinyāsaṃ keśavasya। yadājñāpayati mahārājaḥ।jayatu mahārājaḥ। mamāgrataḥ prasāraya।
yadājñāpayati mahārājaḥ। aho darśanīyoayaṃ citrapaṭaḥ। eṣa duḥśāsano draupadīṃ keśahaste gṛhītavān। eṣā draupadī। duḥśāsanaparāmṛṣṭā saṃbhramotphullalocanā। rāhuvaktrāntaragatā candralekheva
śobhate।। sabhāstambhaṃ tulayati। eṣa yudhiṣṭhiraḥ satyadharmaghṛṇāyukto dyūtavibhraṣṭacetanaḥ। karotyapāṅgavikṣepaiḥ śāntāmarṣaṃ vṛkodaram।।
eṣa idānīmarjunaḥ। roṣākulākṣaḥ sphuritādharoṣṭhastṛṇāya matvā ripumaṇḍalaṃ tat। utsādayiṣyanniva śanaiḥ samākarṣati gāṇḍivajyām।। eṣa yudhiṣṭhiroarjunaṃ nivārayati। etau nakulasahadevau
spaṣṭadaṣṭādharoṣṭhau। vigatamaraṇaśaṅkau satvaraṃ bhrātaraṃ me harimiva mṛgapotau tejasābhiprayātau।। ।। eṣa yudhiṣṭhiraḥ kumārāvupetya nivārayati।
nīcoahameva viparītamatiḥ kathaṃ vā roṣaṃ parityajatamadya nayānayajñau। dyūtādhikāramavamānamamṛṣyamāṇāḥ sattvādhikeṣu vacanīyaparākramāḥ syuḥ।। iti। eṣa gāndhārarājaḥ svakīrtyā। svairāsano
drupadarājasutāṃ rudantīṃ kākṣeṇa paśyati likhatyapi gāṃ nayajñaḥ।। etāvācāryapitāmahau tāṃ dṛṣṭvā lajjāyamānau paṭāntāntarhitamukhau sthitau। aho varṇāḍhyatā। aho yuktalekhatā। suvyaktamālikhitoayaṃ citrapaṭaḥ।
prītoasmi। jayatu mahārājaḥ। bādarāyaṇa ānīyatāṃ sa vihagavāhanamātravismito dūtaḥ। yadājñāpayati mahārājaḥ।
niṣkrāntaḥ। duryodhanaḥ prāptaḥ kilādya vacanādiha pāṇḍavānāṃ dautyena bhṛtya iva kṛṣṇamatiḥ sa kṛṣṇaḥ। sakhe tvamapi sajjaya karṇa karṇau nārīmṛdūni vacanāni yudhiṣṭhirasya।। tataḥ vāsudevaḥ kāñcukīyaśca। vāsudevaḥ
suyodhanaṃ prati mayāpyanucitadautyasamayoanuṣṭhitaḥ। atha ca kṛṣṇāparābhavabhuvā ripuvāhinībha- kumbhasthalīdalanatīkṣṇagadādharasya। kopaśikhinā yudhi pārthapattri- caṇḍānilaiśca kuruvaṃśavanaṃ vinaṣṭam।। idaṃ suyodhanaśibiram। iha hi
bahuvidhakaraṇaiḥ śastrairupacitāḥ। heṣante mandurāsthāsturagavaraghaṭā bṛṃhanti aiśvaryaṃ sphītametatsvajanaparibhavādāsannavilayam।। duṣṭavādī guṇadveṣī śaṭhaḥ svajananirdayaḥ। suyodhano hi māṃ dṛṣṭvā naiva kāryaṃ kariṣyati।।
।। bho bādarāyaṇa kiṃ praveṣṭavyam। atha kimatha kim। praveṣṭumarhati padmanābhaḥ। praviśya। kathaṃ kathaṃ māṃ dṛṣṭvā saṃbhrāntāḥ sarvakṣatriyāḥ। alamalaṃ
saṃbhrameṇa। svairamāsatāṃ bhavantaḥ। kathaṃ kathaṃ keśavaṃ dṛṣṭvā saṃbhrāntāḥ sarvakṣatriyāḥ। alamalaṃ saṃbhrameṇa। smaraṇīyaḥ pūrvamāśrāvito daṇḍaḥ।
upagamya।bhoḥ suyodhana kimāsse। āsanātpatitvātmagatam।suvyaktaṃ prāpta eva keśavaḥ। utsāhena matiṃ kṛtvāpyāsīnoasmi samāhitaḥ। keśavasya prabhāvena calitoasmyāsanādaham।।
aho bahumāyoayaṃ dūtaḥ।bho dūta etadāsanamāsyatām। ācārya āsyatāṃ। gāṅgeyapramukhā rājānaḥ svairamāsatāṃ bhavantaḥ। vayamapyupaviśāmaḥ।aho darśanīyoayaṃ citrapaṭaḥ। draupadīkeśāmbarākarṣaṇamatrālikhitam। aho nu khalu
suyodhanoayaṃ svajanāvamānaṃ parākramaṃ paśyati bāliśatvāt। ko nāma loke svayamātmadoṣamudghāṭayennaṣṭaghṛṇaḥ sabhāsu।। āḥ apanīyatāmeṣa citrapaṭaḥ। bādarāyaṇa apanīyatāṃ kila citrapaṭaḥ।
yadājñāpayati maharājaḥ। dharmātmajo vāyusutaśca bhīmo bhrātārjuno me tridaśendrasūnuḥ। yamau ca sarve sabhṛtyāḥ kuśalopapannāḥ।। vāsudevaḥ sadṛśametadgāndhārīputrasya। kuśalinaḥ sarve। bhavato rājye
pāṇḍavāḥ। anubhūtaṃ mahadduḥkhaṃ saṃpūrṇaḥ samayaḥ sa ca। asmākamapi dharmyaṃ tadvibhajyatām।। iti।
kathaṃ kathaṃ dāyādyamiti। bhoḥ vane pitṛvyo mṛgayāprasaṃgataḥ kṛtāparādho muniśāpamāptavān। tadāprabhṛtyeva sa dāraniḥspṛhaḥ parātmajānāṃ pitṛtāṃ kathaṃ vrajet।। vāsudevaḥ purāvidaṃ bhavantaṃ pṛcchāmi।
vicitravīryo viṣayī vipattiṃ kṣayeṇa yātaḥ punarambikāyām। vyāsena jāto rājyaṃ janakaḥ kathaṃ te।। mā mā bhavān। evaṃ parasparavirodhavivardhanena śīghraṃ bhavetkurukulaṃ nṛpa nāmaśeṣam।
bhavānapakṛtya roṣaṃ yattvāṃ yudhiṣṭhiramukhāḥ praṇayādbruvanti।। bho dūta na jānāti bhavānrājyavyavahāram। dīyate। kāṅkṣā cennṛpatitvamāptumacirātkurvantu te sāhasaṃ svairaṃ vā praviśantu śāntamatibhirjuṣṭaṃ śamāyāśramam।। vāsudevaḥ
bhoḥ suyodhana alaṃ bandhujane paruṣamabhidhātum। puṇyasaṃcayaprāptāmadhigamya nṛpaśriyam। vañcayedyaḥ suhṛdbandhūnsa bhavedviphalaśramaḥ।। duryodhanaḥ syālaṃ tava gurorbhūpaṃ kaṃsaṃ na te dayā। kathamasmākamevaṃ syātteṣu
nityāpakāriṣu।। alaṃ tanmaddoṣato jñātum। kṛtvā putraviyogārtāṃ bahuśo jananīṃ mama। vṛddhaṃ svapitaraṃ baddhvā hatoayaṃ svayam।। duryodhanaḥ
sarvathā vañcitastvayā kaṃsaḥ। na śauryametat। jāmātṛnāśavyasanābhitapte roṣābhibhūte magadheśvareatha। palāyamānasya śauryaṃ tadetatkva gataṃ tavāsīt।। vāsudevaḥ bhoḥ suyodhana deśakālāvasthāpekṣitaṃ khalu śauryaṃ nayānugāminām। iha
tāvadasmadgataḥ parihāsaḥ। svakāryamanuṣṭhīyatām। kartavyo bhrātṛṣu sneho vismartavyā guṇetarāḥ। saṃbandho bandhubhiḥ śreyānlokayorubhayorapi।। ।। duryodhanaḥ devātmajairmanuṣyāṇāṃ kathaṃ vā bandhutā bhavet।
piṣṭapeṣaṇametāvatparyāptaṃ chidyatāṃ kathā।। vāsudevaḥ ātmagatam। prasādyamānaḥ sāmnāyaṃ na svabhāvaṃ vimuñcati। hanta saṃkṣobhayāmyenaṃ paruṣākṣaraiḥ।।
prakāśam।bhoḥ suyodhana kiṃ na jānīṣearjunasya balaparākramam। na jāne। bhoḥ śrūyatām। śaraiśchāditā। devendrārtikarā nivātakavacā nītāḥ kṣayaṃ līlayā nanvekena tadā
bhīṣmādayo nirjitāḥ।। api ca tavāpi pratyakṣamaparaṃ kathayāmi। nanu tvaṃ citrasenena nīyamāno nabhastalam। vikrośanghoṣayātrāyāṃ phalgunenaiva mokṣitaḥ।।
kiṃ bahunā। dātumarhasi madvākyādrājyārdhaṃ dhṛtarāṣṭraja। anyathā sāgarāntāṃ gāṃ hariṣyanti pāṇḍavāḥ।। duryodhanaḥ kathaṃ kathaṃ। hariṣyanti hi pāṇḍavāḥ।
praharati yadi yuddhe māruto bhīmarūpī praharati yadi sākṣātpārtharūpeṇa śakraḥ। paruṣavacanadakṣa tvadvacobhirna dāsye tṛṇamapi pitṛbhukte vīryagupte svarājye।। ।। vāsudevaḥ bhoḥ kurukulakalaṅkabhūta ayaśolubdha vayaṃ kila tṛṇāntarābhibhāṣakāḥ।
bho gopālaka tṛṇānyabhibhāṣyo bhavān। avadhyāṃ pramadāṃ hatvā hayaṃ govṛṣameva ca। mallānapi sunirlajjo vaktumicchasi sādhubhiḥ।। ।। vāsudevaḥ
bhoḥ suyodhana nanu kṣipasi mām। nanu satyamevaitat। gacchāmi tāvat। gaccha gaccha paśukhuroddhatareṇurūpitāṅgo vrajameva।
evamastu। na vayamanuktasaṃdeśā gantumicchāmaḥ। tadākarṇyatāṃ yudhiṣṭhirasya saṃdeśaḥ। āḥ abhāṣyastvam। ahamavadhṛtapāṇḍarātapatro dvijavarahastadhṛtāmbusiktamūrdhā।
saha kathayāmi bhavadvidhairna bhāṣe।। vāsudevaḥ na vyāharati kila māṃ suyodhanaḥ। bhoḥ śaṭha bāndhavaniḥsneha kāka kekara piṅgala। tvadarthātkuruvaṃśoayamacirānnāśameṣyati।।
bho bho rājānaḥ gacchāmastāvat। kathaṃ yāsyati kila keśavaḥ। duḥśāsana durmarṣaṇa durmukha durbuddhe dūtasamudācāramatikrāntaḥ keśavo badhyatām। duḥśāsana na khalvasi।
karituraganihantā kaṃsahantā sa kṛṣṇaḥ paśupakulanivāsādānujīvyānabhijñaḥ। śīghram।। ayamaśaktaḥ। mātula badhyatāmayaṃ keśavaḥ। kathaṃ parāṅmukhaḥ patati। pāśairbadhnāmi।pāśamudyamyopasarpati।
kathaṃ baddhukāmo māṃ kila suyodhanaḥ। suyodhanasya sāmarthyaṃ paśyāmi। surāstraiḥ। hayagajavṛṣabhāṇāṃ pātanājjātadarpo narapatigaṇamadhye badhyase tvaṃ mayādya।।
।। āḥ tiṣṭhedānīm। kathaṃ na dṛṣṭaḥ keśavaḥ। ayaṃ keśavaḥ। aho hrasvatvaṃ keśavasya। tiṣṭhedānīm। kathaṃ na dṛṣṭaḥ keśavaḥ। ayaṃ keśavaḥ। aho dīrghatvaṃ keśavasya। dṛṣṭaḥ keśavaḥ। sarvatra mantraśālāyāṃ keśavā bhavanti। kimidānīṃ
kariṣye। bhavatu dṛṣṭam। bho bho rājānaḥ ekenaikaḥ keśavo badhyatām। kathaṃ svayameva patanti rājānaḥ। sādhu bho jambhaka sādhu। matkārmukodaraviniḥsṛtabāṇajālai- rviddhaṃ kṣaratkṣatajarañjitasarvagātram।
pāṇḍutanayāḥ śibiropanītaṃ tvāṃ bāṣparuddhanayanāḥ pariniśvasantaḥ।। niṣkrāntaḥ। bhavatu pāṇḍavānāṃ kāryamahameva sādhayāmi। bhoḥ sudarśana itastāvat। tataḥ praviśati sudarśanaḥ। sudarśanaḥ
eṣa bhoḥ। śrutvā giraṃ bhagavato vipulaprasādā- nnirdhāvitoasmi parivāritatoyadaughaḥ। prakupitaḥ kamalāyatākṣaḥ kasyādya mūrdhani mayā pravijṛmbhitavyam।। kva nu khalu bhagavānnārāyaṇaḥ।
avyaktādiracintyātmā lokasaṃrakṣaṇodyataḥ। ekoanekavapuḥ śrīmāndviṣadbalaniṣūdanaḥ।। vilokya।aye ayaṃ bhagavānhastinapuradvāre dūtasamudācāreṇopasthitaḥ। kutaḥ khalvāpaḥ। bhagavati ākāśagaṅge āpastāvat। hanta sravati।jayatu
bhagavānnārāyaṇaḥ। sudarśana apratihataparākramo bhava। anugṛhītoasmi। diṣṭyā bhavānkarmakāle prāptaḥ।
kathaṃ kathaṃ karmakāla iti। ājñāpayatu bhagavānājñāpayatu। kiṃ merumandarakulaṃ parivartayāmi saṃkṣobhayāmi sakalaṃ makarālayaṃ vā। nakṣatravaṃśamakhilaṃ bhuvi pātayāmi nāśakyamasti mama deva tava prasādāt।। bhoḥ sudarśana itastāvat। bhoḥ suyodhana
yadi lavaṇajalaṃ vā kandaraṃ vā girīṇāṃ grahagaṇacaritaṃ vā vāyumārgaṃ prayāsi। bhujabalayogaprāptasaṃjātavegaṃ bhavatu capala cakraṃ kālacakraṃ tavādya।। bhoḥ suyodhanahataka tiṣṭha tiṣṭha।prasīdatu bhagavānnārāyṇaḥ। mahībhārāpanayanaṃ kartuṃ jātasya bhūtale। asminnevaṃ gate deva nanu
syādviphalaśramaḥ।। sudarśana roṣātsamudācāro nāvekṣitaḥ। gamyatāṃ svanilayameva। yadājñāpayati bhagavānnārāyaṇaḥ। kathaṃ kathaṃ gopālaka iti। tricaraṇātikrāntatriloko nārāyaṇaḥ khalvatra bhagavān। śaraṇaṃ vrajantu bhavantaḥ। yāvadgacchāmi। aye
etadbhagavadāyudhavaraṃ śārṅgaṃ prāptam। śatrusaṃghaikakālaḥ। kanakakhacitapṛṣṭhaṃ bhāti kṛṣṇasya pārśve navasaliladapārśve cāruvidyullekheva।। ।।
bho bhoḥ śārṅga praśāntaroṣo bhagavānnārāyaṇaḥ। gamyatāṃ svanilayameva। hanta nivṛttaḥ। yāvadgacchāmi। aye iyaṃ kaumodakī prāptā। maṇikanakavicitrā citramālottarīyā suraripugaṇagātradhvaṃsane jātatṛṣṇā।
durnivārātivīryā vrajati nabhasi śīghraṃ meghavṛndānuyātrā।। he kaumodaki praśāntaroṣo bhagavānnārāyaṇaḥ। yāvadgacchāmi। aye pāñcajanyaḥ prāptaḥ। pūrṇendukundakumudodarahāragauro nārāyaṇānanasarojakṛtaprasādaḥ। yasya svanaṃ
pralayasāgaraghoṣatulyaṃ garbhā niśamya nipatantyasurāṅganānām।। he pāñcajanya praśāntaroṣo bhagavān। gamyatāṃ svanilayameva। hanta nivṛttaḥ। aye prāptaḥ। vanitāvigraho yuddhe mahāsurabhayaṃkaraḥ। prayāti gagane śīghraṃ maholkeva
vibhātyayam।। he nandaka praśāntaroṣo bhagavān। gamyatāṃ svanilayameva। hanta nivṛttaḥ। yāvadgacchāmi। aye etāni bhagavadāyudhavarāṇi।
suraripukaṭhinoraḥsthalakṣodadakṣā। saiṣā śārṅgābhidhānā pralayaghanaravajyāravā cāpayaṣṭiḥ soayaṃ gambhīraghoṣaḥ śaśikaraviśadaḥ śaṅkharāṭpāñcajanyaḥ।। he śārṅga kaumodaki pāñcajanya daityāntakṛnnandaka śatruvahne। praśāntaroṣo svasthānamevātra hi gaccha tāvat।।
hanta nivṛttāḥ। aye atyuddhūto vāyuḥ। calitāḥ parvatāḥ। kṣubdhāḥ sāgarāḥ। bhrāntā meghāḥ। pralīnā vāsukiprabhṛtayo bhujaṃgeśvarāḥ। aye ayaṃ bhagavato vāhanaḥ garuḍaḥ prāptaḥ।
surāsurāṇāṃ parikhedalabdhaṃ yenāmṛtaṃ mātṛvimokṣaṇārthaṃ। murārestvāmudvahāmīti varoapi dattaḥ।। he kāśyapapriyasuta garuḍa praśāntaroṣo bhagavāndevadeveśaḥ। gamyatāṃ svanilayameva। hanta
nivṛttaḥ। ete sthitā viyati kiṃnarayakṣasiddhāḥ devāśca saṃbhramacalanmukuṭottamāṅgāḥ। vigatakāntiguṇāḥ praśāntaṃ śrutvā śrayanti sadanāni nivṛttatāpāḥ।। yāvadahamapi kāntāṃ meruguhāmeva yāsyāmi।
niṣkrāntaḥ। vāsudevaḥ yāvadahamapi pāṇḍavaśibirameva yāsyāmi। nepathye। na khalu na khalu gantavyam।
aye vṛddharājasvara iva। bho rājan eṣa sthitoasmi। tataḥ praviśati dhṛtarāṣṭraḥ। dhṛtarāṣṭraḥ kva nu khalu bhagavānnārāyaṇaḥ। kva nu khalu bhagavānpāṇḍavaśreyaskaraḥ। kva nu bhagavānviprapriyaḥ। kva nu khalu bhagavāndevakīnandanaḥ।
mama putrāparādhāttu śārṅgapāṇe tavādhunā। etanme tridaśādhyākṣa pādayoḥ śiraḥ।। patati। vāsudevaḥ hā dhik। uttiṣṭhottiṣṭha। anugṛhītoasmi। bhagavan idamarghyaṃ pādyaṃ ca pratigṛhyatām।
sarvaṃ gṛhṇāmi। kiṃ te bhūyaḥ priyamupaharāmi। yadi me bhagavānprasannaḥ kimataḥ paramicchāmi। gacchatu bhavānpunardarśanāya। yadājñāpayati bhagavannārāyaṇaḥ।
niṣkrāntaḥ। imāṃ sāgaraparyantāṃ himavadvindhyakuṇḍalām। mahīmekātapatrāṅkāṃ rājasiṃhaḥ praśāstu naḥ।। niṣkrāntāḥ sarve। dūtavākyaṃ samāptam। ka iti। tricaraṇātikrāntatriloko
nārāyaṇaḥ khalvatra bhagavān। śaraṇaṃ vrajantu bhavantaḥ। yāvadga