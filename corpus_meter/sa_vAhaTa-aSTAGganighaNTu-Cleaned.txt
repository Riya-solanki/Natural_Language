aṣṭāṅgasaṃgrahoktānāṃ nighaṇṭur abhidhīyate ।। kaṇḍūkarī jīvanāhvasvasaṃjñe dve pañcake gopasutā tripādī ।। śoṣagulmāṅgamardordhvaśvāsakāsaharo gaṇaḥ ।। śṛgālikā puṣpavallī śuklakandā palāśikā ।।
vallīpalāśikā kṣīravidārī śreṣṭhakandakaḥ ।। uruvūkas tathairaṇḍa āmaṇḍo vātanāśanaḥ ।। nakrāhidaṃṣṭrikā kolī vṛścikāly uṣṭradhūmakaḥ ।। punarnavā varṣaketuḥ vṛścīvaḥ śvetamūlakaḥ ।।
sunāḍiko raktapuṣpo viśākho maṇḍalacchadaḥ ।। gāṅgerukī nāgabalā kharabandhā niśāhvayā ।। mudgaparṇī sahā sūpyaparṇī mārjāragandhikā ।। piśācī siṃhavinnā ca māṣaparṇī mahāsahā ।।
vṛṣyabījā galekaṇḍūkarī śārdulavigrahā ।। sūkṣmapattrā dvīpiśatruḥ śatamūlī śatāvarī ।। jīvantī jīvanī jīvā śākaśreṣṭhā sumaṅgalā ।। jīvakaḥ kūrcanibhas tu vṛṣāṇī vṛṣabho vṛṣaḥ ।।
śṛgālavinnā lāṅgūlī sthirā kroṣṭukapucchikā ।। triparṇy atiguhā saumyā mahākṣī tanvikā matā ।। siṃhā ca kṣudravārttākī bṛhatī bahuputrikā ।। gokaṇṭako gokṣurakaḥ śvadaṃṣṭrā ca trikaṇṭakaḥ ।।
sugandhimūlā bhadrā ca sugandhā gopavally api ।। dhṛtarāṣṭrapadī caiva mṛtamandātiparṇikā ।। yaṣṭī paruṣakaṃ hanti dāhapittāsratṛḍjvarān ।। vīraṇyābhayalāmajjakośīram amṛṇālakam ।।
kāśmaryabhīruḥ śrīparṇī kāśmaryaṃ kaṭphalaṃ tathā ।। madhupuṣpo lodhrapuṣpo vānaprastho madhudrumaḥ ।। chade hrasvas tailapuṣpas tulyas tu rasavīryataḥ ।। kucandanaṃ tāmravarṇaṃ lohitaṃ raktacandanam ।।
paruṣako mṛduphalo roṣajo dhanvanacchadaḥ ।। spṛkkā jātyajamodahiṅgutruṭibhiḥ bhārṅgīvilaṅgānvitaiḥ ebhir viṃśatibhiḥ kaphāmayaharaḥ kṛṣṇādiko ayaṃ gaṇaḥ ।। upakulyā kaulanāmā śauṇḍī syāt tīkṣṇataṇḍulā ।। kākolī cavikā cavyaṃ granthilā kolavallikā ।।
ajājī jīrakaṃ mātā medhyaṃ syād auttarāpatham ।। jīraṇā kārabhī yoniśūlaghnī copakuñcikā ।। ambaṣṭhā sthāpanī vīrā bodhakī ca kucelikā ।। kapilā reṇukā kauntī rājaputrī hareṇukā ।।
āsurī sarṣapo rājī nāsāsaṃvedanaḥ kaṭuḥ ।। tilā kaṭvī matsyapittā kaṭukā śakulādanī ।। spṛkkā spṛk brāhmaṇī devī piśunā ca latā satī ।। ajamodā kharāhvā ca bastamodā ca markaṭī ।।
bhārṅgī gardabhaśākaṃ ca padmā brāhmaṇayaṣṭikā ।। padmakapuṇḍrau vṛddhitugarddhayaḥ śṛṅgy amṛtā daśa jīvanasaṃjñāḥ । stanyakarā ghnantīraṇapittaṃ prīṇanajīvanabṛṃhaṇavṛṣyāḥ ।। prapauṇḍarīkaṃ śrīpuṣpaṃ puṇḍrāhvaṃ mūlasādhanam ।।
tavakṣīrī tuṣā śubhrā vaṃśākhyā vaṃśarocanā ।। guḍūcī kuṇḍalī chinnaruhā kāṇḍodbhavāmṛtā ।। śalyaparṇī maṇicchidrā medā medaḥsamudbhavā ।। daśānāṃ jīvanīyānāṃ saṃjñā tu parikīrtitā ।।
rājāhvaṃ dāḍimaṃ śākaṃ tṛṇmūtrāmayavātajit ।। varottamā ca triphalā śreṣṭhā cāpi phalatrayam ।। pathyāmṛtā haimavatī kāyasthā rohiṇī smṛtā ।। koraṅgako mṛduphalo dhātrī cāmalakī śivā ।।
mṛdvīkā tūttamaphalā gostanī cauttarāpathā ।। katakasya phalaṃ kātyaṃ jñeyaṃ vāriprasādanam ।। śukeṣṭaṃ dāḍimaṃ caiva raktabījaphalāhvayam ।। bṛhacchadas tathā śāko varadāruḥ kharacchadaḥ ।।
sailāmadhukanāgāhvaṃ viṣāntardāhapittanut ।। srotodbhavam atho nādyaṃ sauvīraṃ netrabhūṣaṇam ।। piśācī naladaṃ māṃsī jaṭilā bhūtakeśinī ।। paṅkeruhaṃ tāmarasaṃ sārasaṃ sarasīruham ।।
indīvaraṃ kuvalayaṃ nīlaṃ nīlotpalaṃ tathā ।। dravāhvam amṛtāsaṅgakṛtaṃ tārkṣyo rasāñjanam ।। hemapuṣpaṃ tu nāgāhvaṃ kesaraṃ nāgakesaram ।। nihanti kaphapittakuṣṭhajvarān viṣaṃ vamim arocakaṃ kāmalām ।।
kharacchadaḥ pāṇḍuphalo rājamānyo amṛtāphalaḥ ।। madhusravā pīlupattrā moraṭī kṣīramoraṭam ।। pittaśleṣmajvaracchardidāhatṛṣṇāghnam agnikṛt ।। dhānyā kustumburuḥ dhānyaṃ dhanikā dhānyakaṃ tathā ।।
bhūnimbasairyakapaṭolakarañjayugmasaptacchadāgnisuṣavīphalabāṇaghoṇṭāḥ ।। kaphaṃ kaṇḍūṃ pramehaṃ ca duṣṭavraṇaviśodhanaḥ ।। ārevato vyādhighātaḥ pragrahaḥ kṛtamālakaḥ ।। pāṭalī dīrghavṛttā ca sthalyāmoghāmbuvāsinī ।।
vyāghrapādaḥ sruvataruḥ svādukaṇṭo vikaṅkataḥ ।। sairyakas tu sahacaraḥ saryako mṛdupuṣpakaḥ ।। pūtikarañjaḥ kaiḍaryaḥ prakīryaś cirabilvakaḥ ।। saptacchado ayugmapattraḥ saptāhvo gucchapuṣpakaḥ ।।
raktacitras tathānyas tu mahāṅgaḥ kālamūlakaḥ ।। gālo rāṭho atha madanaḥ piṇḍītaḥ karahāṭakaḥ ।। ghoṇṭo muṇṭhagopaghoṇṭau padmakī markaṭāhvayā ।। trihimatalapalāśāḥ joṅgakaḥ śākaśālau kramukadhavakaliṅgacchāgakarṇāśvakarṇāḥ ।।
pāṇḍurogaṃ pramehaṃ ca medodoṣanibarhaṇaḥ ।। syandanaḥ stimito nemiḥ rathadruḥ sarvasādhakaḥ ।। pārtho arjunaḥ śvetavāhaḥ kakubhaḥ phālgunāhvayaḥ ।। kadaraḥ khadiraḥ sāraḥ koṭarī śyāmasārakaḥ ।।
kapilā śiṃśapā kṛṣṇasāro maṇḍalapattrakaḥ ।। kāleyakaṃ pītasāraṃ tṛtīyaṃ varṇakṛddhimam ।। palāśaḥ kiṃśuko vātarodho brahmataruḥ paṭuḥ ।। sajahviḥ śrīkaraḥ śālo raso niryāsarālakau ।।
kramukaṃ kaivukaṃ pūgaṃ kaṣāyaṃ madhur āhvayam ।। śasyasaṃvaraṇaḥ śūraḥ kuśikaś cāśvakarṇakaḥ ।। dvibṛhatīdvikarañjajayādvayaṃ bahalapallavadarbharujākarāḥ ।। āḍhyavātaṃ śiraḥśūlaṃ gulmaṃ cāntaḥ savidradhim ।।
śaṭālavṛkṣo bilvo astrī pūtivāto mahāphalaḥ ।। mahākālyajaśṛṅgī ca kūrcaparṇī viṣāṇikā ।। śigruḥ śobhāñjanas tīkṣṇagandho bahalapallavaḥ ।। tṛtīyo madhuraḥ siṃśakesaro madhuśigrukaḥ ।।
darbhaḥ kuśo lavaḥ sthūlaḥ sūkṣmo vedapavitrakaḥ ।। jālavṛkṣo duṣpradharṣaḥ svādutiktaphalaḥ smṛtaḥ ।। saśilājatu kṛcchrāśmagulmamedaḥkaphāpaham ।। ūṣo niḥsārakaḥ siṃho mūtravṛddhikaraḥ smṛtaḥ ।।
jantughnaṃ jaraṇaṃ hiṅgu rāmaṭhaṃ bhūtanāśanam ।। saindhavaṃ māṇimanthaṃ ca nādeyaṃ lavaṇottamam ।। pārvataṃ śailaniryāsaḥ girijaṃ ca śilāhvayam ।। vṛkṣādanīnalakuśādvayaguṇṭhagundrābhallūkamoraṭakuraṇṭakarambhapārthāḥ ।।
aśmarīśarkarāmūtrakṛcchrāghātarujāharaḥ ।। vasukaḥ sthūlapuṣpaś ca bukaś ceśvaramallikā ।। veṇupatrī vṛṣā pārvī parvaṇī vaṃśapatrikā ।। utkaṭā sūkṣmapatrā ca dīrghalohitayaṣṭikā ।।
śvetacāmarakaḥ kāśo gundrā syād gucchapuṣpikā ।। mṛdupuṣpo atha suṣiro nadīstho nalako nalaḥ ।। bhallūko bhūtavṛkṣaś ca śyonākaś caiva ṭuṇṭukaḥ ।। kṛṣṇasūkṣmaphalā yuktapuṣpā mastakamañjarī ।।
kapotavaṅkā varadā ravibhaktā suvarcalā ।। kutsitāmbakadalīgataśokāḥ sailavāluparipelavamocāḥ ।। yonidoṣaharaḥ stambhī varṇyo viṣavināśanaḥ ।। dvitīyaḥ śābaraḥ śveto ghanatvak cākṣibheṣajaḥ ।।
pūtikāṣṭhaṃ devavṛkṣaḥ saralo devadārukaḥ ।। sugandhā suvahā rāsnā yuktāhvā gandhanākulī ।। rambhā tu kadalī mocā vṛttapuṣpāṃśumatphalā ।। elavālukam aileyaṃ bāleyaṃ harivālukam ।।
surabhiḥ sallakī mocā mahārambhā gajapriyā ।। pratyakpuṣpī pītatailodakīryā śvetāyugmaṃ tāpasānāṃ ca vṛkṣaḥ ।। kṛmikuṣṭhapraśamano viśeṣād vraṇaśodhanaḥ ।। mandāraḥ śvetakusumo alarko vikaraṇaḥ smṛtaḥ ।।
viśalyā halinī vahmijihvā lāṅgalikā smṛtā ।। apāmārgaḥ śaikharikaḥ pratyakpuṣpī mayūrakaḥ ।। jyotiṣmatī pītatailā vegā kaṅguṇikā smṛtā ।। kaṭaṃbharā mahāśvetā kālindī kaṭabhī sitā ।।
iṅgudas tiktamañjā ca pīlukas tāpasadrumaḥ ।। kṣavakasarasibhārṅgīkārmukāḥ kākamācī kulahalaviṣamuṣṭī bhūstṛṇo bhūtaveśī ।। pratiśyāyāruciśvāsakāsaghno vraṇaśodhanaḥ ।। svādugandhicchadā caiva kāyasthā tulasī tathā ।।
kṛṣṇasarjakaḥ kālamālaḥ vaṭhiñjarakuṭherakau ।। śūkātmakaḥ kharabusau maruvaḥ kharapattrakaḥ ।। rājakṣavaḥ pītapuṣpaḥ kāsaghnaṃ kāsamardakaḥ ।। kapitthapattrī jharasī nirjharā jharapattrikā ।।
mādhavī syād amuktaś ca suvasanto atimuktakaḥ ।। volo vṛddhaḥ kulahalo jambūlo bhūkadambakaḥ ।। putrāñjaliḥ bhūtakeśī bhūstṛṇo guhyabījakaḥ ।। śephālikā śvetapuṣpā śvetanirguṇḍikā smṛtā ।।
gulmamehāśmarīpāṇḍumedo arśaḥkaphaśukrajit ।। kālamuṣkaḥ kṣāravṛkṣaḥ kṣīṇavāriphalaḥ smṛtaḥ ।। samantadugdhā śvajihvapatraś ca yugmakaṇṭakaḥ ।। vatsakamūrvābhārṅgīkaṭukā marīcaṃ ghuṇapriyā ca gaṇḍīram ।
elā pāṭhā jājī kaṭvaṅgaphalājamodasiddhārthavacāḥ ।। jīrakahiṅguviḍaṅgaṃ paśugandhā pañcakolakaṃ hanti । calakaphamedaḥpīnasagulmajvaraśūladurnāmnaḥ ।। vṛkṣakaḥ śakravṛkṣaś ca vatsakaḥ kuṭajas tathā ।।
dvitīyā tu prativiṣā śvetaraktaviṣā matā ।। dīpyakaṃ tv ajamodas tu yavānī jaraṇāhvayā ।। śuklā yā sā svādukandā suvāsā himasaṃbhavā ।। haridrādvayayaṣṭyāhvakalaśīkuṭajodbhavāḥ ।।
medaḥkaphāḍhyapavanastanyadoṣanibarhaṇau ।। gāṅgeyī kuruvindā ca devāhvā bhadramustakam ।। niśā kṣapā ca rātriś ca varā lomaśamūlikā ।। dārvī kaṭaṃkaṭerī ca parjanyā ca pacampacā ।।
mānadrumo mocarasaḥ samaṅgā punnāgaśītaṃ madanīyahetuḥ ।। rodhraṃ dhātakibilvapeśike kaṭvaṅgaṃ kamalodbhavaṃ rajaḥ ।। sandhānīyau hitau pitte vraṇānām api ropaṇau ।। padmāsitāravindā ca cāraṭī padmacāriṇī ।।
mañjiṣṭhā vijayā raktā samaṅgā vikasāruṇā ।। anantā dīrghamūlā ca samudrānto yavāsakaḥ ।। niryāso yas tu śālmalyāḥ sa mocarasasaṃjñakaḥ ।। namaskārī raktamūlā tathā puṣpāvarodhikā ।।
namerur devapuṃnāgaḥ skandhapuṣpaḥ surāhvayaḥ ।। kuñjarā harisārā ca madavīryā madapriyā ।। madhuparṇī kekiśikhā mayūrāhvā śikhī tathā ।। kacchurā paṇihārī ca tīkṣṇapattrā marudbhavā ।।
kuṣṭhaṃ kuṭī haimavatī ca yonistanyāmayaghnā malapācanāś ca ।। tiktā ca kaṭukā jñeyā rohiṇī kaṭurohiṇī ।। pākalaṃ vāri bhāvyaṃ ca vāpyaṃ kuṣṭhaṃ gadāhvayam ।। plakṣāmravañjulapiyālapalāśanandīkolīkadambaviralāmadhukaṃ madhūkam ।।
medaḥpittāsratṛḍdāhayoniroganibarhaṇaḥ ।। aśvatthaḥ pippalo bodhiś caityadruś calapattrakaḥ ।। bṛhatphalā rājajambūḥ kākajambvalpasasyakā ।। plakṣaḥ kupippalaḥ plāvo gardabhāṇḍaḥ kapītanaḥ ।।
vasantadūtī mākandā bhṛṅgeṣṭā kokilapriyā ।। nādeyo vañjulaḥ prokto vidulo vetaso aparaḥ ।। karkandhūḥ kāṣṭhakṛt kolī badarī yugmakaṇṭakaḥ ।। kālaskandho nīlasāro dvitīyaḥ kākatindukaḥ ।।
gandhayuktā sāravastrā durdharṣā kuṇḍalī smṛtā ।। śuktivyāghrinakho amarāhvamaguruḥ śrīvāsakaḥ kuṅkumaṃ caṇḍāgugguladevadhūpakhapurāḥ puṃnāganāgāhvayam ।। varṇaprasādanaḥ kaṇḍūpiṭikākoṭhanāśanaḥ ।। bhadrailā bṛhadelā tu sthūlailā tripuṭodbhavā ।।
piṇḍī turuṣkajaṃ tailaṃ pirāyākaṃ kṛtrimaṃ kapiḥ ।। dhyāmakaṃ śabalaṃ gandhaṃ spṛkkā devī latā satī ।। varāṅgaṃ carmanāmā ca cocaṃ tvak ca varāṅgakam ।। bahiṣṭhaṃ tagaraṃ vakraṃ nataṃ kālānusāri ca ।।
jātīraso raso bolaṃ śuktiḥ kararuho nakhaḥ ।। samudrajo vyāghranakho vijñeyo vyāghranāmakaḥ ।। kāśmīraṃ kuṅkumaṃ raktaṃ vāhlīkaṃ ghusṛṇaṃ varam ।। mahiṣākṣo niśācārī kauśiko gugguluḥ puraḥ ।।
kundurur medakaḥ kundro vijñeyaḥ khapuras tathā ।। bastāntrī vyādhighāto bahalabahurasas tīkṣṇavṛkṣāt phalāni śyāmādyo hanti gulmaṃ viṣamarucikaphau hṛdrujaṃ mūtrakṛcchram ।। suṣeṇikā śaśāhvā ca kālindī kālikā smṛtā ।। udumbaracchadā hastidantī syād upacitrakā ।।
kumbhastrī bhaṭṭinī sūtrā śyāmā kuṭaraṇā trivṛt ।। śaṅkhāvartā śaṅkhapuṣpī viśikhā nāhikā smṛtā ।। anyeṣāṃ tu tathā brāhmī brahmanāmā tu kīrtitā ।। indravāruṇikā caindrī gavākṣī gajacirbhiṭī ।।
girikarṇy aśvakṣurakaḥ sthāṇukarṇī gavādanī ।। tilvakaḥ śikharī śvetatvak tirīṭo bṛhacchadaḥ ।। bastāntrī vṛṣagandhākhyā meṣāntrī vṛṣapattrikā ।। tīkṣṇavṛkṣaḥ śaṇaḥ pīluḥ prokto anyaḥ sthāṇukas tathā ।।
tāny uktāny abhidhīyante viprakīrṇāny ataḥ param ।। sohalā rudatī tanvī sūkṣmamūlāparājitā ।। śuklapuṣpā bhūmilagnā hrasvāṅgā śaṅkhapuṣpikā ।। anyā tu sumahākandā nākulī nakulapriyā ।।
vāṭyālakaḥ pītapuṣpo vāṭyā bhadraudanī balā ।। vāṭyāyanī tv atibalā bhāradvājī suparṇikā ।। ajaṭā bahupattrā ca bhūdhātrī tāmalaky api ।। trāyantī trāyamāṇā ca pālinī bhayanāśinī ।।
kalyāṇalocano jñeyo nādeyo jalajambukaḥ ।। kiṅkirātaḥ karṇikāro gauraḥ kanakapuṣpakaḥ ।। pārijātaś ca rohītaḥ plīhaghno raktapuṣpakaḥ ।। śākarājo bhūtavāso gojihvā karkaśacchadā ।।
siṃhāsyaḥ karkaṭaś caiva vṛṣo vāsāṭarūṣakaḥ ।। vaṃśo veṇur yavaphalaḥ suparvā ca tṛṇadhvajaḥ ।। vāraṇas taralī kumbhikarañjas tīravṛkṣakaḥ ।। kākodumbarikā phalguḥ bhadrodumbaravāyasī ।।
sitā kumārikā mallī mohinī vaṭapattrikā ।। śleṣmāntako bahuphalaḥ śailūṣaḥ kāntavṛkṣakaḥ ।। kālakarṇī bhūtavallī balyā gandhāśvagandhikā ।। karkandhūḥ hrasvabadarī vasuvṛkṣas tu dhanvanaḥ ।।
godhāpadī godhavallī paṭvamlādityanāmikā ।। dāvāgnidamanī mātā kṣudrakaṇṭarikā tathā ।। śvetakāmbhojikā dhvāṅkṣī śvetapākī śikhaṇḍikā ।। jyotiṣmatī kaṅguṇikā pārāvatapadī ca sā ।।
adhomukhā tv avākpuṣpī vārāhī vanamālikā ।। nāgajihvā śvetaphalā kṣīriṇī cārkapuṣpikā ।। likhikā bhaktikā bhūrī navanītā prakīrtitā ।। malayūḥ vākucī caiva candrarekhā tv avalgujaḥ ।।
ahimāro arimedas tu pītadārur haridrumaḥ ।। vāpyāhvaṃ pauṣkaraṃ śūlaharaṃ bījāhvayaṃ matam ।। sahasravīryā golomī sitā dūrvā ca śādvalaḥ ।। āghoṭako brahmaphalo raktabindus tilacchadaḥ ।।
mahāvṛkṣo mahānīlo bhṛṅgāhvo mārkavaḥ smṛtaḥ ।। rāmāhvārkalatārāmā taruṇī puṣpavaty api ।। hiraṇyapuṣpī kharjūrī tāḍapattrī musaly api ।। śvetacāmarakaḥ kāśas tathekṣukusumaś ca saḥ ।।
uccaṭā caṭakā jñeyā śikhaṇḍy āsphotakaḥ smṛtaḥ ।। tripuṣpaḥ kṛṣṇadhuttūraḥ kṛṣṇapuṣpī ca mohinī ।। dhāmārgavaḥ kośaphalo rājakośātakī smṛtā ।। kaṭukālāmbunī tumbālāmbur ikṣvākusaṃjñikā ।।
sūkṣmapādas tāmracūḍo jñeyaḥ kukkuṭapādikaḥ ।। aṅkolo girikolaś ca pītasāro nikocakaḥ ।। svarṇavarṇākaraḥ pītapuṣpako dohakāhvayaḥ ।। ubhātasī rudrapattrī gopikā bāṇakaḥ smṛtaḥ ।।
maṇḍūkaparṇī vikrāntā cānyā brāhmī vanauṣadhiḥ ।। āvartakī carmaraṅgā mahājālī vibhāṇḍikā ।। hiṅgupattrī tu pṛthvīkā bāṣpikā kavarī smṛtā ।। akṣoḍaḥ parvatīyaś ca phalasneho guḍāśrayaḥ ।।
agastiko munināmā kumbhayoniś ca sa smṛtaḥ ।। kauṇḍinyaś ca mahādroṇaḥ smṛto devakutumbakaḥ ।। vatsādanī sudaśākhyā cakrāṅgī jalaśoṣakaḥ ।। lakṣmaṇā putrajananī raktabinducchadā tathā ।।
śṛgālaghaṇṭā vajrākṣī vajravallī tu śṛṅkhalā ।। dadhipuṣpī tu khaṭvāṅgī khaṭvā paryaṅkapādikā ।। urvāruḥ karkaṭī proktā lomaśā ca prakīrtitā ।। kūṣmāṇḍakī puṣpalatā kakubhāṇḍā phalottamā ।।
cirbhiṭikā citraphalā cīnāraṃ cirbhaṭaṃ smṛtam ।। mahāphalekṣurā caiva tumbikā tiktabījakā ।। cukrikā tv amlacāṅgerī suniṣaṇṇadalā tathā ।। jīvantiko raktaśākaḥ kalambī vallyupodakaḥ ।।
śitivāraḥ sūcipattraḥ svastikaḥ suniṣaṇṇakaḥ ।। śīghraśākhā śākhinī ca mahāśākaś ca vāstukī ।। saumyagandhā barbarikā tilaparṇī ca sā smṛtā ।। rasono laśuno jñeyaḥ palāṇḍur mukhadūṣaṇaḥ ।।
miśreyā śālinī śītaśivāraṇyā miśiḥ smṛtā ।। kapittho atha dadhitthaś ca durmadaḥ surabhicchadaḥ ।। mūṣikāriś citraphalaḥ karaṇḍaphalakaś ca saḥ ।। nīrapūrṇaphalaḥ śṛṅgī mocaṃ tu kadalīphalam ।।
karamardī kṣīraphalā śvetapuṣpaphaleti ca ।। mātuluṅgo bījapūro luṅgaś ca phalapūrakaḥ ।। nāraṅgas tvaksugandhākhya airāvatamukhapriyau ।। pārāvataṃ raivatakaṃ likuco lakuco ḍahuḥ ।।
nalikā suṣirā śūnyā kapotacaraṇā naṭī ।। kālavṛntā kuberākṣī kuliṅgākṣī ca yakṣadṛk ।। pañcāṅgulī liṅgabījā rājikā piṇḍavatphalā ।। parvamañjarikā kīṭahantrī vṛścikahāriṇī ।।
bandhūko bandhujīvaś ca pārvako vṛkadhūmakaḥ ।। viśvarūpā rūpyagaṇḍā rūpyo haritatumbilī ।। raktapādī śamīpattrā lajjā lohitayaṣṭikā ।। hintālī tu mahātālī kutālī tilapuṣpikā ।।
jatuvṛkṣo ghanaskandhaḥ krimivṛkṣaḥ kuśāmrakaḥ ।। kākajaṅghā dhvāṅkṣajaṅghā dāsī kāntā pracībalā ।। putradātrī vṛttapattrā vātāriḥ śvetapuṣpikā ।। śvāsadrumaḥ kākataruḥ rugyogyo vyāghraparṇyapi ।।
mṛdukāntiḥ mahāśvetā śvetā tu khaṭikā smṛtā ।। stanyākhyo dugdhapāṣāṇaḥ saudhaḥ pāṣāṇako lavaḥ ।। manaḥśilā manoguptā manohvā kunaṭī śilā ।। pārado rasadhātuś ca rudraretā mahārasaḥ ।।
abhrakaṃ pārvatībījaṃ śailodbhūtaṃ tathāmbaram ।। anyat karparikā tutthaṃ vāmanaṃ tutthameva tu ।। sindūraṃ raktareṇu śrībhūṣaṇaṃ nāgasambhavam ।। viḍaṃ tu kṛtrimaṃ proktaṃ pṛthvīsambhavam audbhidam ।।
yāvaśūko yavakṣāraḥ srotoghnastu suvarcikaḥ ।। tāpīsamudbhavaṃ tāpyaṃ mākṣikaṃ haimamākṣikam ।। gorocanā badarikā saurāṣṭrī rocanā śivā ।। [padmottaras] tālakumbho yāvako alaktakaḥ smṛtaḥ ।।
latākastūrikā rālī gandhaveṇī mukhapriyā ।। mṛgasvedo mṛgajalaṃ pūtiḥ pūtyaṇḍajaḥ smṛtaḥ ।। kakkolakaṃ kośaphalaṃ kolakaṃ bahubījakam ।। lavaṃgaṃ devakusumaṃ kusumaṃ śekharaṃ lavam ।।
śilāpuṣpaṃ tu śaileyaṃ śilājaṃ sthaviraṃ tathā ।। samudraphenaṃ śuṣkaṃ ca phenaṃ vāridhijaṃ malam ।। pravālaṃ vallijaṃ raktaṃ vidrumaṃ ca prakīrtitam ।। jātarūpaṃ tathā hema śātakumbhaṃ ca hāṭakam ।।
tāmramaudumbaraṃ śulbaṃ mihiraṃ harināmakam ।। trapusaṃ trapusaṃjñaṃ ca tagaraṃ rūpyaśatrukaḥ ।। vārttālohaṃ vartalohaṃ trilohaṃ pañcalohakam ।। ayorajo loharajas tat kiṭṭaṃ syād ayomalam ।।
lohakāntamayaskāntaṃ kāntaṃ bhrāmaracumbakam ।। kālakūṭo mahāmusto vatsanābho halāhalaḥ ।। viṣaṃ ca mūlakaṃ śṛṅgī garaṃ kṛtrimasaṃjñakam ।। dīrghamūlaṃ jalāvāsaṃ śaivālaṃ jalasambhavam ।।
bisaprasūnarājīvajalajāmbhoruhāṇi ca ।। kākotpalaṃ tu kākotthaṃ kākākhyaṃ hrasvamutpalam ।। kaśerukaḥ sugandhiś ca sukando mustakandakaḥ ।। karavīro aśvamārastu bakulaṃ madyakesaram ।।
raktapuṣpī jayā rudrā-mlāyanī vanamālikā ।। tilakaḥ pūrṇakaḥ śrīmān sudyutiḥ śuklapuṣpakaḥ ।। mallikoktā vicakilā dvipuṣpī puṣpaṭī tathā ।। aṭṭahāsaḥ śaṅkhaśuklā nāmnā sā śaṅkhayūthikā ।।
damanaḥ pāṇḍurāgaḥ syāt tathā gandhotkaṭo muniḥ ।। payaḥ kīlālamamṛtaṃ jīvanaṃ bhuvanaṃ vanam ।। dadhi māṅgalyakaṃ caiva saṃtānaṃ stanikā smṛtā ।। ghṛtamājyaṃ haviḥ sarpiḥ navanītaṃ ghṛtālayaḥ ।।
sitopalā śarkarā ca sitā matsyaṇḍikā smṛtā ।। madhūcchiṣṭaṃ ca madanaṃ sikthakaṃ makṣikāmalam ।। prasannā vāruṇī jñeyā parisvinnā ca sā smṛtā ।। mārdvīkaṃ madhu vijñeyaṃ mādhvīkaṃ madhunā kṛtam ।।
khaṇḍena khaṇḍavāsaḥ syāt paiṣṭakaṃ piṣṭasambhavam ।। śuktaṃ sauvīrakaṃ ceti tuṣodaṃ tu tuṣodakam ।। brahmāmbu gombu gomūtraṃ gomalaṃ gomayaṃ smṛtam ।। yavaś ca sthūlamadhyaś ca varuṇo munibhikṣitaḥ ।।
caṇakastu kalāyaḥ syād godhūmo mlecchabhojanaḥ ।। kaṅguḥ saṃdhyanthisaṃbandhī priyaṅguḥ pītataṇḍulaḥ ।। uddālakastu jūrṇāhvo yāvanālaḥ śukapriyaḥ ।। makuṣṭho vanamudgaś ca masūraḥ pittabheṣajam ।।
kulatthaḥ kālavṛttaś ca tāmravarṇo anilāpahā ।। rājamāṣo alasāndraḥ syāt khañjakākhyaḥ kalāyakaḥ ।। tilaḥ snehaphalaḥ snehapūrṇaś ca kṛṣṇatailakaḥ ।। dvipaṃ ca mūlaṃ daśakaṃ daśamūlaṃ daśāṅghrikam ।।
pañcakolaṃ pañcakaṭu trisugandhi trijātakam ।। kalabho vāraṇo dantī mātaṃgo dvirado dvipaḥ ।। hayo aśvas turago vājī saptir vāhas tu bāḍavaḥ ।। karabho dīrghagaś coṣṭraḥ kṣamī vesarako balī ।।
pañcāsyo mṛgarāṭ siṃho haryakṣaḥ kesarī hariḥ ।। mṛge kuraṅgavātāyuhariṇājinayonayaḥ ।। kṛṣṇasāraś citramṛgaḥ romaśā camarī smṛtā ।। stabdharomā pṛthuskandhaḥ kroḍaḥ kolastathā kiriḥ ।।
markaṭo vānaraḥ kīśaḥ vanaukāḥ phalabhakṣakaḥ ।। pārāvataḥ kalaravo gehapakṣī kapotakaḥ ।। mayūro barhiṇo barhī nīlakaṇṭho bhujaṃgabhuk ।। ulūko vāyasāristu kauśiko rajanīcaraḥ ।।
parabhūr balibhug dhvāṅkṣaś cirajīvī ca vāyasaḥ ।। caṭakaḥ kalaviṅkaś ca kuliṅgaś caṭakāpi ca ।। bharadvājo dvijo brāhmo vyāghrāṭaḥ khañjarīṭakaḥ ।। vanapriyaḥ parabhṛtaḥ kokilaḥ susvaraḥ pikaḥ ।।
śambūko vṛttaśaṅkhaś ca śaṅkhako mātṛgehakaḥ ।। maṇḍūko darduro bhekaḥ kākāhis toyasarpakaḥ ।। āśīviṣo viṣadharaś cakrī vyālaḥ sarīsṛpaḥ ।। darvīkaro dīrghapṛṣṭho jihmagaḥ pavanāśanaḥ ।।
kṛkalāso mayūrādī kāleyo bahupannagaḥ ।। nālinī nālahūlīkā talāṭā sthūladantikā ।। chuchundarī rājaputrī vijñeyā gandhamūṣikā ।। gaudherakākṛtir godhā prāgbāhur yugmajihvakaḥ ।।
udaṅghā kapijaṅghā tu lohitāṅgaḥ pipīlakaḥ ।। madhuyuto madhukaro madhuliṭ madhupastathā ।। indindiraś cañcarīkaḥ saraghā madhumakṣikā ।। pataṃgikā puttikā syāt daṃśastu vanamakṣikā ।।
pataṃgaḥ śalabho jñeyaḥ svadyoto jyotiriṅgaṇaḥ ।। vanyastu gavayo jñeyaḥ kakudmān gopatir vṛṣaḥ ।। sakṛtprasūtā gṛṣṭiḥ syāt baṣkayaṇy ekahāyanī ।। raktaṃ śoṇaṃ māṃsakaraṃ śoṇitaṃ kṣatajam asṛk ।।
picchā māṃsodbhavaṃ medo vasā medaḥsamudbhavā ।। asthisārastathā majjā snehasāro asthisambhavaḥ ।। ojastu dhātusāraḥ syāt saumyo hṛdayadīpanaḥ ।। samīraṇo mātariśvā pavanaś ca sadāgatiḥ ।।
kardamaḥ paṅkajambālau mṛtsā mṛtsnā ca mṛttikā ।। pāṣāṇaprastaragrāvo-palāśmānaḥ śilā dṛṣat ।। dharā dharitrī dharaṇī kṣoṇī jyā kāśyapī kṣitiḥ ।। viśvambharā rasānantā gotrā kuḥ pṛthivī kṣamā ।।
sūro haṃso ravir bhānuḥ pataṃgo arko divākaraḥ ।। pradyotano dinamaṇiḥ khadyoto dyumaṇistathā ।। savitā ca sahasrāṃśur mārtaṇḍaś ca vikartanaḥ ।। vibhāvasur grahapatis tviṣāṃpatir aharpatiḥ ।।
vidhuḥ sudhāṃśuḥ śubhrāṃśur oṣadhīśo niśāpatiḥ ।। dvijarājaḥ śaśadharo nakṣatreśaḥ kṣapākaraḥ ।। gurur bṛhaspatir mantrī cośanā bhārgavaḥ kaviḥ ।। tamastu rāhuḥ svarbhānuḥ ketustu dhvajanāmakaḥ ।।
kṣaṇadā yāminī rātris triyāmā coravallabhā ।। śambhur īśaḥ paśupatiḥ śivaḥ śūlī maheśvaraḥ ।। bhūteśaḥ khaṇḍaparaśur girīśo giriśo mṛḍaḥ ।। ugraḥ kapardī śrīkaṇṭhaḥ śitikaṇṭhaḥ kapālabhṛt ।।
kṛśānuretāḥ sarvajño dhūrjaṭir nīlalohitaḥ ।। gaṅgādharo andhakaripuḥ kratudhvaṃsī vṛṣadhvajaḥ ।। umā kātyāyanī gaurī kālī haimavatīśvarī ।। ajo harir vāsudevo daityāriḥ puruṣottamaḥ ।।
dāmodaro hṛṣīkeśaḥ keśavo mādhavaḥ svabhūḥ ।। upendra indrāvarajaś cakrapāṇiś caturbhujaḥ ।। indirā lokamātā mā kṣīrābdhitanayā ramā ।। tvak carma valkalaṃ proktaṃ viṭapaḥ śikharaṃ śiraḥ ।।
pallavastu pravālaḥ syāt mukulaṃ korakaṃ smṛtam ।। prasūnaṃ sumanaḥ sūnaṃ puṣpaṃ ca kusumaṃ smṛtam ।। makarandaḥ puṣparasaḥ dalottho dalajo rasaḥ ।। kriyā cikitsitaṃ śastraṃ prāyaś cittaṃ samāhitam ।।
rogajño jīvano vidvān āyur vedī gadāntakaḥ ।। kṣīrodhijaś cābjayoniḥ pāyād dhanvantaristathā ।। rakṣatāṃ devabhiṣajau vaidyaputrān svarociṣā ।।