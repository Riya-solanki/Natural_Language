pūrvāparau toyanidhī vigāhya sthitaḥ pṛthivyā iva mānadaṇḍaḥ ।। bhāsvanti ratnāni mahauṣadhīś ca pṛthūpadiṣṭāṃ duduhur dharitrīm ।। eko hi doṣo guṇasaṃnipāte nimajjatīndoḥ kiraṇeṣv ivāṅkaḥ ।। balāhakacchedavibhaktarāgām akālasaṃdhyām iva dhātumattām ।।
udvejitā vṛṣṭibhir āśrayante śṛṅgāṇi yasyātapavanti siddhāḥ ।। vidanti mārgaṃ nakharandhramuktair muktāphalaiḥ kesariṇāṃ kirātāḥ ।। vrajanti vidyādharasundarīṇām anaṅgalekhakriyayopayogam ।। udgāsyatām icchati kiṃnarāṇāṃ tānapradāyitvam ivopagantum ।।
yatra srutakṣīratayā prasūtaḥ sānūni gandhaḥ surabhīkaroti ।। bhavanti yatrauṣadhayo rajanyām atailapūrāḥ suratapradīpāḥ ।। na durvahaśroṇipayodharārtā bhindanti mandāṃ gatim aśvamukhyaḥ ।। kṣudre api nūnaṃ śaraṇaṃ prapanne mamatvam uccaiḥśirasāṃ satīva ।।
yasyārthayuktaṃ girirājaśabdaṃ kurvanti vālavyajanaiś camaryaḥ ।। darīgṛhadvāravilambibimbās tiraskariṇyo jaladā bhavanti ।। yad vāyur anviṣṭamṛgaiḥ kirātair āsevyate bhinnaśikhaṇḍibarhaḥ ।। padmāni yasyāgrasaroruhāṇi prabodhayaty ūrdhvamukhair mayūkhaiḥ ।।
prajāpatiḥ kalpitayajñabhāgaṃ śailādhipatyaṃ svayam anvatiṣṭhat ।। menāṃ munīnām api mānanīyām ātmānurūpāṃ vidhinopayeme ।। manoramaṃ yauvanam udvahantyā garbho abhavad bhūdhararājapatnyāḥ ।। kruddhe api pakṣacchidi vṛtraśatrāv avedanājñaṃ kuliśakṣatānām ।।
satī satī yogavisṛṣṭadehā tāṃ janmane śailavadhūṃ prapede ।। samyakprayogād aparikṣatāyāṃ nītāv ivotsāhaguṇena saṃpat ।। śarīriṇāṃ sthāvarajaṅgamānāṃ sukhāya tajjanmadinaṃ babhūva ।। vidūrabhūmir navameghaśabdād udbhinnayā ratnaśalākayeva ।।
pupoṣa lāvaṇyamayān viśeṣāñ jyotsnāntarāṇīva kalāntarāṇi ।। u meti mātrā tapaso niṣiddhā paścād umākhyāṃ sumukhī jagāma ।। anantapuṣpasya madhor hi cūte dvirephamālā saviśeṣasaṅgā ।। saṃskāravatyeva girā manīṣī tayā sa pūtaś ca vibhūṣitaś ca ।।
reme muhur madhyagatā sakhīnāṃ krīḍārasaṃ nirviśatīva bālye ।। sthiropadeśām upadeśakāle prapedire prāktanajanmavidyāḥ ।। kāmasya puṣpavyatiriktam astraṃ bālyāt paraṃ sātha vayaḥ prapede ।। babhūva tasyāś caturasraśobhi vapur vibhaktaṃ navayauvanena ।।
ājahratus taccaraṇau pṛthivyāṃ sthalāravindaśriyam avyavasthām ।। vyanīyata pratyupadeśalubdhair āditsubhir nūpurasiñjitāni ।। śeṣāṅganirmāṇavidhau vidhātur lāvaṇya utpādya ivāsa yatnaḥ ।। labdhvāpi loke pariṇāhi rūpaṃ jātās tadūrvor upamānabāhyāḥ ।।
āropitaṃ yad giriśena paścād ananyanārīkamanīyam aṅkam ।। nīvīm atikramya sitetarasya tanmekhalāmadhyamaṇer ivārciḥ ।। ārohaṇārthaṃ navayauvanena kāmasya sopānam iva prayuktam ।। madhye yathā śyāmamukhasya tasya mṛṇālasūtrāntaram apy alabhyam ।।
parājitenāpi kṛtau harasya yau kaṇṭhapāśau makaradhvajena ।। anyonyaśobhājananād babhūva sādhāraṇo bhūṣaṇabhūṣyabhāvaḥ ।। umāmukhaṃ tu pratipadya lolā dvisaṃśrayāṃ prītim avāpa lakṣmīḥ ।। tato anukuryād viśadasya tasyās tāmrauṣṭhaparyastarucaḥ smitasya ।।
apy anyapuṣṭā pratikūlaśabdā śrotur vitantrīr iva tāḍyamānā ।। tayā gṛhītaṃ nu mṛgāṅganābhyas tato gṛhītaṃ nu mṛgāṅganābhiḥ ।। tāṃ vīkṣya līlācaturām anaṅgaḥ svacāpasaundaryamadaṃ mumoca ।। taṃ keśapāśaṃ prasamīkṣya kuryur vālapriyatvaṃ śithilaṃ camaryaḥ ।।
sā nirmitā viśvasṛjā prayatnād ekasthasaundaryadidṛkṣayeva ।। samādideśaikavadhūṃ bhavitrīṃ premṇā śarīrārdhaharāṃ harasya ।। ṛte kṛśānor na hi mantrapūtam arhanti tejāṃsy aparāṇi havyam ।। abhyarthanābhaṅgabhayena sādhur mādhyasthyam iṣṭe apy avalambate arthe ।।
tadāprabhṛty eva vimuktasaṅgaḥ patiḥ paśūnām aparigraho abhūt ।। prasthaṃ himādrer mṛganābhigandhi kiṃ cit kvaṇatkiṃnaram adhyuvāsa ।। manaḥśilāvicchuritā niṣeduḥ śaileyanaddheṣu śilātaleṣu ।। dṛṣṭaḥ kathaṃ cid gavayair vivignair asoḍhasiṃhadhvanir unnanāda ।।
svayaṃ vidhātā tapasaḥ phalānām kenāpi kāmena tapaś cacāra ।। ārādhanāyāsya sakhīsametāṃ samādideśa prayatāṃ tanūjām ।। vikārahetau sati vikriyante yeṣāṃ na cetāṃsi ta eva dhīrāḥ ।। giriśam upacacāra pratyahaṃ sā sukeśī niyamitaparikhedā tacchiraścandrapādaiḥ ।।
turāsāhaṃ purodhāya dhāma svāyaṃbhuvaṃ yayuḥ ।। sarasāṃ suptapadmānāṃ prātar dīdhitimān iva ।। vāgīśaṃ vāgbhir arthyābhiḥ praṇipatyopatasthire ।। guṇatrayavibhāgāya paścād bhedam upeyuṣe ।।
ataś carācaraṃ viśvaṃ prabhavas tasya gīyase ।। pralayasthitisargāṇām ekaḥ kāraṇatāṃ gataḥ ।। prasūtibhājaḥ sargasya tāv eva pitarau smṛtau ।। yau tu svapnāvabodhau tau bhūtānāṃ pralayodayau ।।
jagadādir anādis tvaṃ jagadīśo nirīśvaraḥ ।। ātmanā kṛtinā ca tvam ātmany eva pralīyase ।। vyakto vyaktetaraś cāsi prākāmyaṃ te vibhūtiṣu ।। karma yajñaḥ phalaṃ svargas tāsāṃ tvaṃ prabhavo girām ।।
taddarśinam udāsīnaṃ tvām eva puruṣaṃ viduḥ ।। parato api paraś cāsi vidhātā vedhasām api ।। vedyaṃ ca veditā cāsi dhyātā dhyeyaṃ ca yat param ।। prasādābhimukho vedhāḥ pratyuvāca divaukasaḥ ।।
pravṛttir āsīc chabdānāṃ caritārthā catuṣṭayī ।। yugapad yugabāhubhyaḥ prāptebhyaḥ prājyavikramāḥ ।। himakliṣṭaprakāśāni jyotīṃṣīva mukhāni vaḥ ।। vṛtrasya hantuḥ kuliśaṃ kuṇṭhitāśrīva lakṣyate ।।
mantreṇa hatavīryasya phaṇino dainyam āśritaḥ ।। apaviddhagado bāhur bhagnaśākha iva drumaḥ ।। kurute asminn amoghe api nirvāṇālātalāghavam ।। citranyastā iva gatāḥ prakāmālokanīyatām ।।
ambhasām oghasaṃrodhaḥ pratīpagamanād iva ।। rudrāṇām api mūrdhānaḥ kṣatahuṃkāraśaṃsinaḥ ।। apavādair ivotsargāḥ kṛtavyāvṛttayaḥ paraiḥ ।। mayi sṛṣṭir hi lokānāṃ rakṣā yuṣmāsv avasthitā ।।
guruṃ netrasahasreṇa codayām āsa vāsavaḥ ।। vācaspatir uvācedaṃ prāñjalir jalajāsanam ।। pratyekaṃ viniyuktātmā kathaṃ na jñāsyasi prabho ।। upaplavāya lokānāṃ dhūmaketur ivotthitaḥ ।।
dīrghikākamalonmeṣo yāvanmātreṇa sādhyate ।। nādatte kevalāṃ lekhāṃ haracūḍāmaṇīkṛtām ।। na vāti vāyus tatpārśve tālavṛntānilādhikam ।। udyānapālasāmānyam ṛtavas tam upāsate ।।
katham apy ambhasām antar ā niṣpatteḥ pratīkṣate ।। sthirapradīpatām etya bhujaṃgāḥ paryupāsate ।। anukūlayatīndro api kalpadrumavibhūṣaṇaiḥ ।। śāmyet pratyapakāreṇa nopakāreṇa durjanaḥ ।।
abhijñāś chedapātānāṃ kriyante nandanadrumāḥ ।। cāmaraiḥ surabandīnāṃ bāṣpaśīkaravarṣibhiḥ ।। ākrīḍaparvatās tena kalpitāḥ sveṣu veśmasu ।। hemāmbhoruhasasyānāṃ tadvāpyo dhāma sāṃpratam ।।
khilībhūte vimānānāṃ tadāpātabhayāt pathi ।। jātavedomukhān māyī miṣatām ācchinatti naḥ ।। dehabaddham ivendrasya cirakālārjitaṃ yaśaḥ ।। vīryavaty auṣadhānīva vikāre sāṃnipātike ।।
haricakreṇa tenāsya kaṇṭhe niṣka ivārpitaḥ ।। abhyasyanti taṭāghātaṃ nirjitairāvatā gajāḥ ।। karmabandhacchidaṃ dharmaṃ bhavasyeva mumukṣavaḥ ।। pratyāneṣyati śatrubhyo bandīm iva jayaśriyam ।।
garjitānantarāṃ vṛṣṭiṃ saubhāgyena jigāya yā ।। na tv asya siddhau yāsyāmi sargavyāpāram ātmanā ।। viṣavṛkṣo api saṃvardhya svayaṃ chettum asāṃpratam ।। vareṇa śamitaṃ lokān alaṃ dagdhuṃ hi tattapaḥ ।।
aṃśād ṛte niṣiktasya nīlalohitaretasaḥ ।। paricchinnaprabhāvarddhir na mayā na ca viṣṇunā ।। śaṃbhor yatadhvam ākraṣṭum ayaskāntena lohavat ।। sā vā śaṃbhos tadīyā vā mūrtir jalamayī mama ।।
mokṣyate surabandīnāṃ veṇīr vīryavibhūtibhiḥ ।। manasy āhitakartavyās te api pratiyayur divam ।। manasā kāryasaṃsiddhitvarādviguṇaraṃhasā ।। sahacaramadhuhastanyastacūtāṅkurāstraḥ śatamakham upatasthe prāñjaliḥ puṣpadhanvā ।।
prayojanāpekṣitayā prabhūṇāṃ prāyaś calaṃ gauravam āśriteṣu ।। bhartuḥ prasādaṃ pratinandya mūrdhnā vaktuṃ mithaḥ prākramataivam enam ।। anugrahaṃ saṃsmaraṇapravṛttam icchāmi saṃvardhitam ājñayā te ।। yāvad bhavaty āhitasāyakasya matkārmukasyāsya nideśavartī ।।
baddhaś ciraṃ tiṣṭhatu sundarīṇām ārecitabhrūcaturaiḥ kaṭākṣaiḥ ।। kasyārthadharmau vada pīḍayāmi sindhos taṭāv ogha iva pravṛddhaḥ ।। nitambinīm icchasi muktalajjāṃ kaṇṭḥe svayaṃgrāhaniṣaktabāhum ।। yasyāḥ kariṣyāmi dṛḍhānutāpaṃ pravālaśayyāśaraṇaṃ śarīram ।।
bibhetu moghīkṛtabāhuvīryaḥ strībhyo api kopasphuritādharābhyaḥ ।। kuryāṃ harasyāpi pinākapāṇer dhairyacyutiṃ ke mama dhanvino anye ।। saṃkalpithārthe vivṛtātmaśaktim ākhaṇḍalaḥ kāmam idaṃ babhāṣe ।। vajraṃ tapovīryamahatsu kuṇṭḥaṃ tvaṃ sarvatogāmi ca sādhakaṃ ca ।।
vyādiśyate bhūdharatām avekṣya kṛṣṇena dehodvahanāya śeṣaḥ ।। nibodha yajñāṃśabhujām idānīm uccairdviṣām īpsitam etad eva ।। sa ca tvadekeṣunipātasādhyo brahmāṅgabhūr brahmaṇi yojitātmā ।। yoṣitsu tadvīryaniṣekabhūmiḥ saiva kṣamety ātmabhuvopadiṣṭam ।।
anvāsta ity apsarasāṃ mukhebhyaḥ śrutaṃ mayā matpraṇidhiḥ sa vargaḥ ।। apekṣate pratyayam uttamaṃ tvāṃ bījāṅkuraḥ prāg udayād ivāmbhaḥ ।। apy aprasiddhaṃ yaśase hi puṃsām ananyasādhāraṇam eva karma ।। cāpena te karma na cātihiṃsram aho batāsi spṛhaṇīyavīryaḥ ।।
samīraṇo nodayitā bhaveti vyādiśyate kena hutāśanasya ।। airāvatāsphālanakarkaśena hastena pasparśa tadaṅgam indraḥ ।। aṅgavyayaprārthitakāryasiddhiḥ sthāṇvāśramaṃ haimavataṃ jagāma ।। saṃkalpayoner abhimānabhūtam ātmānam ādhāya madhur jajṛmbhe ।।
dig dakṣiṇā gandhavahaṃ mukhena vyalīkaniḥśvāsam ivotsasarja ।। pādena nāpaikṣata sundarīṇāṃ saṃparkam āsiñjitanūpureṇa ।। niveśayām āsa madhur dvirephān nāmākṣarāṇīva manobhavasya ।। prāyeṇa sāmagryavidhau guṇānāṃ parāṅmukhī viśvasṛjaḥ pravṛttiḥ ।।
sadyo vasantena samāgatānāṃ nakhakṣatānīva vanasthalīnām ।। rāgeṇa bālāruṇakomalena cūtapravāloṣṭham alaṃcakāra ।। madoddhatāḥ pratyanilaṃ vicerur vanasthalīr marmarapatramokṣāḥ ।। manasvinīmānavighātadakṣaṃ tad eva jātaṃ vacanaṃ smarasya ।।
svedodgamaḥ kiṃpuruṣāṅganānāṃ cakre padaṃ patraviśeṣakeṣu ।। prayatnasaṃstambhitavikriyāṇāṃ kathaṃ cid īśā manasāṃ babhūvuḥ ।। kāṣṭhāgatasneharasānuviddhaṃ dvandvāni bhāvaṃ kriyayā vivavruḥ ।। śṛṅgeṇa ca sparśanimīlitākṣīṃ mṛgīm akaṇḍūyata kṛṣṇasāraḥ ।।
ardhopabhuktena bisena jāyāṃ saṃbhāvayām āsa rathāṅganāmā ।। puṣpāsavāghūrṇitanetraśobhi priyāmukhaṃ kiṃpuruṣaś cucumbe ।। latāvadhūbhyas taravo apy avāpur vinamraśākhābhujabandhanāni ।। ātmeśvarāṇāṃ na hi jātu vighnāḥ samādhibhedaprabhavo bhavanti ।।
mukhārpitaikāṅgulisaṃjñayaiva mā cāpalāyeti gaṇān vyanaiṣīt ।। tacchāsanāt kānanam eva sarvaṃ citrārpitārambham ivāvatasthe ।। prānteṣu saṃsaktanameruśākhaṃ dhyānāspadaṃ bhūtapater viveśa ।। āsīnam āsannaśarīrapātas tryambakaṃ saṃyaminaṃ dadarśa ।।
uttānapāṇidvayasaṃniveśāt praphullarājīvam ivāṅkamadhye ।। kaṇṭhaprabhāsaṅgaviśeṣanīlāṃ kṛṣṇatvacaṃ granthimatīṃ dadhānam ।। netrair avispanditapakṣmamālair lakṣyīkṛtaghrāṇam adhomayūkhaiḥ ।। antaścarāṇāṃ marutāṃ nirodhān nivātaniṣkampam iva pradīpam ।।
mṛṇālasūtrādhikasaukumāryāṃ bālasya lakṣmīṃ glapayantam indoḥ ।। yam akṣaraṃ kṣetravido vidus tam ātmānam ātmany avalokayantam ।। nālakṣayat sādhvasasannahastaḥ srastaṃ śaraṃ cāpam api svahastāt ।। anuprayātā vanadevatābhyām adṛśyata sthāvararājakanyā ।।
muktākalāpīkṛtasinduvāraṃ vasantapuṣpābharaṇaṃ vahantī ।। paryāptapuṣpastabakāvanamrā saṃcāriṇī pallavinī lateva ।। nyāsīkṛtāṃ sthānavidā smareṇa maurvīṃ dvitīyām iva kārmukasya ।। pratikṣaṇaṃ saṃbhramaloladṛṣṭir līlāravindena nivārayantī ।।
jitendriye śūlini puṣpacāpaḥ svakāryasiddhiṃ punar āśaśaṃse ।। yogāt sa cāntaḥ paramātmasaṃjñaṃ dṛṣṭvā paraṃ jyotir upārarāma ।। śanaiḥ kṛtaprāṇavimuktir īśaḥ paryaṅkabandhaṃ nibiḍaṃ bibheda ।। praveśayām āsa ca bhartur enāṃ bhrūkṣepamātrānumatapraveśām ।।
vyakīryata tryambakapādamūle puṣpoccayaḥ pallavabhaṅgabhinnaḥ ।। cakāra karṇacyutapallavena mūrdhnā praṇāmaṃ vṛṣabhadhvajāya ।। na hīśvaravyāhṛtayaḥ kadā cit puṣyanti loke viparītam artham ।। umāsamakṣaṃ harabaddhalakṣyaḥ śarāsanajyāṃ muhur āmamarśa ।।
viśoṣitāṃ bhānumato mayūkhair mandākinīpuṣkarabījamālām ।। saṃmohanaṃ nāma ca puṣpadhanvā dhanuṣy amoghaṃ samadhatta bāṇam ।। umāmukhe bimbaphalādharoṣṭhe vyāpārayām āsa vilocanāni ।। sācīkṛtā cārutareṇa tasthau mukhena paryastavilocanena ।।
hetuṃ svacetovikṛter didṛkṣur diśām upānteṣu sasarja dṛṣṭim ।। dadarśa cakrīkṛtacārucāpaṃ prahartum abhyudyatam ātmayonim ।। sphurann udarciḥ sahasā tṛtīyād akṣṇaḥ kṛśānuḥ kila niṣpapāta ।। tāvat sa vahnir bhavanetrajanmā bhasmāvaśeṣaṃ madanaṃ cakāra ।।
ajñātabhartṛvyasanā muhūrtaṃ kṛtopakāreva ratir babhūva ।। strīsaṃnikarṣaṃ parihartum icchann antardadhe bhūtapatiḥ sabhūtaḥ ।। sakhyoḥ samakṣam iti cādhikajātalajjā śūnyā jagāma bhavanābhimukhī kathaṃ cit ।। suragaja iva bibhrat padminīṃ dantalagnāṃ pratipathagatir āsīd vegadīrghīkṛtāṅgaḥ ।।
vidhinā pratipādayiṣyatā navavaidhavyam asahyavedanam ।। na viveda tayor atṛptayoḥ priyam atyantaviluptadarśanam ।। dadṛśe puruṣākṛti kṣitau harakopānalabhasma kevalam ।। vilalāpa vikīrṇamūrdhajā samaduḥkhām iva kurvatī sthalīm ।।
tad idaṃ gatam īdṛśīṃ daśāṃ na vidīrye kaṭhināḥ khalu striyaḥ ।। nalinīṃ kṣatasetubandhano jalasaṃghāta ivāsi vidrutaḥ ।। kim akāraṇam eva darśanaṃ vilapantyai rataye na dīyate ।। cyutakeśaradūṣitekṣaṇāny avataṃsotpalatāḍanāni vā ।।
upacārapadaṃ na ced idaṃ tvam anaṅgaḥ katham akṣatā ratiḥ ।। vidhinā jana eṣa vañcitas tvadadhīnaṃ khalu dehināṃ sukham ।। vasatiṃ priya kāmināṃ priyās tvad ṛte prāpayituṃ ka īśvaraḥ ।। asati tvayi vāruṇīmadaḥ pramadānām adhunā viḍambanā ।।
bahule api gate niśākaras tanutāṃ duḥkham anaṅga mokṣyati ।। vada saṃprati kasya bāṇatāṃ navacūtaprasavo gamiṣyati ।। virutaiḥ karuṇasvanair iyaṃ guruśokām anuroditīva mām ।। ratidūtipadeṣu kokilāṃ madhurālāpanisargapaṇḍitām ।।
suratāni ca tāni te rahaḥ smara saṃsmṛtya na śāntir asti me ।। dhriyate kusumaprasādhanaṃ tava tac cāru vapur na dṛśyate ।। tam imaṃ kuru dakṣiṇetaraṃ caraṇaṃ nirmitarāgam ehi me ।। caturaiḥ surakāminījanaiḥ priya yāvan na vilobhyase divi ।।
vacanīyam idaṃ vyavasthitaṃ ramaṇa tvām anuyāmi yady api ।। samam eva gato asy atarkitāṃ gatim aṅgena ca jīvitena ca ।। madhunā saha sasmitaṃ kathāṃ nayanopāntavilokitaṃ ca yat ।। na khalūgraruṣā pinākinā gamitaḥ so api suhṛdgatāṃ gatim ।।
ratim abhyupapattum āturāṃ madhur ātmānam adarśayat puraḥ ।। svajanasya hi duḥkham agrato vivṛtadvāram ivopajāyate ।। yad idaṃ kaṇaśaḥ prakīryate pavanair bhasma kapotakarburam ।। dayitāsv anavasthitaṃ nṛṇāṃ na khalu prema calaṃ suhṛjjane ।।
bisatantuguṇasya kāritaṃ dhanuṣaḥ pelavapuṣpapatriṇaḥ ।। aham asya daśeva paśya mām aviṣahyavyasanapradhūṣitām ।। anaghāpi hi saṃśrayadrume gajabhagne patanāya vallarī ।। vidhurāṃ jvalanātisarjanān nanu māṃ prāpaya patyur antikam ।।
pramadāḥ pativartmagā iti pratipannaṃ hi vicetanair api ।। navapallavasaṃstare yathā racayiṣyāmi tanuṃ vibhāvasau ।। kuru saṃprati tāvad āśu me praṇipātāñjaliyācitaś citām ।। viditaṃ khalu te yathā smaraḥ kṣaṇam apy utsahate na māṃ vinā ।।
avibhajya paratra taṃ mayā sahitaḥ pāsyati te sa bāndhavaḥ ।। nivapeḥ sahakāramañjarīḥ priyacūtaprasavo hi te sakhā ।। śapharīṃ hradaśoṣaviklavāṃ prathamā vṛṣṭir ivānvakampata ।। śṛṇu yena sa karmaṇā gataḥ śalabhatvaṃ haralocanārciṣi ।।
atha tena nigṛhya vikriyām abhiśaptaḥ phalam etad anvabhūt ।। upalabdhasukhas tadā smaraṃ vapuṣā svena niyojayiṣyati ।। aśaner amṛtasya cobhayor vaśinaś cāmbudharāś ca yonayaḥ ।। ravipītajalā tapātyaye punar oghena hi yujyate nadī ।।
tatpratyayāc ca kusumāyudhabandhur enām āśvāsayat sucaritārthapadair vacobhiḥ ।। śaśina iva divātanasya lekhā kiraṇaparikṣayadhūsarā pradoṣam ।। nininda rūpaṃ hṛdayena pārvatī priyeṣu saubhāgyaphalā hi cārutā ।। avāpyate vā katham anyathā dvayaṃ tathāvidhaṃ prema patiś ca tādṛśaḥ ।।
uvāca menā parirabhya vakṣasā nivārayantī mahato munivratāt ।। padaṃ saheta bhramarasya pelavaṃ śirīśapuṣpaṃ na punaḥ patatriṇaḥ ।। ka īpsitārthasthiraniścayaṃ manaḥ payaś ca nimnābhimukhaṃ pratīpayet ।। ayācatāraṇyanivāsam ātmanaḥ phalodayāntāya tapaḥsamādhaye ।।
prajāsu paścāt prathitaṃ tadākhyayā jagāma gaurī śikharaṃ śikhaṇḍimat ।। babandha bālāruṇababhru valkalaṃ payodharotsedhaviśīrṇasaṃhati ।। na śaṭpadaśreṇibhir eva paṅkajaṃ saśaivalāsaṅgam api prakāśate ।। akāri tatpūrvanibaddhayā tayā sarāgam asyā rasanāguṇāspadam ।।
kuśāṅkurādānaparikṣatāṅguliḥ kṛto akṣasūtrapraṇayī tayā karaḥ ।। aśeta sā bāhulatopadhāyinī niṣeduṣī sthaṇḍila eva kevale ।। latāsu tanvīṣu vilāsaceṣṭitaṃ viloladṛṣṭaṃ hariṇāṅganāsu ca ।। guho api yeṣāṃ prathamāptajanmanāṃ na putravātsalyam apākariṣyati ।।
yathā tadīyair nayanaiḥ kutūhalāt puraḥ sakhīnām amimīta locane ।। digdṛkṣavas tām ṛṣayo abhyupāgaman na dharmavṛddheṣu vayaḥ samīkṣyate ।। navoṭajābhyantarasaṃbhṛtānalaṃ tapovanaṃ tac ca babhūva pāvanam ।। tadānapekṣya svaśarīramārdavaṃ tapo mahat sā carituṃ pracakrame ।।
dhruvaṃ vapuḥ kāñcanapadmanirmitaṃ mṛdu prakṛtyā ca sasāram eva ca ।। vijitya netrapratighātinīṃ prabhām ananyadṛṣṭiḥ savitāram aikṣata ।। apāṅgayoḥ kevalam asya dīrghayoḥ śanaiḥ-śanaiḥ śyāmikayā kṛtaṃ padam ।। babhūva tasyāḥ kila pāraṇāvidhir na vṛkṣavṛttivyatiriktasādhanaḥ ।।
tapātyaye vāribhir ukṣitā navair bhuvā sahoṣmāṇam amuñcad ūrdhvagam ।। valīṣu tasyāḥ skhalitāḥ prapedire cireṇa nābhiṃ prathamodabindavaḥ ।। vyalokayann unmiṣitais taḍinmayair mahātapaḥsākṣya iva sthitāḥ kṣapāḥ ।। parasparākrandini cakravākayoḥ puro viyukte mithune kṛpāvatī ।।
tuṣāravṛṣṭikṣatapadmasaṃpadāṃ sarojasaṃdhānam ivākarod apām ।। tad apy apākīrṇam ataḥ priyaṃvadāṃ vadanty aparṇeti ca tāṃ purāvidaḥ ।। tapaḥ śarīraiḥ kaṭhinair upārjitaṃ tapasvināṃ dūram adhaś cakāra sā ।। viveśa kaścij jaṭilas tapovanaṃ śarīrabaddhaḥ prathamāśramo yathā ।।
bhavanti sāmye api niviṣṭacetasāṃ vapurviśeṣeṣv atigauravāḥ kriyāḥ ।। umāṃ sa paśyann ṛjunaiva cakṣuṣā pracakrame vaktum anujjhitakramaḥ ।। api svaśaktyā tapasi pravartase śarīram ādyaṃ khalu dharmasādhanam ।। cirojjhitālaktakapāṭalena te tulāṃ yad ārohati dantavāsasā ।।
ya utpalākṣi pracalair vilocanais tavākṣisādṛśyam iva prayuñjate ।। tathā hi te śīlam udāradarśane tapasvinām apy upadeśatāṃ gatam ।। yathā tvadīyaiś caritair anāvilair mahīdharaḥ pāvita eṣa sānvayaḥ ।। tvayā manonirviṣayārthakāmayā yad eka eva pratigṛhya sevyate ।।
yataḥ satāṃ saṃnatagātri saṃgataṃ manīṣibhiḥ sāptapadīnam ucyate ।। ayaṃ janaḥ praṣṭumanās tapodhane na ced rahasyaṃ prativaktum arhasi ।। amṛgyam aiśvaryasukhaṃ navaṃ vayas tapaḥphalaṃ syāt kim ataḥ paraṃ vada ।। vicāramārgaprahitena cetasā na dṛśyate tac ca kṛśodari tvayi ।।
parābhimarśo na tavāsti kaḥ karaṃ prasārayet pannagaratnasūcaye ।। vada pradoṣe sphuṭacandratārake vibhāvarī yady aruṇāya kalpate ।। athopayantāram alaṃ samādhinā na ratnam anviṣyati mṛgyate hi tat ।। na dṛśyate prārthayitavya eva te bhaviṣyati prārthitadurlabhaḥ katham ।।
upekṣate yaḥ ślathalambinīr jaṭāḥ kapoladeśe kalamāgrapiṅgalāḥ ।। śaśāṅkalekhām iva paśyato divā sacetasaḥ kasya mano na dūyate ।। karoti lakṣyaṃ ciram asya cakṣuṣo na vaktram ātmīyam arālapakṣmaṇaḥ ।। tadardhabhāgena labhasva kāṅkṣitaṃ varaṃ tam icchāmi ca sādhu veditum ।।
atho vayasyāṃ paripārśvavartinīṃ vivartitānañjananetram aikṣata ।। yadartham ambhojam ivoṣṇavāraṇaṃ kṛtaṃ tapaḥsādhanam etayā vapuḥ ।। arūpahāryaṃ madanasya nigrahāt pinākapāṇiṃ patim āptum icchati ।। imāṃ hṛdi vyāyatapātam akṣaṇod viśīrṇamūrter api puṣpadhanvanaḥ ।।
na jātu bālā labhate sma nirvṛtiṃ tuṣārasaṃghātaśilātaleṣv api ।। anekaśaḥ kinnararājakanyakā vanāntasaṃgītasakhīr arodayat ।। kva nīlakaṇṭha vrajasīty alakṣyavāg asatyakaṇṭhārpitabāhubandhanā ।। iti svahastāllikhitaś ca mugdhayā rahasy upālabhyata candraśekharaḥ ।।
tadā sahāsmābhir anujñayā guror iyaṃ prapannā tapase tapovanam ।। na ca prarohābhimukho api dṛśyate manoratho asyāḥ śaśimaulisaṃśrayaḥ ।। tapaḥkṛśām abhyupapatsyate sakhīṃ vṛṣeva sītāṃ tadavagrahakṣatām ।। ayīdam evaṃ parihāsa ity umām apṛcchad avyañjitaharṣalakṣaṇaḥ ।।
kathaṃ cid adres tanayā mitākṣaraṃ ciravyavasthāpitavāg abhāṣata ।। tapaḥ kiledaṃ tadavāptisādhanaṃ manorathānām agatir na vidyate ।। amaṅgalābhyāsaratiṃ vicintya taṃ tavānuvṛttiṃ na ca kartum utsahe ।। kareṇa śaṃbhor valayīkṛtāhinā sahiṣyate tatprathamāvalambanam ।।
vadhūdukūlaṃ kalahaṃsalakṣaṇaṃ gajājinaṃ śoṇitabinduvarṣi ca ।। alaktakāṅkāni padāni pādayor vikīrṇakeśāsu paretabhūmiṣu ।। stanadvaye asmin haricandanāspade padaṃ citābhasmarajaḥ kariṣyati ।। vilokya vṛddhokṣam adhiṣṭhitaṃ tvayā mahājanaḥ smeramukho bhaviṣyati ।।
kalā ca sā kāntimatī kalāvatas tvam asya lokasya ca netrakaumudī ।। vareṣu yad bālamṛgākṣi mṛgyate tad asti kiṃ vyastam api trilocane ।। apekṣyate sādhujanena vaidikī śmaśānaśūlasya na yūpasatkriyā ।। vikuñcitabhrūlatam āhite tayā vilocane tiryag upāntalohite ।।
alokasāmānyam acintyahetukaṃ dviṣanti mandāś caritaṃ mahātmanām ।। jagaccharaṇyasya nirāśiṣaḥ sataḥ kim ebhir āśopahatātmavṛttibhiḥ ।। sa bhīmarūpaḥ śiva ity udīryate na santi yāthārthyavidaḥ pinākinaḥ ।। kapāli vā syād atha venduśekharaṃ na viśvamūrter avadhāryate vapuḥ ।।
tathā hi nṛtyābhinayakriyācyutaṃ vilipyate maulibhir ambaraukasāṃ ।। karoti pādāv upagamya maulinā vinidramandārarajoruṇāṅgulī ।। yam āmananty ātmabhuvo api kāraṇaṃ kathaṃ sa lakṣyaprabhavo bhaviṣyati ।। mamātra bhāvaikarasaṃ manaḥ sthitaṃ na kāmavṛttir vacanīyam īkṣate ।।
na kevalaṃ yo mahato apabhāṣate śṛṇoti tasmād api yaḥ sa pāpabhāk ।। svarūpam āsthāya ca tāṃ kṛtasmitaḥ samālalambe vṛṣarājaketanaḥ ।। mārgācalavyatikarākuliteva sindhuḥ śailādhirājatanayā na yayau na tasthau ।। ahnāya sā niyamajaṃ klamam utsasarja kleśaḥ phalena hi punar navatāṃ vidhatte ।।
dātā me bhūbhṛtāṃ nāthaḥ pramāṇīkriyatām iti ।। cūtayaṣṭir ivābhyāṣye madhau parabhṛtāmukhī ।। ṛṣīñ jyotirmayān sapta sasmāra smaraśāsanaḥ ।। sārundhatīkāḥ sapadi prādur āsan puraḥ prabhoḥ ।।
ākāśagaṅgāsrotassu diṅnāgamadagandhiṣu ।। ratnākṣasūtrāḥ pravrajyāṃ kalpavṛkṣā ivāśritāḥ ।। sahasraraśminā śaśvat sapramāṇam udīkṣitāḥ ।। mahāvarāhadaṃṣṭrāyāṃ viśrāntāḥ pralayāpadi ।।
purātanāḥ purāvidbhir dhātāra iti kīrtitāḥ ।। tapasām upabhuñjānāḥ phalāny api tapasvinaḥ ।। sākṣād iva tapaḥsiddhir babhāse bahv arundhatī ।। strī pumān ity anāsthaiṣā vṛttaṃ hi mahitaṃ satām ।।
kriyāṇāṃ khalu dharmyāṇāṃ satpatnyo mūlasādhanam ।। pūrvāparādhabhītasya kāmasyocchvāsitaṃ manaḥ ।। idam ūcur anūcānāḥ prītikaṇṭakitatvacaḥ ।। yac ca taptaṃ tapas tasya vipakvaṃ phalam adya naḥ ।।
manorathasyāviṣayaṃ manoviṣayam ātmanaḥ ।। kiṃ punar brahmayoner yas tava cetasi vartate ।। adya tūccaistaraṃ tasmāt smaraṇānugrahāt tava ।। prāyaḥ pratyayam ādhatte svaguṇeṣūttamādaraḥ ।।
sā kim āvedyate tubhyam antarātmāsi dehinām ।। prasīda kathayātmānaṃ na dhiyāṃ pathi vartase ।। atha viśvasya saṃhartā bhāgaḥ katama eṣa te ।। cintitopasthitāṃs tāvac chādhi naḥ karavāma kim ।।
upacinvan prabhāṃ tanvīṃ pratyāha parameśvaraḥ ।। nanu mūrtibhir aṣṭābhir itthaṃbhūto asmi sūcitaḥ ।। ariviprakṛtair devaiḥ prasūtiṃ prati yācitaḥ ।। utpattaye havirbhoktur yajamāna ivāraṇim ।।
vikriyāyai na kalpante saṃbandhāḥ sadanuṣṭhitāḥ ।। tena yojitasaṃbandhaṃ vitta mām apy avañcitam ।। bhavatpraṇītam ācāram āmananti hi sādhavaḥ ।। prāyeṇaivaṃvidhe kārye purandhrīṇāṃ pragalbhatā ।।
mahākośīprapāte asmin saṃgamaḥ punar eva naḥ ।। jahuḥ parigrahavrīḍāṃ prājāpatyās tapasvinaḥ ।। bhagavān api saṃprāptaḥ prathamoddiṣṭam āspadam ।। āsedur oṣadhiprasthaṃ manasā samaraṃhasaḥ ।।
svargābhiṣyandavamanaṃ kṛtvevopaniveśitam ।। bṛhanmaṇiśilāsālaṃ guptāv api manoharam ।। yakṣāḥ kiṃpuruṣāḥ paurā yoṣito vanadevatāḥ ।। anugarjitasaṃdigdhāḥ karaṇair murajasvanāḥ ।।
gṛhayantrapatākāśrīr apaurādaranirmitā ।। jyotiṣāṃ pratibimbāni prāpnuvanty upahāratām ।। anabhijñās tamisrāṇāṃ durdineṣv abhisārikāḥ ।। ratikhedasamutpannā nidrā saṃjñāviparyayaḥ ।।
yatra kopaiḥ kṛtāḥ strīṇām āprasādārthinaḥ priyāḥ ।। yasya copavanaṃ bāhyaṃ sugandhir gandhamādanaḥ ।। svargābhisaṃdhisukṛtaṃ vañcanām iva menire ।। avaterur jaṭābhārair likhitānalaniścalaiḥ ।।
toyāntar bhāskarālīva reje muniparamparā ।। namayan sāragurubhiḥ pādanyāsair vasundharām ।। prakṛtyaiva śiloraskaḥ suvyakto himavān iti ।। sa tair ākramayām āsa śuddhāntaṃ śuddhakarmabhiḥ ।।
ity uvāceśvarān vācaṃ prāñjaliḥ pṛthivīdharaḥ ।। atarkitopapannaṃ vo darśanaṃ pratibhāti me ।। bhūmer divam ivārūḍhaṃ manye bhavadanugrahāt ।। yad adhyāsitam arhadbhis tad dhi tīrthaṃ pracakṣate ।।
mūrdhni gaṅgāprapātena dhautapādāmbhasā ca vaḥ ।। vibhaktānugrahaṃ manye dvirūpam api me vapuḥ ।। api vyāptadigantāni nāṅgāni prabhavanti me ।। antargatam apāstaṃ me rajaso api paraṃ tamaḥ ।।
śaṅke matpāvanāyaiva prasthānaṃ bhavatām iha ।। viniyogaprasādā hi kiṅkarāḥ prabhaviṣṇuṣu ।। brūta yenātra vaḥ kāryam anāsthā bāhyavastuṣu ।। dvir iva pratiśabdena vyājahāra himālayaḥ ।।
ṛṣayaś codayām āsuḥ pratyuvāca sa bhūdharam ।। manasaḥ śikharāṇāṃ ca sadṛśī te samunnatiḥ ।। carācarāṇāṃ bhūtānāṃ kukṣir ādhāratāṃ gataḥ ।। ā rasātalamūlāt tvam avālambiṣyathā na cet ।।
punanti lokān puṇyatvāt kīrtayaḥ saritaś ca te ।। prabhaveṇa dvitīyena tathaivocchirasā tvayā ।। trivikramodyatasyāsīt sa ca svābhāvikas tava ।। uccair hiraṇmayaṃ śṛṅgaṃ sumeror vitathīkṛtam ।।
idaṃ tu bhaktinamraṃ te satām ārādhanaṃ vapuḥ ।। śreyasām upadeśāt tu vayam atrāṃśabhāginaḥ ।। śabdam īśvara ity uccaiḥ sārdhacandraṃ bibharti yaḥ ।। yenedaṃ dhriyate viśvaṃ dhuryair yānam ivādhvani ।।
anāvṛttibhayaṃ yasya padam āhur manīṣiṇaḥ ।। vṛṇute varadaḥ śaṃbhur asmatsaṃkrāmitaiḥ padaiḥ ।। aśocyā hi pituḥ kanyā sadbhartre pratipāditā ।। mātaraṃ kalpayanty enām īśo hi jagataḥ pitā ।।
caraṇau rañjayanty asyāś cūḍāmaṇimarīcibhiḥ ।। varaḥ śaṃbhur alaṃ hy eṣa tvatkulodbhūtaye vidhiḥ ।। sutāsaṃbandhavidhinā bhava viśvaguror guruḥ ।। līlākamalapatrāṇi gaṇayām āsa pārvatī ।।
prāyeṇa gṛhiṇīnetrāḥ kanyārthe hi kuṭumbinaḥ ।। bhavanty avyabhicāriṇyo bhartur iṣṭe pativratāḥ ।। ādade vacasām ante maṅgalālaṅkṛtāṃ sutām ।। arthino munayaḥ prāptaṃ gṛhamedhiphalaṃ mayā ।।
iyaṃ namati vaḥ sarvāṃs trilocanavadhūr iti ।। āśīrbhir edhayām āsuḥ puraḥpākābhir ambikām ।। aṅkam āropayām āsa lajjamānām arundhatī ।। varasyānanyapūrvasya viśokām akarod guṇaiḥ ।।
te tryahād ūrdhvam ākhyāya celuś cīraparigrahāḥ ।। siddhaṃ cāsmai nivedyārthaṃ tadvisṛṣṭāḥ kham udyayuḥ ।। kam aparam avaśaṃ na viprakuryur vibhum api taṃ yad amī spṛśanti bhāvāḥ ।। sametabandhur himavān sutāyā vivāhadīkṣāvidhim anvatiṣṭhat ।।
āsīt puraṃ sānumato anurāgād antaḥpuraṃ caikakulopameyam ।। bhāsā jvalat kāñcanatoraṇānāṃ sthānāntarasvarga ivābabhāse ।। āsannapāṇigrahaṇeti pitror umā viśeṣocchvasitaṃ babhūva ।। saṃbandhibhinno api gireḥ kulasya snehas tadekāyatanaṃ jagāma ।।
tasyāḥ śarīre pratikarma cakrur bandhustriyo yāḥ patiputravatyaḥ ।। nirnābhikauśeyam upāttabāṇam abhyaṅganepathyam alañcakāra ।। kareṇa bhānor bahulāvasāne saṃdhukṣyamāṇeva śaśāṅkalekhā ।। vāso vasānām abhiṣekayogyaṃ nāryaś catuṣkābhimukhaṃ vyanaiṣuḥ ।।
āvarjitāṣṭāpadakumbhatoyāḥ satūryam enāṃ snapayāṃ babhūvuḥ ।। nirvṛttaparjanyajalābhiṣekā praphullakāśā vasudheva reje ।। pativratābhiḥ parigṛhya ninye kḷptāsanaṃ kautukavedimadhyam ।। bhūtārthaśobhāhriyamāṇanetrāḥ prasādhane sannihite api nāryaḥ ।।
paryākṣipat kācid udārabandhaṃ dūrvāvatā pāṇḍumadhūkadāmnā ।। sā cakravākāṅkitasaikatāyās trisrotasaḥ kāntim atītya tasthau ।। tadānanaśrīr alakaiḥ prasiddhaiś ciccheda sādṛśyakathāprasaṅgam ।। tasyāḥ kapole parabhāgalābhād babandha cakṣūṃṣi yavaprarohaḥ ।।
kām apy abhikhyāṃ sphuritair apuṣyad āsannalāvaṇyaphalo adhraroṣṭhaḥ ।। sā rañjayitvā caraṇau kṛtāśīr mālyena tāṃ nirvacanaṃ jaghāna ।। na cakṣuṣoḥ kāntiviśeṣabuddhyā kālāñjanaṃ maṅgalam ity upāttam ।। sarid vihaṅgair iva līyamānair āmucyamānābharaṇā cakāse ।।
haropayāne tvaritā babhūva strīṇāṃ priyālokaphalo hi veṣaḥ ।। karṇāvasaktāmaladantapatraṃ mātā tadīyaṃ mukham unnamayya ।। tam eva menā duhituḥ kathaṃcid vivāhadīkṣātilakaṃ cakāra ।। dhātryaṅgulībhiḥ pratisāryamāṇam ūrṇamayaṃ kautukahastasūtram ।।
navaṃ navakṣaumanivāsinī sā bhūyo babhau darpaṇam ādadhānā ।। akārayat kārayitavyadakṣā krameṇa pādagrahaṇaṃ satīnām ।। tayā tu tasyārdhaśarīrabhājā paścātkṛtāḥ snigdhajanāśiṣo a pi ।। sabhyaḥ sabhāyāṃ suhṛdāsthitāyāṃ tasthau vṛṣāṅkāgamanapratīkṣaḥ ।।
prasādhanaṃ mātṛbhir ādṛtābhir nyastaṃ purastāt puraśāsanasya ।। sva eva veṣaḥ pariṇetur iṣṭaṃ bhāvāntaraṃ tasya vibhoḥ prapede ।। upāntabhāgeṣu ca rocanāṅko gajājinasyaiva dukūlabhāvaḥ ।। sānnidhyapakṣe haritālamayyās tad eva jātaṃ tilakakriyāyāḥ ।।
śarīramātraṃ vikṛtiṃ prapede tathaiva tasthuḥ phaṇaratnaśobhāḥ ।। candreṇa nityaṃ pratibhinnamauleś cūḍāmaṇeḥ kiṃ grahaṇaṃ harasya ।। ātmānam āsannagaṇopanīte khaḍge niṣaktapratimaṃ dadarśa ।। tadbhaktisaṃkṣiptabṛhatpramāṇam āruhya kailāsam iva pratasthe ।।
mukhaiḥ prabhāmaṇḍalareṇugauraiḥ padmākaraṃ cakrur ivāntarīkṣam ।। balākinī nīlapayodarājī dūraṃ puraḥkṣiptaśatahradeva ।। vimānaśṛṅgāṇy avagāhamānaḥ śaśaṃsa sevāvasaraṃ surebhyaḥ ।। sa taddukūlād avidūramaulir babhau patadgaṅga ivottamāṅge ।।
samudragārūpaviparyaye api sahaṃsapāte iva lakṣyamāṇe ।। jayeti vācā mahimānam asya saṃvardhayantyā haviṣeva vahnim ।। viṣṇor haras tasya hariḥ kadācid vedhās tayos tāv api dhātur ādyau ।। dṛṣṭipradāne kṛtanandisaṃjñās taddarśitāḥ prāñjalayaḥ praṇemuḥ ।।
ālokamātreṇa surān aśeṣān saṃbhāvayām āsa yathāpradhānam ।। vivāhayajñe vitate atra yūyam adhvaryavaḥ pūrvavṛtā mayeti ।। adhvānam adhvāntavikāralaṅghyas tatāra tārādhipakhaṇḍadhārī ।। taṭābhighātād iva lagnapaṅke dhunvan muhuḥ protaghane viṣāṇe ।।
puro vilagnair haradṛṣṭipātaiḥ suvarṇasūtrair iva kṛṣyamāṇaḥ ।। svabāṇacihnād avatīrya mārgād āsannabhūpṛṣṭham iyāya devaḥ ।। pratyujjagāmāgamanapratītaḥ praphullavṛkṣaiḥ kaṭakair iva svaiḥ ।। samīyatur dūravisarpighoṣau bhinnaikasetū payasām ivaughau ।।
pūrvaṃ mahimnā sa hi tasya dūram āvarjitaṃ nātmaśiro viveda ।। prāveśayan mandiram ṛddham enam āgulphakīrṇāpaṇamārgapuṣpam ।। prāsādamālāsu babhūvur itthaṃ tyaktānyakāryāṇi viceṣṭitāni ।। bandhuṃ na saṃbhāvita eva tāvat kareṇa ruddho api na keśapāśaḥ ।।
utsṛṣṭalīlāgatir āgavākṣād alaktakāṅkāṃ padavīṃ tatāna ।। tathaiva vātāyanasaṃnikarṣaṃ yayau śalākām aparā vahantī ।। nābhipraviṣṭābharaṇaprabheṇa hastena tasthāv avalambya vāsaḥ ।। kasyāścid āsīd raśanā tadānīm aṅguṣṭhamūlārpitasūtraśeṣā ।।
vilolanetrabhramarair gavākṣāḥ sahasrapatrābharaṇā ivāsan ।। prāsādaśṛṅgāṇi divāpi kurvañ jyotsnābhiṣekadviguṇadyutīni ।। tathā hi śeṣendriyavṛttir āsāṃ sarvātmanā cakṣur iva praviṣṭā ।। yā dāsyam apy asya labheta nārī sā syāt kṛtārthā kim utāṅkaśayyām ।।
asmin dvaye rūpavidhānayatnaḥ patyuḥ prajānāṃ viphalo abhaviśyat ।। vrīḍād amuṃ devam udīkṣya manye saṃnyastadehaḥ svayam eva kāmaḥ ।। mūrdhānam āli kṣitidhāraṇoccam uccaistarāṃ vakṣyati śailarājaḥ ।। keyūracūrṇīkṛtalājamuṣṭiṃ himālayasyālayam āsasāda ।।
krāntāni pūrvaṃ kamalāsanena kakṣyāntarāṇy adripater viveśa ।। gaṇāś ca giryālayam abhyagacchan praśastam ārambham ivottamārthāḥ ।। nave dukūle ca nagopanītaṃ pratyagrahīt sarvam amantravarjam ।। velāsamīpaṃ sphuṭaphenarājir navair udanvān iva candrapādaiḥ ।।
prasannacetaḥsalilaḥ śivo abhūt saṃsṛjyamānaḥ śaradeva lokaḥ ।। hrīyantraṇāṃ tatkṣaṇam anvabhūvann anyonyalolāni vilocanāni ।। umātanau gūḍhatanoḥ smarasya tacchaṅkinaḥ pūrvam iva praroham ।। vṛttis tayoḥ pāṇisamāgamena samaṃ vibhakteva manobhavasya ।।
sānnidhyayogād anayos tadānīṃ kiṃ kathyate śrīr ubhayasya tasya ।। meror upānteṣv iva vartamānam anyonyasaṃsaktam ahastriyāmam ।। tāṃ kārayām āsa vadhūṃ purodhās tasmin samiddhārciṣi lājamokṣam ।। kapolasaṃsarpiśikhaḥ sa tasyā muhūrtakarṇotpalatāṃ prapede ।।
vadhūmukhaṃ klāntayavāvataṃsam ācāradhūmagrahaṇād babhūva ।। śivena bhartrā saha dharmacaryā kāryā tvayā muktavicārayeti ।। nidāghakālolbaṇatāpayeva māhendram ambhaḥ prathamaṃ pṛthivyā ।। sā dṛṣṭa ity ānanam unnamayya hrīsannakaṇṭhī katham apy uvāca ।।
praṇematus tau pitarau prajānāṃ padmāsanasthāya pitāmahāya ।। vācaspatiḥ sann api so aṣṭamūrttav āśāsya cintāstimito babhūva ।। jāyāpatī laukikam eṣitavyam ārdrākṣatāropaṇam anvabhūtām ।। tayor upary āyatanāladaṇḍam ādhatta lakṣmīḥ kamalātapatram ।।
saṃskārapūtena varaṃ vareṇyaṃ vadhūṃ sukhagrāhyanibandhanena ।। apaśyatām apsarasāṃ muhūrtaṃ prayogam ādyaṃ lalitāṅgahāram ।। śāpāvasāne pratipannamūrtter yayācire pañcaśarasya sevām ।। kāle prayuktā khalu kāryavidbhir vijṇāpanā bhartṛṣu siddhim eti ।।
kanakakalaśarakśābhaktiśobhāsanāthaṃ kṣitiviracitaśayyaṃ kautukāgāram āgāt ।। api śayanasakhībhyo dattavācaṃ kathaṃcit pramathamukhavikārair hāsayām āsa gūḍham ।। bhāvasādhvasaparigrahād abhūt kāmadohadamanoharaṃ vapuḥ ।। sevate sma śayanaṃ parāṅmukhī sā tathāpi rataye pinākinaḥ ।।
cakṣur unmiṣati sasmitaṃ priye vidyudāhatam iva nyamīlayat ।। taddukūlam atha cābhavat svayaṃ dūram ucchvasitanīvibandhanam ।। sā sakhībhir upadiṣṭam ākulā nāsmarat pramukhavartini priye ।। vīkṣitena parigṛhya pārvatī mūrdhakampamayam uttaraṃ dadau ।।
tasya paśyati lalāṭalocane moghayatnavidhurā rahasy abhūt ।। kliṣṭamanmatham api priyaṃ prabhor durlabhapratikṛtaṃ vadhūratam ।। yad rataṃ ca sadayaṃ priyasya tat pārvatī viṣahate sma netarat ।। nākarod apakutūhalaṃ hriyā śaṃsituṃ ca hṛdayena tatvare ।।
prekṣya bimbam anu bimbam ātmanaḥ kāni kāni na cakāra lajjayā ।। bhartṛvallabhatayā hi mānasīṃ mātur asyati śucaṃ vadhūjanaḥ ।। jñātamanmatharasā śanaiḥ śanaiḥ sā mumoca ratiduḥkhaśīlatām ।। mekhalāpaṇayalolatāṃ gataṃ hastam asya śithilaṃ rurodha sā ।।
kaiścid eva divasais tadā tayoḥ prema rūḍham itaretarāśrayam ।। sāgarād anapagā hi jāhnavī so api tanmukharasaikanirvṛtiḥ ।। śikṣitaṃ yuvatinaipuṇaṃ tayā yat tad eva gurudakṣiṇīkṛtam ।। śītalena niravāpayat kṣaṇaṃ maulicandraśakalena śūlinaḥ ।।
ucchvasatkamalagandhaye dadau pārvatīvadanagandhavāhine ।। śailarājabhavane sahomayā māsamātram avasad vṛṣadhvajaḥ ।। tatra tatra vijahāra saṃpatann aprameyagatinā kakudmatā ।। hemapallavavibhaṅgasaṃstarān anvabhūt suratamardanakṣamān ।।
mandarasya kaṭakeṣu cāvasat pārvatīvadanapadmaṣaṭpadaḥ ।। ekapiṅgalagirau jagadgurur nirviveśa viśadāḥ śaśiprabhāḥ ।। ācacāma salavaṅgakesaraś cāṭukāra iva dakṣiṇānilaḥ ।। khe vyagāhata taraṅgiṇīm umā mīnapaṅktipunaruktamekhalā ।।
nandane ciram ayugmalocanaḥ saspṛhaṃ suravadhūbhir īkṣitaḥ ।। lohitāyati kadācid ātape gandhamādanagiriṃ vyagāhata ।। dakṣiṇetarabhujavyapāśrayāṃ vyājahāra sahadharmacāriṇīm ।। saṃkṣaye jagad iva prajeśvaraḥ saṃharaty ahar asāv aharpatiḥ ।।
indracāpapariveṣaśūnyatāṃ nirjharās tava pitur vrajanty amī ।। nighnayoḥ sarasi cakravākayor alpam antaram analpatāṃ gatam ।। āvibhātacaraṇāya gṛhṇāte vāri vāriruhabaddhaṣaṭpadam ।। dīrghayā pratimayā saro ambhasāṃ tāpanīyam iva setubandhanam ।।
daṃṣṭriṇo vanavarāhayūthapā daṣṭabhaṅgurabisāṅkurā iva ।। hīyamānam ahar atyayātapaṃ pīvaroru pibatīva barhiṇaḥ ।। khaṃ hṛtātapajalaṃ vivasvatā bhāti kiñcid iva śeṣavat saraḥ ।। āśramāḥ praviśadagnidhenavo bibhrati śriyam udīritāgnayaḥ ।।
ṣaṭpadāya vasatiṃ grahīṣyate prītipūrvam iva dātum antaram ।। bhāti kesaravateva maṇḍitā bandhujīvatilakena kanyakā ।। bhānum agniparikīrṇatejasaṃ saṃstuvanti kiraṇoṣmapāyinaḥ ।। astam eti yugabhugnakesaraiḥ saṃnidhāya divasaṃ mahodadhau ।।
tat prakāśayati yāvad udgataṃ mīlanāya khalu tāvataś cyutam ।। yena pūrvam udaye puraskṛtā nānuyāsyati kathaṃ tam āpadi ।। drakṣyasi tvam iti saṃdhyayānayā vartikābhir iva sādhumaṇḍitāḥ ।। paśya dhātuśikhareṣu bhānunā saṃvibhaktam iva sāṃdhyam ātapam ।।
brahma gūḍham abhisaṃdhyam ādṛtāḥ śuddhaye vidhivido gṛṇanty amī ।। tvāṃ vinodanipuṇaḥ sakhījano valguvādini vinodayiṣyati ।। śailarājatanayā samīpagām ālalāpa vijayām ahetukam ।। pārvatīm avacanām asūyayā pratyupetya punar āha sasmitam ।।
kiṃ na vetsi sahadharmacāriṇaṃ cakravākasamavṛttim ātmanaḥ ।। seyam astam udayaṃ ca sevate tena mānini mamātra gauravam ।। ekatas taṭatamālamālinīṃ paśya dhāturasanimnagām iva ।। sāṃparāyavasudhā saśoṇitaṃ maṇḍalāgram iva tiryagujjhitam ।।
etad andhatamasaṃ niraṅkuśaṃ dikṣu dīrghanayane vijṛmbhate ।। loka eṣa timiraughaveṣṭito garbhavāsa iva vartate niśi ।। sarvam eva tamasā samīkṛtaṃ dhiṅ mahattvam asatāṃ hṛtāntaram ।। puṇḍarīkamukhi pūrvadiṅmukhaṃ kaitakair iva rajobhir āvṛtam ।।
tvaṃ mayā priyasakhīsamāgatā śroṣyateva vacanāni pṛṣṭhataḥ ।। etad udgirati candramaṇḍalaṃ digrahasyam iva rātricoditam ।। viprakṛṣṭavivaraṃ himāṃśunā cakravākamithunaṃ viḍambyate ।। apragalbhayavasūcikomalāś chettum agranakhasaṃpuṭaiḥ karāḥ ।।
kuḍmalīkṛtasarojalocanaṃ cumbatīva rajanīmukhaṃ śaśī ।। lakṣyate dviradabhogadūṣitaṃ saṃprasīdad iva mānasaṃ saraḥ ।। vikriyā na khalu kāladoṣajā nirmalaprakṛtiṣu sthirodayā ।। nūnam ātmasadṛśī prakalpitā vedhaseha guṇadoṣayor gatiḥ ।।
mekhalātaruṣu nidritān amūn bodhayaty asamaye śikhaṇḍinaḥ ।। hārayaṣṭigaṇanām ivāṃśubhiḥ kartum āgatakutūhalaḥ śaśī ।। bhaktibhir bahuvidhābhir arpitā bhāti bhūtir iva mattadantinaḥ ।। muktaṣaṭpadavirāvam añjasā bhidyate kumudam ā nibandhanāt ।।
mārute calati caṇḍi kevalaṃ vyajyate viparivṛttam aṃśukam ।। patrajarjaraśaśiprabhālavair ebhir utkacayituṃ tavālakān ।। sādhvasād upagataprakampayā kanyayeva navadīkṣayā varaḥ ।। rohatīva tava gaṇḍalekhayoś candrabimbanihitākṣṇi candrikā ।।
tvām iyaṃ sthitimatīm upasthitā gandhamādanavanādhidevatā ।। atra labdhavasatir guṇāntaraṃ kiṃ vilāsini madaḥ kariṣyati ।। ity udāram abhidhāya śaṅkaras tām apāyayata pānam ambikām ।। apratarkyavidhiyoganirmitām āmrateva sahakāratāṃ yayau ।।
sā babhūva vaśavartinī dvayoḥ śūlinaḥ suvadanā madasya ca ।। ānanena na tu tāvad īśvaraś cakṣuṣā ciram umāmukhaṃ papau ।। dhyānasaṃbhṛtavibhūtir īśvaraḥ prāviśan maṇiśilāgṛhaṃ rahaḥ ।। adhyaśeta śayanaṃ priyāsakhaḥ śāradābhram iva rohiṇīpatiḥ ।।
tasya tac chiduramekhalāguṇaṃ pārvatīratam abhūn na tṛptaye ।। tena tatparigṛhītavakṣasā netramīlanakutūhalaṃ kṛtam ।। mūrcchanāparigṛhītakaiśikaiḥ kinnarair uṣasi gītamaṅgalaḥ ।। padmabhedapiśunāḥ siṣevire gandhamādanavanāntamārutāḥ ।।
vāsasaḥ praśithilasya saṃyamaṃ kurvatīṃ priyatamām avārayat ।। ākulālakam araṃsta rāgavān prekṣya bhinnatilakaṃ priyāmukham ।। nirmale api śayanaṃ niśātyaye nojjhitaṃ caraṇarāgalāñchitam ।। darśanapraṇayinām adṛśyatām ājagāma vijayānivedanāt ।।
na tu suratasukheṣu chinnatṛṣṇo babhūva jvalana iva samudrāntargatas tajjaleṣu ।।