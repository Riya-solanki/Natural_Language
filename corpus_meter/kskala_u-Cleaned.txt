śrīpativakṣaḥsthalamiva ratnojjvalamujjvalaṃ nagaram ।। bhavanāni bibharti sadā bahudhātmānaṃ vibhajyeva ।। yatra virājati rajanītimirapaṭaprakaṭaluṇṭhākaḥ ।। jīvati mānasajanmā śaśivadanāvadanakāntipīyūṣaiḥ ।।
ślathakeśakusumaparimalavāsitadehā vahantyanilāḥ ।। kamalavaneṣu prasarati lakṣmyā iva nūpurārāvaḥ ।। sendrāyudhadhananivahā prāvṛṇmūrteva yatrāste ।। yatra vibhānti sudhāmbudhidugdhataraṅgitthitā ivāpsarasaḥ ।।
sakalakalānilayānāṃ dhuryaḥ śrīmūladevākhyaḥ ।। sa prāpa vipulasaṃpadam ātmaguṇaiścakravartīva ।। abhyetya sārthavāho dattamahārhopahāramaṇikanakaḥ ।। prāptāsanasatkāraḥ provāca mhūrtaviśrāntaḥ ।।
grāmyāṅganeva nagare na tathā pragalbhyamāyāti ।। tīkṣṇāṃśoriva sahajaḥ proṣitatimirāḥ karotyāśāḥ ।। eko mamaiṣa sūnuḥ saṃjātaḥ paścime vayasi ।। anilāvalolanalinīdalajalacapalāśca vittacayāḥ ।।
patitā paraṃparaiṣā doṣāṇāṃ mama sutasyāsya ।। dhanikagṛhotpannānāṃ muktirnāstyeva mugdhānām ।। navavihagā iva mugdhā bhakṣyante dhūrtamārjāraiḥ ।। na yathā prayāti nāśaṃ tathāsya buddhiṃ prayaccha parām ।।
tamuvāca mūladevaḥ prītiprasaraiḥ prasāritauṣṭhāgraḥ ।। jñāsyati mayopadiṣṭaṃ śanakaiḥ sakalaṃ kalāhṛdayam ।। natvātha sārthavāhaḥ prayayau nijamandiraṃ muditaḥ ।। abhavadadṛkṣyaḥ śanakaiḥ dhūrtairiva nirjitaḥ kitavaḥ ।।
sindūrapaṭalapāṭalakāntirivāgre babhau sandhyā ।। na tu raktāpi hi sandhyā hṛdayaṃ jānāti kaḥ strīṇām ।। aprāptasthitivikalaṃ babhrāma bhramaravibhramaṃ timiram ।। tīvro'pi janasya sadāyātaḥ khalu vallabho bhavati ।।
śabararamaṇīva paricitatimiramayūracchadābharaṇā ।। kumudaprabodhadūto vyasanaguruścakravākīṇām ।। virarāja rajaniramaṇīsitatilako yāminīnāthaḥ ।। gaganataṭinītaṭānte rajanikaro rājahaṃsa iva ।।
madamuditamānasānāṃ tenāpi mṛgīdṛśāṃ līlā ।। phullāni viviśuralayaḥ sānandāḥ kumudavṛndāni ।। tārāsthipaṭalahārā śuśubhe kāpālikīva niśā ।। nijamaṇibhavanodyāne nirvartitabhāvanāsamādhānaḥ ।।
kandalimukhyaiḥ śiṣyaiḥ parivāritapādapīṭhāntaḥ ।। kurvandaśanamayūkhaiḥ lajjālīnāmiva jyotsnām ।। jñāte bhavanti yasmin kṣaṇarucicapalāḥ śriyo'pyacalāḥ ।। kūpaḥ patanti yasmin mugdhakuraṅgā nirālambe ।।
kuṭilaiḥ kuhakabhujaṃgaiḥ saṃvṛtavadanaḥ sthito loke ।। dambhaḥ prabhāvakārī dhūrtānāṃ śrīvaśīkaraṇam ।। nāsya karau na ca pādau na śiro durlakṣya evāsau ।। sthalajālena vihaṅgā gṛhyante mānavāśca dambhena ।।
jayati sadānupalambho māyārambhodayo dambhaḥ ।। mūlaṃ dambho nābhirvipulatare cakrikācakre ।। dambhataruḥ śucikusumaḥ sukhaśataśākhāśataiḥ phalitaḥ ।। nibhṛtagatinayananiyamairghoro mārjārajo dambhaḥ ।।
mārjāradambha eva prāpto dambheṣu cakravartitvam ।। bahumṛttikāpiśācaḥ parimitabhāṣī prayatnapādatraḥ ।। kakṣārpitapatapallavaruddhabhujo bhāṇḍahasta iva ।। japacapaloṣṭhaḥ sajane dhyānaparo nagararathyāsu ।।
saṃruddhasakalalokaḥ punaḥ punaḥ karṇakoṇasaṃsparśī ।। vistīrṇatilakacarcāsūcitasarvopacārasurapūjaḥ ।। evaṃ rūpaṃ puruṣo yo yaḥ sa sa dāmbhiko jñeyaḥ ।। purajanakaruṇābandhuḥ kīrtyārthī dāṃbhiko dhūrtaḥ ।।
sabhrūbhaṅgo maunī kṛtakāryo dāmbhikaḥ krūraḥ ।। dambhaḥ so'yaṃ nivasati bhūmitale bhūtadeheṣu ।। niḥspṛhadambhasya tulāṃ yānti tu naite śatāṃśena ।। śucidambhena jano'yaṃ viśvāmitratvamāyāti ।।
satatamahiṃsādambho vaḍavāgniḥ sarvabhakṣo'yam ।। bhasmasmeraśarīro diśi diśi bhogī vijṛmbhate dambhaḥ ।। śāṭakaveṣṭitaśīrṣaścaityonnataśikharaveṣṭano vāpi ।। kuṭilākṛtiśca gṛhiṇī putro dambhasya huṃkāraḥ ।।
viratavyāpāratayā suciraṃ cintānvitastasthau ।। ārjavayogaviśeṣādaprāptadhanādisaṃbhogān ।। asṛjannṛṇāṃ vibhūtyai dambhaṃ saṃbhāvanādhāram ।। nijahṛdayakuṭilaśṛṅgaṃ daṇḍaṃ kṛṣṇājinaṃ khanitraṃ ca ।।
suvyaktamuṇḍamastakakuśaveṣṭitacūlamūlasitakusumaḥ ।। rudrākṣavalayahasto mṛtparipūrṇaṃ vahanpātram ।। bahuvidhakadarthanābhiḥ kathitākhilahṛdayavāñchito maunī ।। dambhaḥ puro'sya tasthāvutthita evāsanākāṅkṣī ।।
saptarṣayo'pi tasmai praṇatāstasthuḥ kṛtāñjalayaḥ ।। gauravavismayaharṣairniḥspandāndolitastasthau ।। alpatapovratalajjākuñcitapṛṣṭhe vasiṣṭhe ca ।। ḍambararahitātmataponirādare nārade vihite ।।
traste viśvāmitre valitagule gālavebhṛgau magne ।। śūlaprotamivāgre niḥspandamamandagarvagurugātram ।। vikasannijadaśānarucā vihasanniva vāhanaṃ haṃsaṃ ।। arho'si guṇagaṇodgatagauravasaṃvādinānena ।।
abhyukṣya vārimuṣṭyā kṛcchreṇopāviśaddambhaḥ ।। dambha uvāca ।। noccairvācyamavaśyaṃ yadi vācyaṃ hastapadmena ācchādya vaktrarandhraṃ spṛṣṭo na syāṃ yathāsyavātāṃśaiḥ ।। dambho'sīti jagāda prāyo hastāgramākampya ।।
avatīrya bhuṅkṣvā bhogānvibudhairapi tattvato na vijñātaḥ ।। kaṇṭḥe śīlāṃ nibadhnanmartyānāmavatatāra mahīm ।। viniveśya gauḍaviṣaye nijajayaketuṃ jagāma diśaḥ ।। adhikāre vīrāṇāṃ dambhaḥ sarvatra gauḍānām ।।
kurvanti ye prabhāte yatastato bhasmanā tilakam ।। mūrtaḥ satataṃ nivasati dambho vadane'dhikaraṇabhaṭṭānām ।। kuṭilaṃ niyogihṛdayaṃ dīkṣaitahṛdayaṃ svayaṃ dambhaḥ ।। naṭabhaṭagāyanavācakacakracarāṇāṃ ca hṛdayāni ।।
dambho viveśa paścādantaramiha pakṣaivṛkṣāṇām ।। tīrtheṣu bakatapasvī tena vihaṅgāngato dambhaḥ ।। vṛkṣā jalārthino yaddambhasya vijṛmbhitaṃ tadapi ।। jñāte tasminvividhe viphalā māyāvināṃ māyā ।।
vāmanadambhena purā hariṇā trailokyamākrāntam ।। kāryākāryavicāro lobhākṛṣṭasya nāstyeva ।। sañcayadurgapiśācaḥ sarvaharo mūlakāraṇāṃ lobhaḥ ।। lobho'vaṭaṃ praviṣṭaḥ kuṭilaṃ hṛdayaṃ kirāṭānām ।।
ete hi divasacaurā muṣṇanti mudā janaṃ vaṇijaḥ ।। vitarati gṛhe kirāṭaḥ kaṣṭena varāṭakatritayam ।। daṣṭa iva kṛṣṇasarpaiḥ phalāyate dānadharmebhyaḥ ।। suciraṃ snānaṃ kurute na dadāti kapardikāmekām ।।
caura iva kuṭilacārī palāyate vikaṭarathyābhiḥ ।। niḥkṣepapāṇipuruṣaṃ dṛṣṭvā saṃbhāṣaṇāṃ kurute ।। niḥkṣepapāṇipuruṣaṃ dṛṣṭvā dharmyāṃ kathāṃ kuruteka ।। bhrātaḥ paraṃ prabhāte viṣṭidinaṃ kiṃ karomyadya ।।
kārye prasāritākṣaḥ punaḥ punaḥ pārśvamavalokya ।। viṣamau ca deśakālau sādhostava tadapi dāso'ham ।। ityanubhūtaṃ bahuśaḥ kāryajñaistvaṃ tu jānāsi ।। tūrṇaṃ punaśca śanakairnītaṃ kṣemeṇa kuśalena ।।
gṛhṇāti kanakanikaraṃ nṛtyaṃstattanmanorathaiḥ pāpaḥ ।। bhāṇḍapratibhāṇḍacayairupahasati dhanādhināthaṃ saḥ ।। sīdanti kucataṭā iva duḥkhaphalā bālavidhavānām ।। saṃsārajīrṇamandiraviṣayaviṣamamahāmūṣakā vaṇijaḥ ।।
kuṭilaḥ kaṇṭakanicitaḥ purapatināmā vidhivyālaḥ ।। naṣṭadhano janarahitaḥ prāptaḥ sucirānnijaṃ deśam ।। tamupetya vadati kaścittasyādya sakhe vibhūtiranyaiva ।। khaṭikāhastaḥ sa sadā gaṇayati koṭīrmuhūrtena ।।
purapatināpyanuyāto vasati sukhaṃ sa hi mahājano yatra ।। dvāre sthagitastiṣṭhati niṣpratibho jīrṇakarpaṭaḥ suciram ।। nocchvasiti naṣṭacetastāḍita iva mūrdhni vajreṇa ।। taṃ yācate sa puruṣo draviṇaṃ svaṃ prakaṭitābhikyaḥ ।।
vañcakavacanaḥ pāpo vṛttikṣīṇaḥ kuto'yamāyātaḥ ।। ahaha kadā kutra tvaṃ vada kasya kimarpitaṃ kena ।। matto'rthameṣa vāñchati loko jānāti vā sarvam ।। kiṃ punarapahnavodgataghoramahāpātakasparśaḥ ।।
kathaya dinaṃ taddivase likhitaṃ sarvaṃ svayaṃ paśya ।। iti tena vinaṣṭadhṛtiḥ sa visṛṣṭastatsutāntikaṃ prāptaḥ ।। iti tasya bhavati suciraṃ gatāgataṃ kandukasyeva ।। sahate naraptikopaṃ tyajati kirāṭo na rūpakasyāṃśam ।।
mama haste niḥkṣiptaṃ kiṃcinnāstīti vaktyeva ।। tṛṇalavamiva nijadehaṃ tyajanti leśaṃ na vittasya ।। śukraḥ provāca purā vittārthī bālamittramabhyetya ।। harṣaṃ vidadhāti paraṃ suhṛdāṃ śokaṃ ca śatrūṇām ।।
samaduḥkhasukhaṃ mittraṃ svādhīnatayoditaṃ praśaṃsanti ।। abhijātavaṃśajānāṃ suhṛdupabhogyāḥ śriyo mahatām ।। saṃpadi vipadi trāṇaṃ bhavati nidhānaṃ ca mittraṃ ca ।। tamuvāca vicintya ciraṃ saṃruddhaḥ snehalobhābhyām ।।
kiṃ tu na jīvitajīvaṃ draviṇalavaṃ tyaktumīśo'smi ।। dārāḥ sutāśca sulabhā dhanamekaṃ durlabhaṃ loke ।। yo'pi dadāti śarīraṃ na dadāti sa vittaleśamapi ।। bhagnamukho lulitamatirlajjāvaktro yayau śukraḥ ।।
hartuṃ draviṇamaśeṣaṃ viveśa hṛdayaṃ dhaneśasya ।। tatkṛtasaṃketebhyaḥ pradadau vittaṃ dvijātibhyaḥ ।। suciraṃ dhanādhināthaḥ śuśoca vijñāya tāṃ māyām ।। saṃcintya śukravikṛtiṃ sa jagādoṣṇaṃ viniḥśvasya ।।
dhūrtena vañcito'haṃ daityāśrayadurjayena śukreṇa ।। kathayāmi kasya duḥkhaṃ karomi kiṃ vā kva gacchāmi ।। paribhūtasya śarīre vyasanavikāro mahābhārah ।। draviṇeṣu jīviteṣu ca sarvaṃ yāti prayāteṣu ।।
vittena bhavati sarvo vittahīnastu sadguṇo'pyaguṇaḥ ।। suciraṃ vimṛṣya sacivairdevaṃ śarvaṃ yayau śaraṇam ।। vijñapto nijavrttaṃ dūtaṃ visasarja śukrāya ।। añjaliviracitamukuṭaṃ provāca puraḥsthitaṃ purajit ।।
mittradrohe prasarati na hi nāma janaḥ kṛtaghno'pi ।। snigdhe suhṛdi sarāge mitre tava vañcanā na yuktā sā ।। kṛtavānasi yatsumate paribhūtaguṇodayaṃ karma ।। mativibhavaḥ sahajo vā vañcakatāṃ yena yāto'si ।।
kiṃ tu yaśodhanalubdhā vāñchanti na duṣkṛtairarthān ।। lobhajalado hi śatrurviśadayaśorājahaṃsānām ।। gṛhṇāti yaḥ sa madhye dhūrtānāṃ kīdṛśo dhūrtaḥ ।। ātmaiva mūḍhamatinā kṛtasukṛto vañcitastena ।।
apavādaviṣatarūtthairāmodairmūrchitā lakṣmīḥ ।। paribhavaduḥkhitajanatāniḥśvāsairmalinatāmeti ।। tasya viśuddhiḥ kriyatāṃ paravittasamarpaṇenaiva ।। asmadvacanaṃ kriyatāṃ paradhanamutsṛjyatāmetat ।।
paradhananibaddhatṛṣṇaḥ provāca kṛtāñjaliḥ śukraḥ ।। laṅghayati ko nu mohāddaurgatyaṃ sattvahāri yadi na syāt ।। kāryākāryavicāṛo draviṇādāneṣu kastasya ।। vṛddhiṃ yātaḥ sumahānāśābandhaśca me hṛdaye ।।
cicchedaiṣa mamāśāṃ sahasā pratiṣedhaśastreṇa ।। vihitaṃ śaṭhena mohādāśābhaṅghaḥ kṛto yena ।। riktasya nirapavādo vyājenopārjito'pyarthaḥ ।। vittaṃ jīvitamagryaṃ jīvitahānirdhanatyāgaḥ ।।
kavalīcakāra sahasā pratiṣedharuṣā virūpākṣaḥ ।। prakvāthyamānakāyaḥ śukraścukrośa sākrośaḥ ।। nidhanaṃ mamāstu bhagavandhanadadhanaṃ na tyajāmi kiṃcidapi ।। śukraścukrośa bhṛśaṃ ghoragabhīre harodare patitaḥ ।।
asminnudaramahodadhivaḍavāgnau mā gamaḥ pralayam ।। paramiha maraṇaṃ śreyo draviṇakaṇaṃ na tyajāmi socchvāsaḥ ।। śukraścakre devyāḥ stotraṃ kṣaṇaleśaśeṣāyuḥ ।। tadvacasā labdhadhṛtiḥ śukradvāreṇa niryayau śukraḥ ।।
na tu saṃtyajanti vittaṃ kauṭilyamivādhamaḥ sahajam ।। lubdhahṛdayeṣu nivasati nālubdho vañcanaṃ kurute ।। viṣāmiva viṣamaṃ sahasā madhuratayā jīvanaṃ harati ।। sūcitadānāḥ kariṇo badhyante kṣipramabalābhiḥ ।।
viṣayamuṣitaḥ karīndraḥ kiṃ na smaravañcitaḥ sahate ।। viṣayavivaśo manuṣyaḥ keliśikhaṇḍīva nartyate strībhiḥ ।। nāryaḥ piśācikā iva haranti hṛdayāni mugdhānām ।। vyasananavavallarīṇāṃ strīṇāṃ na mucyate vaśagaḥ ।।
yo jānāti jitātmā so'pi na jānāti yoṣitāṃ māyām ।। janayanti kasya nāntarvicitracaritāḥ striyo moham ।। vañcanavacanāsaktā nāryaḥ sadbhāvaśaṅkinyaḥ ।। dhairyadhvaṃsapatākā yasya na patnī prabhurgehe ।।
gṛhadhūlipaṭalamakhilaṃ vadane niḥkṣipyate bhartuḥ ।। tilakāya candrabimbaṃ mugdhapatiṃ yācate prauḍha ।। bhartā vilāsavijitaścaraṇau mṛdnāti capalāyāḥ ।। ramayati suratenānyaṃ strī bahurūpā svabhāvena ।।
mithyāvibhramabhṛṅgī kuṭilabhujaṅgī nijā kasya ।। dhanyeti vadanti sadā socchvāsā nirjane nāryaḥ ।। dhāvatyakāraṇaṃ vāḷhasati sphaṭikāśmamāleva ।। uktveti gṛhe svajanaṃ puruṣavyāpāramaṅganā kurute ।।
uccairvadati ca gṛhe gṛhiṇī jīvanmṛtasyaiva ।। kārukuśīlavanārī lubdhavadhūḥ sārthavāhavanitā vā ।। paraguṇagaṇane saktā nijapatidoṣābhidhāyinī satatam ।। mugdhavadhūḥ sakalakalāmānavatī nīcasaṃgamodvignā ।।
bahupuṃścalīvayasyā śūrajane prakṛtipakṣapātaiva ।। pratyuttarasapratibhā satyavihīnā svabhāvanirlajjā ।। vijane vividhakṛīḍāḍambaraśauṇḍā prakāśasāvitrī ।। bhojanapānabahuvyayayātrotsavakāriṇī svatantreva ।।
darśanadīkṣāraktā dayitaviraktā samādhisaṃyuktā ।। goṣṭhīrañjanamitrā vijñeyā naṣṭacāritrā ।। saṃdhyāḥ striyaḥ piśācyo raktacchāyāharāḥ krūrāḥ ।। prītatayā praśamarucaścapalāsu strīṣu ye'dāntāḥ ।।
etāvadeva tāsāmamantrayantraṃ vaśīkaraṇam ।। strīṇāṃ nṛśamsacaritaiḥ kasya na saṃjāyate kampaḥ ।। dhanadatto nāma purā ratnānāmāśrayaḥ payodhiriva ।। tanayā nayanavilāsairvijitāśā vasumatī nāma ।।
vaṇije vibhavakulodayatulyāya samudradattāya ।। prayayau kadācidagre dvīpāyātasya sārthasya ।। vilalāsa vilāsamahī kelivilolā sakhībhiḥ sā ।। yaṃ dṛṣtvaiva gatāsyāḥ kvāpi dhṛtiḥ kumatikupiteva ।।
abhavadaśaktā nitarāṃ saṃvaraṇe smaravikārasya ।। iti tāmvadadivoccaiḥ kampākulamukharamekhalā suciram ।। calitaṃ hi kāminīnāṃ dhartuṃ śaknoti kaścittam ।। sahajapremanivāsairmumude sā svairiṇī tena ।।
aviśatsamudradattaḥ śvaśurāvāsaṃ mahārambhaḥ ।। ativāhya dinaṃ dayitāsahitaḥ śayyāgṛhaṃ sa yayau ।। jṛmbhitasaurabhadhūpe suragṛharūpe pradīptamaṇidīpe ।। madagaja iva navanalinīṃ bheje ratilālasaḥ śayyām ।।
tasthau nimīlitākṣī dhyānaparā yoginīva ciram ।। patyau saṅkucitāṅgī sasmāra tameva śīlaharam ।। praṇipatya cāṭukāraiḥ kimapi yayāce prasādāya ।। puruṣapaśavo vimūḍhā rajyante yoṣitāmadhikam ।।
dhanaśataraktāyāmapi saṃdhyāyāṃ bhāskaro rāgī ।। saṃcintya ciraṃ svapatiṃ viṣamiva saṃmūrchitā mene ।। utthāya racitaveṣā śanakairgamanonmukhī tasthau ।। gamanotsukāmapaśyanmukharābharaṇāmalakṣyastām ।।
cakita ivāśu cakampe mīlitatarāṃ samāliṅgya ।। prasasāra tuhinakiraṇo yāminyāḥ kapaṭahāsa iva ।। jahasuriva kumudavṛndairalikulakuṃkāraniebharā vāpyaḥ ।। lajjānviteva purataḥ kumudāmodākulālipaṭalapaṭam ।।
tamasīva nirviśaṅkā sāḷśanakairupavanaṃ prayayau ।। channaṃ bhūṣaṇalobhādanuyātā vismitena caureṇa ।। śaṅkājanakaṃ vipine pakṣibhirupalakṣitaṃ dayitam ।। diṅmukhavilasitarucinā candreṇa karānalairdagdham ।।
vṛkṣālambitavallīvalayālambena vigalitaprāṇam ।। nipapāta vallarīva kvaṇadalivalayākulā tanvī ।। śanakairavāptajīvā vilalāpa laghusvaraiḥ svairam ।। drakṣyāmi mandapuṇyā kimidaṃ kvāhaṃ kva me kāntaḥ ।।
aṅke dhṛtvāsya mukhaṃ cucumba jīvaṃ kṣipantīva ।। tāmbūlagarbhamakarotprakaṭitasākārarāgeva ।। āviśya śavakaśarīraṃ nāsāṃ ciccheda vetālaḥ ।। bhavanaṃ praviśya bhartustāraṃ hāheti cukrośa ।।
sā nāsikā mameyaṃ bhartrā chinneti cakranda ।। vikrītaḥ paradeśe mūka ivoce na kiṃcidapi ।। tatrābhūnnṛpakopo bahudhanadaṇḍaḥ samudradattasya ।। āvedya bhūpapurataḥ prāpya ca kalayādisatkāram ।।
niṣkāraṇasuhṛducitāṃ śuddhiṃ vidadhe samudradattasya ।। yo nāma vetti sa strībhirnaiva vañcyate matimān ।। kapaṭacaritena yāsāṃ vaiśravaṇaḥ śramaṇatāmeti ।। nadya iva jaladhimadhye veśyāhṛdaye kalāścatuḥṣaṣṭiḥ ।।
kāmaparijñānakalā grahaṇakalā mitravañcanakalā ca ।। cumbanakalā parakalā nirlajjāvegasaṃbhramakalā ca ।। svedabhramakampakalā punarekāntaprasādhanakalā ।। virahāsaharāgakalā kopapratiṣedhaniścayakalā ca ।।
haraṇakalā jātikalā kelikalā caurapārthivakalā ca ।। śūlakalābhyaṅgakalā nidrākṣirajasvalāmbarakalā ca ।। saṃtyaktakāmukāhṛtidarśanayātrāstutikalā ca ।। vaśyauṣadhamantrakalā vṛkṣakalā keśarañjanakalā ca ।।
khinnā kalātriṣaṣṭyā paryante kuṭṭanīkalā veśyā ।। tasyā api sadbhāvaṃ mṛgayante moghasaṃkalpāḥ ।। khādati guṇagaṇabhagno nagno hīno athavā kaścit ।। vañcitasakalajanānāṃ tāsāmapi vallabho bhavati ।।
mānī yayau vidarbhānguṇayaśasā mantriṇā sahitaḥ ।। bheje gaṇikāṃ bahudhanabhogyām apy alpavibhavo api ।। vividhamaṇikanakakoṣaṃ cakre sā tadvyayādhīnam ।। vismayavivaśaḥ premṇā jagāda vijane mahāmātmyam ।।
prītipadavīvisṛṣṭo veśyānāṃ dhananibandhano rāgaḥ ।। tadapi dhanaṃ visṛjati yā kastasyāḥ premṇi saṃdehaḥ ।। tamuvāca kasya rājan veśyācarite asti viśvāsaḥ ।। veśyā viśanti hṛdayaṃ mukhamadhurā nirvicārāṇām ।।
paryante duḥkhaphalāḥ puṃsāmāśāśca veśyāśca ।। bhramavibhramabahumohā veśyāḥ saṃsāramāyāśca ।। mithyāmṛtamātmānaṃ cakre veśyāparīkṣāyai ।। sahasaiva vilāsavatī vahnibhuvaṃ bhūṣitā prayayau ।।
dorbhyāmāliṅgya nṛpo jīvāmītyabhidhānmuditaḥ ।। rājā nininda mantriṇam asakṛdveśyaguṇābhimukhaḥ ।। ādāya gajaturaṃgamabhaṭavikaṭāmādade senām ।। nijamāsasāda maṇḍalam indurivānandakṛtpūrṇaḥ ।।
śuśubhe śrīriva cāmarapavanākulitālakā tanvī ।। ūce nātha mayā tvaṃ kalpataruḥ sevitaściraṃ dāsyā ।। tanmama saphalāmāśāmarhasi kartuṃ prasādena ।। tīrthānāmiva mahatāṃ na hi nāma samāgamo viphalaḥ ।।
baddhaḥ sa vidarbhapure daivavaśāccorarūpeṇa ।। adhunā kriyatāmucitaṃ sattvasya kulasya śauryasya ।। suciraṃ vilokya vasudhāṃ sasmārāmātyavacanaṃ saḥ ।। bandhanamuktenāsyāścoreṇa samāgamaṃ cakre ।।
tattvena satyarahitāḥ ko jānāti sphuṭaṃ veśyāḥ ।। rakṣādayitaścānyo veśyānāṃ narmadayito'nyaḥ ।। gūḍhataraḥ sa ca nivasati kāyasthānāṃ mukhe ca lekhe ca ।। grastā kṣaṇena dṛṣṭā niḥśeṣā divirarāhukalayeva ।।
na jñātā divirakalā kenāpi bahuprayatnena ।। diviraireva samastā grastā janatā na kālena ।। gaṇanāgaṇanapiśācāḥ caranti bhūrjadhvajā loke ।। vrajati na yasya viṣaktaḥ kaṇṭhe pāśaḥ kṛtāntena ।।
kāyasthakhanyamānā roditi khinneva rājyaśrīḥ ।। ko nāma jagati racitaiḥ kāyasthairmohito na janaḥ ।। viṣayagrāmagrāsaiḥ kāyasthairindriyairlokaḥ ।। kāyasthabhūrjaśikhare maṇḍalalīnā iva vyālāḥ ।।
rekhāmātravināśāt sahitaṃ kurvanti ye rahitam ।। gūḍhakalāḥ kila teṣāṃ jānāti kaliḥ kṛtānto vā ।। satatapraveśasaṃgrahalopakalā vyayavivardhanakalā ca ।। utkocairharaṇakalā paryantabhuvaṃ palāyanakalā ca ।।
utpannagopanakalā naṣṭaviśīrṇapradarśanakalā ca ।। ekatra pañcadaśyāṃ luṇṭhicikitsāsamāsanakalā ca ।। yena vinā vyavahārī bhūryāgrahaṇe nirālokaḥ ।। divirasya kalāḥ kuṭilāḥ ṣoḍaśa doṣākarasyaitāḥ ।।
gurava iva viditamāyāvṛtticchedaṃ kṣaṇena kurvanti ।। babhrāma mahīmakhilāṃ tīvravyasanaḥ purā kitavaḥ ।। vicaranvijane puraharamandiramavalokayāmāsa ।। upalepanakusumaphalaiḥ nirvyāpāraḥ siṣeve saḥ ।।
tasthau tatra sa suciraṃ duḥsahadaurgatyanāśāya ।। bhavabhayahārī bhagavān bhūtapatiḥ saṃbabhāṣe tam ।। ekaṃ kapālamasakṛt cakre saṃjñāṃ purārāteḥ ।। tūṣṇīṃ cakāra rudro dāridryātkitavapuṇyānām ।।
dantāṃśupaṭalapālīṃ gaṅgāmiva darśayannagre ।। kasmāttvayā mamaiṣā vihitā saṃpīḍanaiḥ saṃjñā ।। viṣamanayanoṣmavigalan maulīndusudhārasairjīvat ।। sulabho'pi bodhyate vā niṣkāraṇamīśvaraḥ kena ।।
prāsāde'sminracayati lepanabalikusumadhūpārgham ।। bhraṣṭādhikāravibhavaḥ sarvapraṇataḥ priyaṃvado bhavati ।। kaṭhino'pi lohapiṇḍaḥ taptaḥ karmaṇyatāṃ eti ।। vibhavamadamohitānāṃ karmasmaraṇe kathā kaiva ।।
kurute parāṃ saparyāṃ prāptārtho dṛśyate na punaḥ ।। na hi nāma jagati kaścit kṛtakāryaḥ sevako bhavati ।। pūrṇe yāte kitave vijane nānye kariṣyanti ।। varadānamasya bhagavan nirvāsanamātmapūjāyāḥ ।।
taṃ papraccha pinākī kastvaṃ tattvena kiṃ karma ।। magadhānāmahamabhavaṃ kāyasthakule svakarmaṇo vimukhaḥ ।। tyaktvā bhāgīrathyāṃ śarīrakaṃ tvatpadaṃ prāptaḥ ।। citraṃ kauṭilyakalāṃ na tyajasi kapālaśeṣo'pi ।।
snātvāgatāya tasmai kitavāya varaṃ dadau varadaḥ ।। niṣkāsitavāṃstacchira uttamatamamuṇḍamālikāpaṅkteḥ ।। yamadaṃṣṭrāmiva muñcati kāyastho nāsthiśeṣo'pi ।। doṣakṛtāṃ śakṛtāmiva kāyasthānāmavaṣṭambhaiḥ ।।
saṃrakṣaitā matimatā ratnavatī vasumatī tena ।। yenāviṣṭaśarīro na śṛṇoti na paśyati stabdhaḥ ।। so'yaṃ viparītatayā madaḥ sthitaḥ kaliyuge puṃsām ।। gātravilepanaveṣṭanam agryaṃ rūpaṃ madasyaitat ।।
vibhavamadamūlajātā madavṛkṣā dehināmante ।। bahubhoge vibhavamadaḥ praśamajvarasaṃnipātasamaḥ ।। kāmamadaḥ strīdarśī vibhavamadastveṣa jātyandhaḥ ।। dhanamada eṣa narāṇām ātmārāmopamaḥ ko'pi ।।
mūḍhamadastvanyo'yaṃ jayati vicitro nirālambaḥ ।। bhaktimado'dbhutakārī vismṛtadehaścalaḥ prakṛtyaiva ।। viṣamaḥ śrutamadanāmā dhātukṣobho nṛṇāṃ mūrtaḥ ।। adhikāramadaḥ puṃsāṃ sarvāśī rākṣasaḥ krūraḥ ।।
kulamada ekaḥ puṃsāṃ sudīrghadarśī mahājñānaḥ ।। ākāśe'pi salepaḥ śaucamado nityasaṃkocaḥ ।। varamada ekaḥ kuṭilo vijṛmbhate niravadhirbhogī ।। kṣaṇiko'pi harati sahasā varṣasahasrārjitaṃ śīlam ।।
madyamadaḥ samadarśī svaparavibhāgaṃ na jānāti ।। prāpto yogidaśāmapi narake kṣībaḥ svayaṃ patati ।। bhajate vividhavikārān saṃsārādarśamaṇḍalaḥ kṣībaḥ ।। kṣībo'tigāḍharāgaṃ pītvā madhu vītarāgaḥ kim ।।
añjalipātre pibati ca nijamūtravijṛmbhitaṃ candram ।। yajñe svayaṃ kṛtajñaḥ tau cakre somapānārhau ।। bhiṣajāvapaṅktiyogyo somārhāvaśvinau yasya ।। na cacāla niścitātmā nijakṛtyādaśvinoḥ prītyā ।।
astambhayanmunīndraḥ prabhāvasaṃbhāvanāpātram ।। yojanasahasravipulaṃ kṛtyārūpaṃ mahāsuraṃ ghoram ।। somo'stu devabhiṣajoḥ iti covāca praṇaṣṭadhṛtiḥ ।। madamutsasarja ghoraṃ dyūtastrīpānamṛgayāsu ।।
nivasati śarīrabhājāṃ stambhākāro guṇairbaddhaḥ ।। bhrūbhaṅgamukhavikāre dhanikānāṃ bhrūyuge viṭādīnām ।। vaidyānāmoṣṭhapuṭe grīvāyāṃ guṇiniyogigaṇakānām ।। galapatrāṅgulibhaṅge chātrāṇāṃ stanataṭeṣu taruṇīnām ।।
gaṇḍeṣu kuñjarāṇāṃ barhe śikhināṃ gateṣu haṃsānām ।। aṅge kāṣṭhībhūto vasati sadā sarvabhūtānām ।। tamapi haranty atidhūrtāḥ ślakṣṇagalā gāyanā loke ।। kṣīṇā gāyanabhṛṅgā mātaṅgapraṇayatāṃ yānti ।।
ete yonipisācā bhūpabhujo gāyanā loke ।। gāyanacauraḥ prakaṭaṃ hāhākṛtvaiva harati sarvasvam ।। kṛtvā svarapadapālīṃ gāyanadhūrtāś caranty ete ।। gāyati gāyanasaṃgho mardalahastaś ciraṃ maunī ।।
svayamuktasādhuvādaiḥ antarayati gāyano gītam ।। gāyanadattāsu paraṃ koṭiṣvapi nāsti phalaleśaḥ ।। vihito vivṛtamahāsyo gāyananāmā praṇālaughaḥ ।। ete gatānugatikān hasanti dhūrtā gṛhītārthān ।।
madhyāhne dyūtajitā nagnā bhagnā nirādhārāḥ ।। gītairgāyanalubdhā mugdhamṛgāṇāṃ haranti sarvasvam ।। dāsyāḥ sutena dattaṃ kimiti vadarduḥkhito yāti ।। śāpo'yameva lakṣmyā gāyanabhojyaiva yat satatam ।।
papraccha lokavṛttaṃ mahītale bhūmipālānām ।। caratā mayā nṛloke surapatiyogyāḥ śriyo dṛṣṭāḥ ।। śatamakhasaṃjñāmasakṛd bahutarayajñā hasanty eva ।। hartuṃ dhanaṃ piśācān visasarja bhuvaṃ narendrāṇām ।।
hartuṃ sakalanṛpāṇāṃ dhanamakhilaṃ bhūtalaṃ prayayuḥ ।। jh[kṣ?]ayadāsaluṇṭhadāsau kharaharadāsaḥ prasiddhadāsaś ca ।। vivṛtāsyaghorakuharā gāyanasṛṣṭiṃ sasarjurativikaṭām ।। yajñādiṣu bhūpatayo jātāḥ śithilodyamāḥ sarve ।।
sahasā haranti hṛdayaṃ karṇapiśācā mahāghorāḥ ।। tasya sakalārthasaṃpadyajñavatī bhūmirādhīnā ।। aiśvaryaśāliśalabhāḥ caranti tebhyaḥ śriyaṃ rakṣet ।। asthāne dattāyā lakṣmyā iva saṃbhramākrandaḥ ।।
ye dhāmni bahulalakṣmyāḥ śūnyatvaṃ darśayanty eva ।। ete haranti pāpāḥḷ satataṃ tejaḥ paraṃ hema ।। nityāśucayaḥ pāpāḥ caṇḍālā hemakārāś ca ।। yeṣāṃ paruṣakaṣāśmani vikrayakāle'pi lābhakalā ।।
soṣmā ca yuktibhedāt tulopalānāṃ kalāḥ pañca ।। sīsamalakācacūrṇagrahaṇaparā ṣaṭkalā mūṣā ।। pakṣakaṭā granthimatī sikthakalā bahuguṇā puronamrā ।। nirjīvanā sajīvā ṣoḍaśa hemnastulāsu kalāḥ ।।
pātī śīkarakārī phūtkāraḥ ṣaṭkalāsteṣām ।। pūrvadhṛtatāmracūrṇas teṣāṃ api ṣaṭkalo vahniḥ ।। dinavelārkanirīkṣaṇamatihāso makṣikākṣepaḥ ।। bahirapi gamanaṃ bahuśo dvādaśa ceṣṭākalās teṣām ।।
tanugomayāgnimadhye lavaṇakṣārānulepena ।। dhāvati vadanena tulā riktāpi muhuḥ supūrṇeva ।। tulitaṃ pūraṇakāle sukhena hartuṃ samāyāti ।। sadṛśavicitrābharaṇe parivartanalāghavaprasāraśca ।।
kālāharaṇavināśaḥ pratipūraṇayācanaṃ bahuśleṣaḥ ।। ekaiva kalā mahatī niśi gamanaṃ sarvamādāya ।। anyā gūḍhāśca kalāḥ sahasranetro'pi no vetti ।। bhīto'vaśyaṃ cauryādghorāṇāṃ hemakārāṇām ।।
utkīrṇanikhilaśikharaḥ purā kṛto mūṣakairmeruḥ ।। śithilitamūlaḥ sahasā babhūva meruḥ purā niyatam ।। uddhatasuvarṇadhūlīpaṭalaiḥ kapilā bahuḥ kakubhaḥ ।। kalpāntāgamaśaṅkābhayamāvirabhūdamartyānām ।।
ete te brahmaghnā niśācārāstridaśasaṃgare nihatāḥ ।। vadhyāḥ punarapi bhavatāmāśramabhaṅgān munīnāṃ ca ।। śāpena pūrvadagdhāñjagdhustridaśā mahāmūṣān ।। janmābhyāsādaniśaṃ kāñcanacūrṇaṃ nikarṣanti ।।
ekaḥ suvarṇakāro nigrāhyaḥ sarvathā nityam ।। naṣṭadhiyāṃ matsyānāṃ jālālī dhīvarairvihitā ।। vaidyā vedyāḥ satataṃ yeṣāṃ haste sthitāste'pi ।। grīṣmadivasā ivogrā bahutṛṣṇaḥ śoṣayanty eva ।।
hatvā nṛṇāṃ sahasraṃ paścādvaidyo bhavetsiddhaḥ ।। anuvadati cirārgaṇako yat kiṃcit prāśnikenoktam ।। vividhabhujaṃgakrīḍāsaktāṃ gṛhiṇīṃ na jānāti ।। paścāt sadhanānrasikān vināśayaty eṣa varṇikānipunaḥ ।।
iti vadati dhātuvādī nagno malinaḥ kṛśo rūkṣaḥ ।। keśotpādanakathayā khalvāṭāneva muṣṇāti ।। bilvādibhiratikāmī hutvā dhūmāndhatāmeti ।। uktāḥ prayogavidbhiḥ maśakāsthiṣu siddhayo bahudhā ।।
maṇḍūkavasālipto bhavati pumārvallabho'psarasām ।। yairvividhasiddhilubdhāḥ kṣaiptāḥ śataśo narāḥ śvabhre ।। ratikāmatantramūlaṃ mūlaṃ mantraṃ na jānāti ।। vyādhā iva vardhante mugdhānāṃ draviṇadāraharāḥ ।।
mṛdnāti kulavadhūnām ity uktvā kamalakomalaṃ pāṇim ।। na prāpyate ca coro moho'sāv indrajālasya ।। ceṭāveśaṃ kṛtvā nirmantrakṣudradhūpena ।। yo hartuṃ mohāditi dhūrto'gnau kṣipati paravittam ।।
yeṣāṃ pratyakṣaphalaṃ dārirdyaṃ rājabhaṅgaś ca ।। madadhīneti kathābhiḥ kanyārthaṃ bhujyate dhūrtaḥ ।। tiṣṭhati paraprayukto mithyābadhiro'thavā mūkaḥ ।। etāḥ kulanārīṇāṃ caranti dhanaśīlahāriṇyaḥ ।।
dhūrto jaḍamity uktvā sarvasvaṃ tasya bhakṣayati ।। vilasantikarmavighnaiḥ vijñeyāḥ kālacaurāste ।। dhūrtāś caranti gūḍhaṃ prasiddhakitavā videśeṣu ।। vijñeyo gṛhacauro bandhujano veśmadāso vā ।।
iti vadati yaḥ sa śaṅkyo niraṅkuśo mattamātaṅgaḥ ।। ṛṇadhanamadhikavidagdhā vijñeyā lābhacorāste ।। janadhanaghanamanaso ye bhaṭṭākhyā nyāyacorāste ।। suhṛdaste sukhacaurāḥ caranti lakṣmīlatāhūtāḥ ।।
varṇayati harṣakārī bahuvacanaḥ karṇacauro'sau ।। kurvantyabhinavasṛṣṭiṃ sthiticaurāste nirācārāḥ ।। prabhavanti paramadhūrtā guṇacaurāste vimūḍhahṛdayeṣu ।। ye nāśayanti dhūrtā mātsaryārvṛtticaurāste ।।
abhibhavati pratipattyā sādhujanaṃ kīrticauro'sau ।। ye'pi nayanti videśaṃ paśusadṛśārdeśacaurāste ।। ramayati divasamaśeṣaṃ prakṛtivyāpāracauro' sau ।। aniśaṃ veśyāveśastutimukharamukhā viṭāś cintyāḥ ।।
yo niyamasalilamatsyaḥ parihāryo niḥspṛhaniyogī ।। tatsvakarārpitamakhilaṃ bhavati paraṃ kācaśakalamapi ।। sarvasvahāriṇaste madhurā viṣavdviśantyantaḥ ।। uktveti rājadāsaiḥ sevakalokaḥ sadā muṣitaḥ ।।
māsopaviṣṭatuṣṭā devī śrīḥ sādarā prāha ।। ityuktvā saralāṇāṃ vilasanti gṛhe gṛhe dhūrtāḥ ।। praviśanti bandhuveṣāḥ pare'pi sarvāpahārāya ।। dhyānaparaḥ sevārthī kimapi ca kartuṃ kṛtodyogaḥ ।।
naṣṭamukhaḥ socchvāsaḥ pravepate tatkṣaṇaṃ coraḥ ।। ghorāpahnavakārī śaṅkāyatanaṃ sa pāpaḥ syāt ।। yaḥ kurute nirvikṛtiḥ sa paraṃ puṃsāṃ bhayasthānam ।। vicarati yaḥ strīmadhye sa kāmadevo gṛhe dhūrtaḥ ।।
vilikhankoṣaniyuktaḥ koṣagṛhe mūṣakaścintyaḥ ।। gṛhadīrghakathāḥ kathayansa caraḥ sarvātmanā tyājyaḥ ।। ājīvabhītibhojyastena nibaddhaḥ sthiro rāśih ।। dhūrtena mugdhlokastena śilāpaṭṭake likhitaḥ ।।
niḥkṣipya yātyalakṣyaṃ dhūrto dhanināṃ vināśāya ।। śastraviṣapāśahastaḥ sa pāśahasto dhṛtastena ।। nārīkriyate dhūrtaiḥ prāyeṇa sagarbhanārībhiḥ ।। dhūrto muṣṇāti vadhūṃ mugdhāṃ viproṣite patyau ।।
dhīrā haranti sakalaṃ dṛṣṭe hāso'nyathāḷlābhaḥ ।। niḥkṣepalakṣahārī varṣeṇa palāyate dhūrtaḥ ।। ripubhagnarājaputravyājena gṛhe gṛhe dhūrtāḥ ।। mugdhasya duḥkhapākaḥ samarghalābhodito harṣaḥ ।।
tasmai bhayena vittaṃ rikto api dadāti yatnena ।। dhūrto diśi diśi viṃcarandhanikasahasrāṇi muṣṇāti ।। mṛtabandhūnāmārthe draviṇaṃ gṛhṇāti mugdhebhyaḥ ।। dhūrtena kūṭarūpaṃ dattvā niśi vañcyate sāpi ।।
dhūrto nayati tvarayā bahumūlyaṃ varṇakadravyam ।। kiṃcidvivādakalahaiḥ sarvajño vañcakaś carati ।। varṇanaśūraścapalaḥ caturmukho jṛmbhate dhūrtaḥ ।। bhoktuṃ vrajati digantānsvecchācārī mahādhūrtaḥ ।।
dhūrto vadati gurūṇāṃ purataḥ śakunaṃ smarāmīti ।। ko veda vañcakānāṃ māyānāṃ śatasahasrāṇi ।। dharmyaḥ kalākalāpo viduṣāmayam īpsito bhūtyaiḥ ।। dānaṃ kṣamānasūyā satyamalobhaḥ prasādaśca ।।
sthānatyāgaḥ paṭutānudvegaḥ strīṣvaviśvāsaḥ ।। nānāvidhāśca līlāścittajñānaṃ ca kāntānām ।। saṅgatyāgaḥ svalayasthānaṃ pramaprakāśaśca ।। saṃsāravañcakānāṃ vidyā vidyāvatāmeva ।।
vairāgyaṃ ca parārthe sukhasya siddhāḥ kalāḥ pañca ।। śrutamamalaṃ yaśasi ratirmūlakalāḥ sapta śīlasya ।। prāgalbhyaṃ susahāyaḥ kṛtajñatā mantrarakṣaṇaṃ tyāgaḥ ।। āśritajanavātsalyaṃ saptadaśakalāḥ prabhāvasya ।।
etāḥ kalā vidagdhaiḥ svagatāḥ kāryāścatuḥṣaṣṭiḥ ।। ārtasya dharmacaryāḷduḥkhe dhairyaṃ sukheṣvanutsekaḥ ।। nindyeṣu parāṅmukhatā bheṣajametatkalādaśakam ।। lobhaḥ pāpatamānāṃ krodhaḥ sarvopatāpajanakānām ।।
sevā duḥkhatamānāmāśā pṛthukālabhujagapāśānām ।। yācñā mānaharāṇāṃ dāridryaṃ copatāpasārthānām ।। vyasanaṃ rogagaṇānām ālasyaṃ gṛhasamṛddhināśānām ।। darpastimirakarāṇāṃ dambhaḥ sarvopahāsapātrāṇām ।।
paiśunyamapriyāṇāṃ vṛtticchedo nṛśamsacaritānām ।। māyā mohamatīnāṃ kṛtaghnatā narakapātahetūnām ।। krūraścaṇḍālānāṃ māyāvī kaliyugāvatārāṇām ।। vṛddhatvaṃ kleśānāṃ rogitvaṃ maraṇatulyaduḥkhānām ।।
bhāryā gṛhasārāṇāṃ putraḥ paralokabandhūnām ।। tāruṇyaṃ ramaṇīnāṃ rūpaṃ ruciropacāraveṣāṇām ।। cintā śoṣakarāṇāṃ vidveṣaḥ koṭarāgnidāhānām ।। saṃkoco vyādhīnāṃ kauṭilyaṃ nirjalāndhakūpānām ।।
dyūtaṃ durvyasanānāṃ strījitatā marutaṭīpiśācānām ।। khalamaitrī capalānāṃ durjanasevā vṛthāprayāsānām ।। tattvaratirlabhyānāṃ mūrkhasabhā sadvivekanāśānām ।। rājakulaṃ śaṅkyānāṃ strīhṛdayaṃ prakṛtikuṭilānām ।।
kanyāḷśokakarāṇāṃ buddhivihīno anukampyānām ।। madyaṃ vetālānām mṛgayā gajagahanayakṣāṇām ।। lubdhaḥ phalarahitānām ācāravivarjitaḥ śmaśānānām ।। īrṣyā yakṣmaśatānām ayaśaḥ kusthamaraṇānām ।।
ghātastīkṣṇatarāṇāṃ chedastīkṣṇāsiśastrāṇām ।। mānaḥ puṣṭikarāṇāṃ kīrtiḥ saṃsārasārāṇām ।। vinayaḥ kalyāṇānāmutsāhaḥ sarvasiddhīnām ।। kīrtiḥ samsāre'smin sāratarā sarvalokānām ।।
pravarataro loke'smin brāhmaṇa iva sarvavarṇānām ।। tasyaiva vyavahāre dṛṣṭā dṛṣṭaprayojanā lakṣmīḥ ।। kiraṇakalikāvikāsāṃ nināya nijamandire rajanīm ।। lokopadeśaviṣayaḥ sukathāvicitro bhūyātsatāṃ dayita eṣa kalāvilāsaḥ ।।
śaśīva mānasānandaṃ karotu satataṃ satām ।।