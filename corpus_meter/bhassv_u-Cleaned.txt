padmāvatīrṇapūrṇau vasantakamrau bhujau pātām ।। [utsaratotsaratāryāḥ utsarata । ] dhṛṣṭham utsāryate sarvas tapovanagato janaḥ ।। sthāpanā ।
[utsaratotsaratāryāḥ utsarata । ] utsikto vinayād apetapuruṣo bhāgyaiś calair vismitaḥ ko ayaṃ bho nibhṛtaṃ tapovanam idaṃ grāmīkaroty ājñayā ।। [ārya ka eṣa utsārayati । ] [ārya na hy evaṃ vaktukāmā aham api nāmotsārayitavyā bhavāmīti । ]
[ārya tathā pariśramaḥ parikhedaṃ notpādayati yathāyaṃ paribhavaḥ । ] kālakrameṇa jagataḥ parivartamānā cakrārapaṅktir iva gacchati bhāgyapaṅktiḥ ।। [utsaratāryāḥ utsarata । ] nagaraparibhavān vimoktum ete vanam abhigamya manasvino vasanti ।।
[ārya tathā । ] [ārya tathā । ] dharmapriyā nṛpasutā na hi dharmapīḍām icchet tapasviṣu kulavratam etad asyāḥ ।। bhartṛdārābhilāṣitvād asyāṃ me mahatī svatā ।।
[rājadāriketi śrutvā bhaginikāsneho api me atra saṃpadyate । ] [etv etu bhartṛdārikā idam āśramapadaṃ praviśatu । ] [svāgataṃ rājadārikāyāḥ । ] [iyaṃ sā rājadārikā । abhijanānurūpaṃ khalv asyā rūpam । ]
[ārye vande । ] [ciraṃ jīva । praviśa jāte praviśa । tapovanāni nāmātithijanasya svageham । ] [bhavatu bhavatu । anena bahumānavacanenānugṛhītāsmi । ] [na hi rūpam eva vāg api khalv asyā madhurā । ]
[bhadre imāṃ tāvad bhadramukhasya bhaginikāṃ kaścid rājā na varayati । ] [asti rājā pradyoto nāmojjayinyāḥ । sa dārakasya kāraṇād dūtasampātaṃ karoti । ] [bhavatu bhavatu । eṣā cātmīyedānīṃ saṃvṛttā । ] [arhā khalv iyam ākṛtir asya bahumānasya । ubhe rājakule mahattare iti śrūyate । ]
[ārya kiṃ dṛṣṭo munijana ātmānam anugrahītum । abhipretapradānena tapasvijana upanimantryatāṃ tāvat kaḥ kim atrecchatīti । ] ātmānugraham icchatīha nṛpajā dharmābhirāmapriyā yad yasyāsti samīpsitaṃ vadatu tat kasyādya kiṃ dīyatām ।। [diṣṭyā saphalaṃ me tapovanābhigamanam । ] [santuṣṭatapasvijanam idam āśramapadam । āgantukenānena bhavitavyam । ]
dhīrā kanyeyaṃ dṛṣṭadharmapracārā śaktā cāritraṃ rakṣituṃ me bhaginyāḥ ।। [ham । iha māṃ nikṣeptukāma āryayaugandharāyaṇaḥ । bhavatu । avicārya kramaṃ na kariṣyati । ] sukham anyad bhavet sarvaṃ duḥkhaṃ nyāsasya rakṣaṇam ।। [ārya prathamam udghoṣya kaḥ kim icchatīty ayuktam idānīṃ vicārayitum । yad eṣa bhaṇati tad anutiṣṭhatv āryaḥ । ]
[ciraṃ jīvatu bhartṛdārikaivaṃ satyavādinī । ] [ciraṃ jīvatu bhadre । ] [kā gatiḥ । eṣā gacchāmi mandabhāgā । ] [bhavatu bhavatu । ātmīyedānīṃ saṃvṛttā । ]
[yā īdṛśyasyā ākṛtiḥ iyam api rājadāriketi tarkayāmi । ] [suṣṭhu āryā bhaṇati । aham apy anubhūtasukheti paśyāmi । ] tat pratyayāt kṛtam idaṃ na hi siddhavākyāny utkramya gacchati vidhiḥ suparīkṣitāni ।। bhūyiṣṭhaṃ kapilāni gokuladhanāny akṣetravatyo diśo niḥsandigdham idaṃ tapovanam ayaṃ dhūmo hi bahvāśrayaḥ ।।
[ammo parapuruṣadarśanaṃ pariharaty āryā । bhavatu suparipālanīyaḥ khalu mannyāsaḥ । ] [hā lāvāṇakaṃ nāma । lāvāṇakasaṅkīrtanena punar navīkṛta iva me santāpaḥ । ] [alīkam alīkam khalu etat । ] [jānāmi jānāmy āryaputrasya mayi sānukrośatvam । ]
[sakāma idānīm āryayaugandharāyaṇo bhavatu । ] [bhartṛdārike roditi khalv iyam āryā । ] [sānukrośayā bhavitavyam । ] [diṣṭyā dhriyate । mohaṃ gata iti śrutvā śūnyam iva me hṛdayam । ]
dhanyā sā strī yāṃ tathā vetti bhartā bhartṛsnehāt sā hi dagdhāpy adagdhā ।। divā vā rātrau vā paricarati yatnair narapatiṃ nṛpaḥ prāṇān sadyas tyajati yadi tasyāpy uparamaḥ ।। [diṣṭyā sunikṣipta idānīm āryaputraḥ । ] tasmin sarvam adhīnaṃ hi yatrādhīno narādhipaḥ ।।
[sa khalu guṇavān nāma rājā ya āgantukenāpy anenaivaṃ praśasyate । ] [bhartṛdārike kin nu khalv aparā strī tasya hastaṃ gamiṣyati । ] [mama hṛdayenaiva saha mantritam । ] [āryasya bhaginikāryeṇa vinotkaṇṭhiṣyate । ]
[ārye vande । ] [jāte tava sadṛśaṃ bhartāraṃ labhasva । ] [ārye vande tāvad aham । ] [tvam apy acireṇa bhartāraṃ samāsādaya । ]
[anugṛhītāsmi । ] paribhraṣṭo dūrād ravir api ca saṃkṣiptakiraṇo rathaṃ vyāvartyāsau praviśati śanair astaśikharam ।। [kuñjarike kuñjarike kutra kutra bhartṛdārikā padmāvatī । kiṃ bhaṇasi eṣā bhartṛdārikā mādhavīlatāmaṇḍapasya pārśvataḥ kandukena krīḍatīti । yāvad bhartṛdārikām upasarpāmi । ammo iyaṃ bhartṛdārikā utkṛtakarṇacūlikena vyāyāmasañjātasvedabinduvicitritena pariśrāntaramaṇīyadarśanena mukhena kandukena krīḍantīta evāgacchati । yāvad upasārpsyāmi । ] praveśakaḥ ।
[halā eṣa te kandukaḥ । ] [ārye bhavatv idānīm etāvat । ] [haḷā aticiraṃ kandukena krīḍitvādhikasañjātarāgau parakīyāv iva te hastau saṃvṛttau । ] [krīḍatu krīḍatu tāvad bhartṛdārikā । nirvartyatāṃ tāvad ayaṃ kanyābhāvaramaṇīyaḥ kālaḥ । ]
[ārye kim idānīṃ mām apahasitum iva nidhyāyasi । ] [nahi nahi । haḷā adhikam adya śobhate । abhita iva te adya varamukhaṃ paśyāmi । ] [apehi । medānīṃ mām apahasa । ] [eṣāsmi tūṣṇīkā bhaviṣyan mahāsenavadhūḥ । ]
[ka eṣa mahāseno nāma । ] [asty ujjayinīyo rājā pradyoto nāma । tasya balaparimāṇanirvṛttaṃ nāmadheyaṃ mahāsena iti । ] [bhartṛdārikā tena rājñā saha saṃbandhaṃ necchati । ] [atha kena khalv idānīm abhilaṣati । ]
[asti vatsarāja udayano nāma । tasya guṇān bhartṛdārikābhilaṣati । ] [āryaputraṃ bhartāram abhilaṣati । ] [sānukrośa iti । ] [jānāmi jānāmi । ayam api jana evam unmāditaḥ । ]
[bhartṛdārike yadi sa rājā virūpo bhavet । ] [nahi nahi । ] [ārye kathaṃ tvaṃ jānāsi । ] [āryaputrapakṣapātenātikrāntaḥ samudācāraḥ । kim idānīṃ kariṣyāmi । bhavatu dṛṣṭam । haḷā evam ujjayinīyo jano mantrayate । ]
[yujyate । na khalv eṣa ujjayinīdurlabhaḥ । sarvajanamano'bhirāmaṃ khalu saubhāgyaṃ nāma । ] [jayatu bhartṛdārikā । bhartṛdārike dattāsi । ] [ārye kasmai । ] [vatsarājāyodayanāya । ]
[atha kuśalī sa rājā । ] [kuśalī sa āgataḥ । tasya bhartṛdārikā pratīṣṭā ca । ] [atyāhitam । ] [kim atrātyāhitam । ]
[na khalu kiñcit । tathā nāma santapyodāsīno bhavatīti । ] [ārye āgamapradhānāni sulabhaparyavasthānāni mahāpuruṣahṛdayāni bhavanti । ] [ārye svayam eva tena varitā । ] [nahi nahi । anyaprayojanenehāgatasyābhijanavijñānavayorūpaṃ dṛṣṭvā svayam eva mahārājena dattā । ]
[evam । anaparāddha idānīm atrāryaputraḥ । ] [tvaratāṃ tvaratāṃ tāvad āryā । adyaiva kila śobhanaṃ nakṣatram । adyaiva kautukamaṅgalaṃ kartavyam ity asmākaṃ bhaṭṭinī bhaṇati । ] [yathā yathā tvarate tathā tathāndhīkaroti me hṛdayam । ] [etv etu bhartṛdārikā । ]
dvitīyo aṅkaḥ । atha tṛtīyo aṅkaḥ । [vivāhāmodasaṅkule antaḥpuracatuśśāle parityajya padmāvatīm ihāgatāsmi pramadavanam । yāvad idānīṃ bhāgadheyanirvṛttaṃ duḥkhaṃ vinodayāmi । aho atyāhitam । āryaputro api nāma parakīyaḥ saṃvṛttaḥ । yāvad upaviśāmi । dhanyā khalu cakravākavadhūḥ yānyonyavirahitā na jīvati । na khalv ahaṃ prāṇān parityajāmi । āryaputraṃ paśyāmīty etena manorathena jīvāmi mandabhāgā । ] [kva nu khalu gatā āryāvantikā । ammo iyaṃ cintāśūnyahṛdayā nīhārapratihatacandralekhevāmaṇḍitabhadrakaṃ veṣaṃ dhārayantī priyaṅguśilāpaṭṭake upaviṣṭā । yāvad upasarpāmi । ārye āvantike kaḥ kālaḥ tvām anviṣyāmi । ]
[kinnimittam । ] [asmākaṃ bhaṭṭinī bhaṇati mahākulaprasūtā snigdhā nipuṇeti । imāṃ tāvat kautukamālikāṃ gumphatv āryā । ] [atha kasmai kila gumphitavyam । ] [asmākaṃ bhartṛdārikāyai । ]
[etad api mayā kartavyam āsīt । aho akaruṇāḥ khalv īśvarāḥ । ] [ārye medānīm anyac cintayitvā । eṣa jāmātā maṇibhūmyāṃ snāyati । śīghraṃ tāvad gumphatv āryā । ] [na śaknomy anyac cintayitum । halā kiṃ dṛṣṭo jāmātā । ] [āma dṛṣṭo bhartṛdārikāyāḥ snehenāsmākaṃ kautūhalena ca । ]
[kīdṛśo jāmātā । ] [ārye bhaṇāmi tāvad nedṛśo dṛṣṭapūrvaḥ । ] [halā bhaṇa bhaṇa kiṃ darśanīyaḥ । ] [śakyaṃ bhaṇituṃ śaracāpahīnaḥ kāmadeva iti । ]
[bhavatv etāvat । ] [kinnimittaṃ vārayasi । ] [ayuktaṃ parapuruṣasaṅkīrtanaṃ śrotum । ] [tena hi gumphatv āryā śīghram । ]
[iyaṃ gumphāmi । ] [gṛhṇātv āryā । ] [idaṃ tāvad auṣadhaṃ kiṃ nāma । ] [avidhavākaraṇaṃ nāma । ]
[idaṃ bahuśo gumphitavyaṃ mama ca padmāvatyāś ca । idaṃ tāvad auṣadhaṃ kiṃ nāma । ] [sapatnīmardanaṃ nāma । ] [idaṃ na gumphitavyam । ] [kasmāt । ]
[uparatā tasya bhāryā tan niṣprayojanam iti । ] [tvaratāṃ tvaratām āryā । eṣa jāmātā avidhavābhir abhyantaracatuśśālaṃ praveśyate । ] [ayi vadāmi gṛhāṇaitat । ] [śobhaṇaṃ । ārye gacchāmi tāvad aham । ]
[gataiṣā । āryaputro api nāma parakīyaḥ saṃvṛttaḥ । avidā śayyāyāṃ mama duḥkhaṃ vinodayāmi yadi nidrāṃ labhe । ] tṛtīyo aṅkaḥ । atha caturtho aṅkaḥ । [bhoḥ diṣṭyā tatrabhavato vatsarājasyābhipretavivāhamaṅgalaramaṇīyaḥ kālo dṛṣṭaḥ । bhoḥ ko nāmaitaj jānāti tādṛśe vayam anarthasalilāvarte prakṣiptāḥ punar unmaṅkṣyāma iti । idānīṃ prāsādeṣūṣyate antaḥpuradīrghikāsu snāyate prakṛtimadhurasukumārāṇi modakakhādyāni khādyanta ity anapsarassaṃvāsa uttarakuruvāso mayānubhūyate । ekaḥ khalu mahān doṣaḥ mamāhāraḥ suṣṭhu na pariṇamati supracchadanāyāṃ śayyāyāṃ nidrāṃ na labhe yathā vātaśoṇitam abhita iva vartata iti paśyāmi । bhoḥ sukhaṃ nāmayaparibhūtamakalyavartaṃ ca । ]
[kutra nu khalu gata āryavasantakaḥ । aho eṣa āryavasantakaḥ । ārya vasantaka kaḥ kālas tvām anviṣyāmi । ] [kinnimittaṃ bhadre mām anviṣyasi । ] [asmākaṃ bhaṭṭinī bhaṇati api snāto jāmāteti । ] [kinnimittaṃ bhavati pṛcchati । ]
[kim anyat । sumanovarṇakam ānayāmīti । ] [snātas tatrabhavān । sarvam ānayatu bhavatī varjayitvā bhojanam । ] [kinnimittaṃ vārayasi bhojanam । ] [adhanyasya mama kokilānām akṣiparivarta iva kukṣiparivartaḥ saṃvṛttaḥ । ]
[īdṛśa eva bhava । ] [gacchatu bhavatī । yāvad aham api tatrabhavataḥ sakāśaṃ gacchāmi । ] {niṣkrāntau } praveśakaḥ । [kinnimittaṃ bhartṛdārikā pramadavanam āgatā । ]
[haḷā te tāvad śephālikāgulmakāḥ paśyāmi kusumitā vā na veti । ] [bhartṛdārike te kusumitā nāma pravālāntaritair iva mauktikalambakair ācitāḥ kusumaiḥ । ] [halā yady evaṃ kim idānīṃ vilambase । ] [tena hy asmin śilāpaṭṭake muhūrtakam upaviśatu bhartṛdārikā । yāvad aham api kusumāvacayaṃ karomi । ]
[ārye kim atropaviśāvaḥ । ] [evaṃ bhavatu । ] [paśyatu paśyatu bhartṛdārikā ardhamanaśśilāpaṭṭakair iva śephālikākusumaiḥ pūritaṃ me añjalim । ] [aho vicitratā kusumānām । paśyatu paśyatv āryā । ]
[aho darśanīyatā kusumānām । ] [bhartṛdārike kiṃ bhūyo avaceṣyāmi । ] [haḷā mā mā bhūyo avacitya । ] [haḷā kinnimittaṃ vārayasi । ]
[āryaputra ihāgatyemāṃ kusumasamṛddhiṃ dṛṣṭvā sammānitā bhaveyam । ] [haḷā priyas te bhartā । ] [ārye na jānāmi āryaputreṇa virahitotkaṇṭhitā bhavāmi । ] [duṣkaraṃ khalv ahaṃ karomi । iyam api nāmaivaṃ mantrayate । ]
[abhijātaṃ khalu bhartṛdārikayā mantritaṃ priyo me bharteti । ] [ekaḥ khalu me sandehaḥ । ] [kiṃ kim । ] [yathā mamāryaputras tathaivāryāyā vāsavadattāyā iti । ]
[ato apy adhikam । ] [kathaṃ tvaṃ jānāsi । ] [ham āryaputrapakṣapātenātikrāntaḥ samudācāraḥ । evaṃ tāvad bhaṇiṣyāmi । yady alpaḥ snehaḥ sā svajanaṃ na parityajati । ] [bhavitavyam । ]
[bhartṛdārike sādhu bhartāraṃ bhaṇa aham api vīṇāṃ śikṣiṣya iti । ] [ukto mayāryaputraḥ । ] [tataḥ kiṃ bhaṇitam । ] [abhaṇitvā kiñcid dīrghaṃ niḥśvasya tūṣṇīkaḥ saṃvṛttaḥ । ]
[tatas tvaṃ kim iva tarkayasi । ] [tarkayāmy āryāyā vāsavadattāyā guṇān smṛtvā dakṣiṇyatayā mamāgrato na roditīti । ] [dhanyā khalv asmi yady evaṃ satyaṃ bhavet । ] [hī hī । pracitapatitabandhujīvakusumaviralapātaramaṇīyaṃ pramadavanam । itas tāvad bhavān । ]
tair adyāpi saśalyam eva hṛdayaṃ bhūyaś ca viddhā vayaṃ pañceṣur madano yadā katham ayaṃ ṣaṣṭhaḥ śaraḥ pātitaḥ ।। [kutra nu khalu gatā tatrabhavatī padmāvatī latāmaṇḍapaṃ gatā bhaved utāho asanakusumasañcitaṃ vyāghracarmāvaguṇṭhitam iva parvatatilakaṃ nāma śilāpaṭṭakaṃ gatā bhaved athavā adhikakaṭukagandhasaptacchadavanaṃ praviṣṭā bhaved athavālikhitamṛgapakṣisaṅkulaṃ dāruparvatakaṃ gatā bhavet । hī hī śaratkālanirmale antarikṣe prasāditabaladevabāhudarśanīyāṃ sārasapaṅktiṃ yāvat samāhitaṃ gacchantīṃ paśyatu tāvad bhavān । ] nirmucyamānabhujagodaranirmalasya sīmām ivāmbaratalasya vibhajyamānām ।। [paśyatu paśyatu bhartṛdārikā etāṃ kokanadamālāpāṇḍuraramaṇīyāṃ sārasapaṅktiṃ yāvat samāhitaṃ gacchantīm । ]
[ham āryaputraḥ । ārye tava kāraṇād āryaputradarśanaṃ pariharāmi । tad imaṃ tāvan mādhavīlatāmaṇḍapaṃ praviśāmaḥ । ] [evaṃ bhavatu । ] [tatrabhavatī padmāvatīhāgatya nirgatā bhavet । ] [imān apacitakusumān śephālikāgucchakān prekṣatāṃ tāvad bhavān । ]
[vasantakasaṅkīrtanenāhaṃ punar jānāmi ujjayinyāṃ varta iti । ] [bhos tathā । hī hī śaratkālatīkṣṇo dussaha ātapaḥ । tad imaṃ tāvan mādhavīmaṇḍapaṃ praviśāvaḥ । ] [evaṃ bhavatu । ] [sarvam ākulaṃ kartukāma āryavasantakaḥ । ]
[bhartṛdārike etāṃ madhukaraparinilīnām avalambalatām avadhūya bhartāraṃ vārayiṣyāmi । ] [evaṃ kuru । ] [aviha aviha tiṣṭhatu tiṣṭhatu tāvad bhavān । ] [dāsyāḥ putrair madhukaraiḥ pīḍito asmi । ]
pādanyāsaviṣaṇṇā vayam iva kāntāviyuktāḥ syuḥ ।। [evaṃ bhavatu । ] nūnaṃ kācidihāsīnā māṃ dṛṣṭvā sahasā gatā ।। [bhartṛdārike ruddhāḥ khalu smo vayam । ]
[diṣṭyopaviṣṭa āryaputraḥ । ] [diṣṭyā prakṛtisthaśarīra āryaputraḥ । ] [bhartṛdārike sāśrupātā khalv āryāyā dṛṣṭiḥ । ] [eṣā khalu madhukarāṇām avinayāt kāśakusumareṇunā patitena sodakā me dṛṣṭiḥ । ]
[yujyate । ] [bhoḥ śūnyaṃ khalv idaṃ pramadavanam । praṣṭavyaṃ kiñcid asti । pṛcchāmi bhavantam । ] [kā bhavataḥ priyā tadānīṃ tatrabhavatī vāsavadattā idānīṃ padmāvatī vā । ] [haḷā yādṛśe saṅkaṭe nikṣipta āryaputraḥ । ]
[ahaṃ ca mandabhāgā । ] [svairaṃ svairaṃ bhaṇatu bhavān । ekoparatā aparā asannihitā । ] [etāvatā bhaṇitam āryaputreṇa । ] [bhoḥ satyeṇa śapāmi kasmā api nākhyāsye । eṣā sandaṣṭā me jihvā । ]
[aho asya purobhāgitā । etāvatā hṛdayaṃ na jānāti । ] [kiṃ na bhaṇati mama । anākhyāyāsmāc chilāpaṭṭakān na śakyam ekapadam api gantum । eṣa ruddho atrabhavān । ] [āma balātkāreṇa । ] [prasīdatu prasīdatu bhavān । vayasyabhāvena śāpito asi yadi satyaṃ na bhaṇasi । ]
vāsavadattābaddhaṃ na tu tāvan me mano harati ।। [bhavatu bhavatu । dattaṃ vetanam asya parikhedasya । aho ajñātavāso apy atra bahuguṇaḥ sampadyate । ] [bhartṛdārike adākṣiṇyaḥ khalu bhartā । ] [halā mā maivam । sadākṣiṇya evāryaputraḥ ya idānīm apy āryāyā vāsavadattāyā guṇān smarati । ]
[bhadre abhijanasya sadṛśaṃ mantritam । ] [āryaputro api vasantakaḥ saṃvṛttaḥ । ] [kiṃ me vipralapitena । ubhe api tatrabhavatyau me bahumate । ] [kiṃ mām api balātkāreṇa । ]
[tena hi na śakyaṃ śrotum । ] [idānīṃ śṛṇotu bhavān । tatrabhavatī vāsavadattā me bahumatā । tatrabhavatī padmāvatī taruṇī darśanīyā akopanā anahaṅkārā madhuravāk sadākṣiṇyā । ayaṃ cāparo mahān guṇaḥ snigdhena bhojanena māṃ pratyudgacchati vāsavadattā kutra nu khalu gata āryavasantaka iti । ] [bhavatu bhavatu vasantaka smaredānīm etām । ] [avihā vāsavadattā । cirāt khalūparatā vāsavadattā । ]
tato vāṇī tathaiveyaṃ pūrvābhyāsena nissṛtā ।। [ramaṇīyaḥ khalu kathāyogo nṛśaṃsena visaṃvāditaḥ । ] [bhavatu bhavatu viśvastāsmi । aho priyaṃ nāmedṛśaṃ vacanam apratyakṣaṃ śrūyate । ] [dhārayatu dhārayatu bhavān । anatikramaṇīyo hi vidhiḥ । īdṛśam idānīm etad । ]
yātrā tv eṣā yad vimucyeha bāṣpaṃ prāptānṛṇyā yāti buddhiḥ prasādam ।। [aśrupātaklinnaṃ khalu tatrabhavato mukham । yāvan mukhodakam ānayāmi । ] [ārye bāṣpākulapaṭāntaritam āryaputrasya mukham । ] [evaṃ bhavatu । athavā tiṣṭha tvam । utkaṇṭhitaṃ bhartāram ujjhitvāyuktaṃ nirgamanam । aham eva gamiṣyāmi । ]
[suṣṭhv āryā bhaṇati । upasarpatu tāvad bhartṛdārikā । ] [kin nu khalu praviśāmi । ] [haḷā praviśa । ] [eṣā tatrabhavatī padmāvatī । ]
[ārya vasantaka kim etat । ] [etad idam । ] [bhaṇatu bhaṇatv āryo bhaṇatu । ] [bhavati vātanītena kāśakusumareṇunākṣinipatitena sāśrupātaṃ khalu tatrabhavato mukham । tad gṛhṇātu bhavatīdaṃ mukhodakam । ]
[aho sadākṣiṇyasya janasya parijano api sadākṣiṇya eva bhavati । idaṃ mukhodakam । ] [evam iva । ] [yad āryaputra ājñāpayati । ] kāśapuṣpalavenedaṃ sāśrupātaṃ mukhaṃ mama ।।
kāmaṃ dhīrasvabhāveyaṃ strīsvabhāvas tu kātaraḥ ।। [ucitaṃ tatrabhavato magadharājasyāparāhṇakāle bhavantam agrataḥ kṛtvā suhṛjjanadarśanam । satkāro hi nāma satkāreṇa pratīṣṭaḥ prītim utpādayati । tad uttiṣṭhatu tāvad bhavān । ] kartāraḥ sulabhā loke vijñātāras tu durlabhāḥ ।। {niṣkrāntāḥ sarve } caturtho aṅkaḥ ।
atha pañcamo aṅkaḥ । [madhukarike madhukarike āgaccha tāvac chīghram । ] [haḷā iyam asmi । ] [haḷā kiṃ na jānāsi tvaṃ bhartṛdārikā padmāvatī śīrṣavedanayā duḥkhiteti । ]
[hā dhik । ] [haḷā gaccha śīghram āryām āvantikāṃ śabdāpaya । kevalaṃ bhartṛdārikāyāḥ śīrṣavedanām eva nivedaya । tataḥ svayam evāgamiṣyati । ] [haḷā kiṃ sā kariṣyati । ] [sā khalv idānīṃ madhurābhiḥ kathābhir bhartṛdārikāyāḥ śīrṣavedanāṃ vinodayati । ]
[yujyate । kutra śayanīyaṃ racitaṃ bhartṛdārikāyāḥ । ] [samudragṛhake kila śayyāstīrṇā । ahamapi bhartre nivedanārtham āryavasantakam anviṣyāmi । ] [evaṃ bhavatu । ] [kutredānīm āryavasantakaṃ paśyāmi । ]
[adya khalu devīviyogavidhurahṛdayasya tatrabhavato vatsarājasya padmāvatīpāṇigrahaṇasamīritasyātyantasukhāvahe maṅgalotsave madanāgnidāho adhikataraṃ vardhate । padminike kim iha vartate । ] [ārya vasantaka kiṃ na jānāsi tvaṃ bhartṛdārikā padmāvatī śīrṣavedanayā duḥkhiteti । ] [bhavati satyaṃ na jānāmi । ] [tena hi bhartre nivedayainām । yāvad aham api śīrṣānulepanaṃ tvarayāmi । ]
[kutra śayanīyaṃ racitaṃ padmāvatyāḥ । ] [samudragṛhake kila śayyāstīrṇā । ] [gacchatu bhavatī । yāvad aham api tatrabhavate nivedayiṣyāmi । ] lāvāṇake hutavahena hṛtāṅgayaṣṭiṃ tāṃ padminīṃ himahatām iva cintayāmi ।।
[tvaratāṃ tvaratāṃ tāvad bhavān । ] [tatrabhavatī padmāvatī śīrṣavedanayā duḥkhitā । ] [padminikayā kathitam । ] pūrvābhighātasarujo apy anubhūtaduḥkhaḥ padmāvatīm api tathaiva samarthayāmi ।।
[samudragṛhake kila śayyāstīrṇā । ] [etv etu bhavān । ] [idaṃ samudragṛhakam । ] [bhoḥ tathā । avihā tiṣṭhatu tiṣṭhatu tāvad bhavān । ]
[eṣa khalu dīpaprabhāvasūcitarūpo vasudhātale parivartamāno ayaṃ kākodaraḥ । ] mandānilena niśi yā parivartamānā kiñcit karoti bhujagasya viceṣṭitāni ।। [suṣṭhu bhavān bhaṇati । na khalv ayaṃ kākodaraḥ । tatrabhavatī padmāvatīhāgatya nirgatā bhavet । ] [kathaṃ bhavān jānāti । ]
roge dṛṣṭivilobhanaṃ janayituṃ śobhā na kācit kṛtā prāṇī prāpya rujā punar na śayanaṃ śīghraṃ svayaṃ muñcati ।। [tena hy asyāṃ śayyāyāṃ muhūrtakam upaviśya tatrabhavatīṃ pratipālayatu bhavān । ] [ahaṃ kathayiṣyāmi । hoṃ iti karotv atrabhavān । ] [asti nagary ujjayinī nāma । tatrādhikaramaṇīyāny udakasnānāni vartante kila । ]
[yady anabhipretaiṣā kathā anyāṃ kathayiṣyāmi । ] bāṣpaṃ pravṛttaṃ nayanāntalagnaṃ snehān mamaivorasi pātayantyāḥ ।। hastena srastakoṇena kṛtam ākāśavāditam ।। [bhavatu anyāṃ kathayiṣyāmi । asti nagaraṃ brahmadattaṃ nāma । tatra kila rājā kāmpilyo nāma । ]
[kiṃ rājā brahmadattaḥ nagaraṃ kāmpilyam । ] [tena hi muhūrtakaṃ pratipālayatu bhavān yāvad oṣṭhagataṃ kariṣyāmi । rājā brahmadattaḥ nagaraṃ kāmpilyam । idānīṃ śṛṇotu bhavān । ayi supto atrabhavān । atiśītaleyaṃ velā । ātmanaḥ prāvārakaṃ gṛhītvāgamiṣyāmi । ] [etv etv āryā । dṛḍhaṃ khalu bhartṛdārikā śīrṣavedanayā duḥkhitā । ] [hā dhik kutra śayanīyaṃ racitaṃ padmāvatyāḥ । ]
[samudragṛhake kila śayyāstīrṇā । ] [tena hy agrato yāhi । ] [idaṃ samudragṛhakam । yāvad aham api śīrṣānulepanaṃ tvarayāmi । ] [aho akaruṇāḥ khalv īśvarā me । virahaparyutsukasyāryaputrasya viśramasthānabhūteyam api nāma padmāvaty asvasthā jātā । yāvat praviśāmi । aho parijanasya pramādaḥ । asvasthāṃ padmāvatīṃ kevalaṃ dīpasahāyāṃ kṛtvā parityajati । iyaṃ padmāvaty avasuptā । yāvad upaviśāmi । atha vānyāsanaparigraheṇālpa iva snehaḥ pratibhāti । tad asyāṃ śayyāyām upaviśāmi । kiṃ nu khalv etayā sahopaviśantyā adya prahlāditam iva me hṛdayam । diṣṭyāvicchinnasukhaniḥśvāsā । nivṛttarogayā bhavitavyam । athavaikadeśasaṃvibhāgatayā śayanīyasya sūcayati mām āliṅgeti । yāvac
chayiṣye । ] [ham āryaputraḥ na khalu padmāvatī । kin nu khalu dṛṣṭāsmi । mahān khalv āryayaugandharāyaṇasya pratijñābhāro mama darśanena niṣphalaḥ saṃvṛttaḥ । ] [diṣṭyā svapnāyate khalv āryaputraḥ । nātra kaścij janaḥ । yāvan muhūrtakaṃ sthitvā dṛṣṭiṃ hṛdayaṃ ca toṣayāmi । ] [ālapāmi bhartaḥ ālapāmi । ]
[nahi nahi duḥkhitāsmi । ] [itaḥ paraṃ kim । ] [ā apehi ahāpi viracikā । ] [ciraṃ sthitāsmi । tad gamiṣyāmi । athavā śayyāpralambitam āryaputrasya hastaṃ śayanīya āropya gamiṣyāmi । ]
tato vyaktaṃ na jānāmi bhūtārtho ayaṃ manorathaḥ ।। [ayi pratibuddho atrabhavān । ] [avihā vāsavadattā । cirāt khalūparatā vāsavadattā । ] dagdheti bruvatā pūrvaṃ vañcito asmi rumaṇvatā ।।
[avihā asambhāvanīyam etad na । ā udakasnānasaṅkīrtanena tatrabhavatīṃ cintayatā sā svapne dṛṣṭā bhavet । ] athāyaṃ vibhramo vā syād vibhramo hy astu me ciram ।। [bho vayasya etasmin nagare avantisundarī nāma yakṣiṇī prativasati । sā tvayā dṛṣṭā bhavet । ] cāritram api rakṣantyā dṛṣṭaṃ dīrghālakaṃ mukham ।।
svapne apy utpannasaṃsparśo romaharṣaṃ na muñcati ।। [medānīṃ bhavān anarthaṃ cintayitvā । catuḥśālaṃ praviśāvaḥ । ] yad yat sādhyam aripramāthajananaṃ tat tan mayānuṣṭhitaṃ tīrṇā cāpi balair nadī tripathagā vatsāś ca haste tava ।। vikīrṇabāṇogrataraṅgabhaṅge mahārṇavābhe yudhi nāśayāmi ।।
{niṣkrāntāḥ sarve } pañcamo aṅkaḥ । atha ṣaṣṭho aṅkaḥ । [ārya ahaṃ vijayā । ] [ārya adeśakālaḥ pratihārasya । ]
[śṛṇotv āryaḥ । adya bhartuḥ sūryamukhaprāsādagatena kenāpi vīṇā vāditā । tāṃ ca śrutvā bhartrā bhaṇitaṃ ghoṣavatyāḥ śabda iva śrūyate iti । ] [tatas tatra gatvā pṛṣṭaḥ kuto asyā vīṇāyā āgama iti । tena bhaṇitam asmābhir narmadātīre kūrcagulmalagnā dṛṣṭā । yadi prayojanam anayā upanīyatāṃ bhartre iti । tāṃ copanītām aṅke kṛṭvā mohaṃ gato bhartā । tato mohapratyāgatena bāṣpaparyākulena mukhena bhartrā bhaṇitaṃ dṛṣṭāsi ghoṣavati sā khalu na dṛśyata iti । ārya īdṛśo anavasaraḥ । kathaṃ nivedayāmi । ] [ārya iyaṃ nivedayāmi । eṣa bhartā sūryāmukhaprāsādād avatarati । tad ihaiva nivedayiṣyāmi । ] {ubhau niṣkrāntau } miśraviṣkambhaḥ ।
vihagagaṇarajovikīrṇadaṇḍā pratibhayam adhyuṣitāsy araṇyavāsam ।। uddiśya māṃ virahe paridevitāni vādyāntareṣu kathitāni ca sasmitāni ।। [alam idānīṃ bhavān atimātraṃ santapya । ] tāṃ tu devīṃ na paśyāmi yasyā ghoṣavatī priyā ।।
[yad bhavān ājñāpayati । ] [jayatu bhartā । eṣa khalu mahāsenasya sakāśād raibhyasagotraḥ kāñcukīyo devyāṅgāravatyā preṣitāryā vasundharā nāma vāsavadattādhātrī ca pratihāram upasthitau । ] [yad bhartājñāpayati । ] [etv etu bhartṛdārikā । ]
[jayatv āryaputraḥ । ] [āryaputra priyaṃ me jñātikulasya kuśalavṛttāntaṃ śrotum । ] [āryaputraḥ kiṃ mayā sahopaviṣṭa etaṃ janaṃ drakṣyati । ] [āryaputrasyāparaḥ parigraha ity udāsīnam iva bhavati । ]
[yad āryaputra ājñāpayati । āryaputra tāto vāmbā vā kin nu khalu bhaṇiṣyatīty āvigneva saṃvṛttā । ] bhāgyaiś calair mahad avāptaguṇopadhātaḥ putraḥ pitur janitaroṣa ivāsmi bhītaḥ ।। [na kiṃ śakyaṃ rakṣituṃ prāptakāle । ] [eṣa kāñcukīyo dhātrī ca pratihāram upasthitau । ]
[yad bhartājñāpayati । ] kiṃ nāma daiva bhavatā na kṛtaṃ yadi syād rājyaṃ parair apahṛtaṃ kuśalaṃ ca devyāḥ ।। [eṣa bhartā upasarpatv āryaḥ । ] [jayatu bhartā । ]
api rājā sa kuśalī mayā kāṅkṣitabāndhavaḥ ।। prāyeṇa hi narendraśrīḥ sotsāhair eva bhujyate ।। nidhanam api ca śrutvā tasyās tathaiva mayi svatā nanu yad ucitān vatsān prāptuṃ nṛpo atra hi kāraṇam ।। mama pravāsaduḥkhārtā mātā kuśalinī nanu ।।
[arogā bhaṭṭinī bhartāraṃ sarvagataṃ kuśalaṃ pṛcchati । ] [medānīṃ bhartātimātraṃ santaptum । ] evaṃ lokas tulyadharmo vanānāṃ kāle kāle chidyate ruhyate ca ।। kathaṃ sā na mayā śakyā smartuṃ dehāntareṣv api ।।
[āha bhaṭṭinī uparatā vāsavadattā । mama vā mahāsenasya vā yādṛśau gopālakapālakau tādṛśa eva tvaṃ prathamam evābhipreto jāmāteti । etan nimittam ujjayinīm ānītaḥ । anagnisākṣikaṃ vīṇāvyapadeśena dattā । ātmanaś capalatayānirvṛttavivāhamaṅgala eva gataḥ । atha cāvābhyāṃ tava ca vāsavadattāyāś ca pratikṛtiṃ citraphalakāyām ālikhya vivāho nirvṛttaḥ । eṣā citraphalakā tava sakāśaṃ preṣitā । etāṃ dṛṣṭvā nirvṛto bhava । ] aparāddheṣv api sneho yad asmāsu na vismṛtaḥ ।। [āryaputra citragataṃ gurujanaṃ dṛṣṭvābhivādayitum icchāmi । ] [paśyatu paśyatu bhartṛdārikā । ]
[ham atisadṛśī khalv iyam āryāyā āvantikāyāḥ । āryaputra sadṛśī khalv iyam āryāyāḥ । ] idaṃ ca mukhamādhuryaṃ kathaṃ dūṣitam agninā ।। [āryaputrasya pratikṛtiṃ dṛṣṭvā jānāmīyam āryayā sadṛśī na veti । ] [paśyatu paśyatu bhartṛdārikā । ]
[āryaputrasya pratikṛtyāḥ sadṛśatayā jānāmīyam āryayā sadṛśīti । ] [āryaputra asyāḥ pratikṛtyāḥ sadṛśīhaiva prativasati । ] [āryaputra mama kanyābhāve kenāpi brāhmaṇena mama bhaginiketi nyāso nikṣiptaḥ । proṣitabhartṛkā parapuruṣadarśanaṃ pariharati । tad āryāṃ mayā sahāgatāṃ dṛṣṭvā jānātv āryaputraḥ । ] parasparagatā loke dṛśyate rūpatulyatā ।।
[jayatu bhartā । eṣa ujjayinīyo brāhmaṇaḥ bhaṭṭinyā haste mama bhaginiketi nyāso nikṣiptaḥ taṃ pratigrahītuṃ pratihāram upasthitaḥ । ] [bhavitavyam । ] [yad bhartājñāpayati । ] [yad āryaputra ājñāpayati । ]
siddhe api nāma mama karmaṇi pārthivo asau kiṃ vakṣyatīti hṛdayaṃ pariśaṅkitaṃ me ।। [eṣa bhartā । ] [yad bhartājñāpayati । ] [etv etv āryā । priyaṃ te nivedayāmi । ]
[kiṃ kiṃ । ] [bhrātā te āgataḥ । ] [diṣṭyedānīm api smarati । ] [jayatv āryaputraḥ । ]
[ārya nīyatām idānīm āryā । ] [ammo bhartṛdārikā vāsavadattā । ] tannāīsi balād dhartuṃ rājadharmasya deśikaḥ ।। [jayatv āryaputraḥ । ]
anayāpy evam evāhaṃ dṛṣṭayā vañcitas tadā ।। bhavadyatnaiḥ khalu vayaṃ majjamānāḥ samuddhṛtāḥ ।। [aho āryā khalv iyam । ārye sakhījanasamudācāreṇājānatyātikrāntaḥ samudācāraḥ tac chīrṣeṇa prasādayāmi । ] [uttiṣṭhottiṣṭhāvidhave uttiṣṭha । arthisvaṃ nāma śarīram aparādhyati । ]
mahīm ekātapatrāṅkāṃ rājasiṃhaḥ praśāstu naḥ ।। ṣaṣṭho aṅkaḥ । iti svapnanāṭakam avasitam ।