ākampakāni śirasaś ca mahā-kavīnāṃ teṣāṃ samuccayam anargham ahaṃ vidhāsye ।। utsṛṣṭāmbara-dṛṣṭa-vigraha-bharā yasya smarāgresarā mārā māra-vadhū-stanāś ca na dadhuḥ kṣobhaṃ sa vo avyāj jinaḥ ।। sa trailokya-guruḥ sudustara-bhavākūpāra-pāraṅgato māra-vyūha-jaya-pragalbha-subhaṭaḥ śāstā tava stān mude ।। yas tu kṣāntyā śamayati śataṃ manmathādīna-rātīn kalyāṇaṃ vo diśatu sa muni-grāmaṇīr arka-bandhuḥ ।।
saṅgha-śriyaḥ । durvāra-māra-parivāra-balāvalepakalpānta-saṃtata-payaḥ-prasarair ahāryaḥ ।। saṃsāra-bhitti-bhiduro bhava-kanda-kandukandarpa-darpa-dalana-vyasanī munīndraḥ ।। te maulau bhavatāṃ milantu jagatī-rājyābhiṣekocitasrag-bhedā abhaya-pradāna-caraṇa-preṅkhan-nakhāgrāṃśavaḥ ।।
deyāt tubhyaṃ avārtha-vīrya-viṭapaḥ kṣānti-prasūnodgamaḥ succhāyaḥ ṣaḍ-abhijña-kalpa-viṭapī-saṃbodha-bījaṃ phalam ।। etau śrīdhara-nandinaḥ । yas tv enaṃ sabalaṃ ca jetum abhitas tat-kampa-mātraṃ bhruvornārebhe sugatas tu tad-guṇa-kathā stambhāya naḥ kevalam ।। kumudākara-mateḥ ।।
ke apy utkarṣaṃ stuvanti smaram api jayatas tad vadāmaḥ kim asmin yo bhasmāsīt kaṭākṣa-jvalana-kaṇikayā drāg umā-kāmukasya ।। āsīd adbhuta-maulir atra-militāṃ vyāttānana-cchāyikām ālokyātmana eva māra-sumaṭaḥ paryasta-dhairyodayaḥ ।। āśliṣyan-madhu-lampaṭāli-nivahasyoccair mithaś cumbanair vyākoṣaḥ kusumāñjalir diśatu vaḥ śreyo nijāyārpitaḥ ।। sukhaṃ tad vaḥ śāstur diśatu śivam ajñāna-rajanīvyavacchedodgacchan mahima-ghana-saṃdhyātapa iva ।।
mārasyāpi śarair abhedya-hṛd iti śraddhābhara-prahvayā pāyād vaḥ sphuṭa-bāṣpa-kampa-pulakaṃ ratyā jino vanditaḥ ।। vandārutridaśaudharatramukuṭotsarpat-prabhā-pallavapratyunmīlad-apūrva-cīvara-paṭaḥ śākyo muniḥ pātu vaḥ ।। vasu-kalpasya । itīvainān nūnaṃ ya iha sumano astratvam anayat sa vaḥ śāstā śastraṃ diśatu daśa-diṅ-māra-vijayī ।।
।। madhūdrāṇāṃ nidrābhiduram apamudrādbhutamudaś cakorān bibhrāṇaṃ sarasiruha-pāṇer avatu vaḥ ।। buddhākara-guptasya । jayati sita-gabhasti-stoma-śubhrānana-śrīḥ sahaja-guru-dayārdrālokano lokanāthaḥ ।।
śrīmat-potalake gabhīra-vivṛti-dhvāna-pratidhvānite sāndra-svāṃśu-caya-śriyā valayito lokeśvaraḥ pātu vaḥ ।। tṛṣārtānām īṣad vitataṃ adharāntaḥ prati gatipraṇālībhiḥ pañcābhavad iti kiṃ anyad bhuja-karāt ।। ravim iva dhṛtāmitābhaṃ kavim iva surasārtha-viracita-stotram । madhum iva saṃbhṛta-karuṇaṃ vidhum iva nāthaṃ kha-sarpaṇaṃ vande ।।
udarasyedam aṇutvaṃ sahaja-gurutvaṃ yadi nedaṃ hṛdayasya । svārthe katham alasatvaṃ katham anusatvaṃ hita-karaṇe matir asya ।। ity unnīya vidhor abhīti-vihasad yat saṃnidhiṃ sādhvagān nūnaṃ nīrajam astu vaḥ śiva-dive tad lokanāthānanam ।। maharṣer yasyendu-dyuti-ghaṭita-mūrter iva sa vaḥ klamaṃ bhindyād dadyāt praśama-sukha-pīyūṣa-laharīm ।।
।। iti lokeśvara-vrajyā ।। ।। niryat-pāda-nakhonmukhāṃśu-visara-srag-danturaḥ smaryatāṃ mañjuśrīḥ sura-mukta-mañjari-śikhā-varṣair ivābhyarcitaḥ ।। trāsa-tyakta-sva-parṇāstṛta-sura-ghṛṇayevālasat-pāda-vṛndas tāraugha-pluṣṭa-bhānur jagad avatu naṭad-bhairavātmā kumāraḥ ।।
nānā-vidhaṃ sura-vadhūbhir itīkṣito vaḥ pāyāc ciraṃ sugata-vaṃśa-dharaḥ kumāraḥ ।। yo vandamānam abhiṣiñcati dharma-rājye jāgartu vo hita-sukhāya sa mañju-vajraḥ ।। mamābhyarṇe dhārṣṭyāc carati punar indīvaram iti krudhevedaṃ prāntāruṇam avatu vo locana-yugam ।। ।।
trīn kālān iva vīkṣituṃ vahati yo visphūrjad-akṣṇāṃ trayaṃ sa traiguṇya-paricchedo vijayate devas triśūlāyudhaḥ ।। vasukalpa-dattasya ।। namronnamra-bhujaṅga-puṅgava-guṇa-vyākṛṣṭa-bāṇāsanakṣiptāstrasya puradruho vijayate saṃdhāna-sīmāśramaḥ ।। murāreḥ ।
yo bimba-pratipūraṇāya vidhṛto niṣpīḍya saṃdaṃśikāyantre śaiva-lalāṭa-locana-śikhā-jvālābhir ābarhyate ।। ity āhur militāḥ parasparam amūr yasmin praśāntiṃ gate kapāntāra-bhaṭī-naṭasya bhavatāt tad vaḥ śriye tāṇḍavam ।। itthaṃ saṃkucad-ambajānukaraṇa-vyājopanītāñjaleḥ śambhor vañcita-pārvatī-kamucitam saṃdhyārcanaṃ pātu vaḥ ।। kopas te mayi niṣphalaḥ priyatame sthāṇau phalaṃ kiṃ bhaved itthaṃ nirvacanīkṛto dayitayā śambhuḥ śivāyās tu vaḥ ।।
naman janmany asminn aham atanur agre apy anatibhāṅ maheśa kṣantavyaṃ tad idam aparādha-dvayam api ।। muñjasya । maināko api gabhīra-nīra-viluṭhan pāṭhīna-pṛṣṭhocchalac chaivālāṅkura-koṭi-koṭara-kuṭī-kuḍyāntare nirvṛtaḥ ।। yasya sphāra-phaṇā-maṇau nilayanāt tiryak-kalaṅkākṛtiḥ śeṣaḥ so apy agamad yad-aṅgada-padaṃ tasmai namaḥ śambhave ।।
vallaṇasya । ujjṛmbhā babhru-netra-dyutim asakṛd-asṛk-tṛṣṇayālokayantyaḥ pāntu tvāṃ nāga-nāla-grathita-śava-śiraḥ-śreṇayo bhairavasya ।। daṃṣṭrācandra-prabhābhiḥ prakaṭita-subṛhattālu-pātāla-mūlaṃ śambhor vaktraṃ suvaktra-tritaya-bhaya-karaṃ hantv adhaṃ dakṣiṇaṃ vaḥ ।। śreyāṃsi vo diśatu tāṇḍavitasya śambhor ambhodharāvali-ghana-dhvanir aṭṭahāsaḥ ।।
saṅghamitrasya । pāyād vo ghana-tāṇḍava-vyatikara-prāg-bhāra-kheda-skhaladbhogīndra-ślatha-piṅgalotkaṭa-jaṭājūṭaṃ śiro dhūrjaṭeḥ ।। gaurī-pādānataḥ śambhur jayatv ekādaśaḥ svayam ।। pāntu tvām akaṭhora-ketaka-śikhā-saṃdigdha-mugdhendavo bhūteśasya bhugaṅga-valli-valaya-sraṅ-naddha-jūṭā jaṭāḥ ।।
sa jayati gāṅga-jalaughaḥ śambhor uttuṅga-mauli-viniviṣṭaḥ । majjati punar unmajjati candra-kalā yatra śapharīva ।। sravan-mandākinyāḥ prati-divasa-siktena payasā kapālenonmuktaḥ sphaṭika-dhavalenāṅkura iva ।। kasyacit ।
avocad yaṃ paśyedty avatu sa śivaḥ sā ca girijā sa ca krīḍā-candro daśana-kiraṇāpūrita-kalaḥ ।। vararuceḥ । trailokya-nagarārambhamūla-stambhāya śambhave ।। kasyacit ।
āliṅgan yo avadhūtas tripura-yuvatibhiḥ sāśru-netrotpalābhiḥ kāmīvārdrāparādhaḥ sa dahatu duritaṃ śāmbhavo vaḥ śarāgniḥ ।। yeṣām ucchalatāṃ javena jhagiti vyūheṣu bhūmībhṛtām uḍḍīneṣu viḍaujasā punar asau dambholir ālokitaḥ ।। majja-prāye aṅga-bhāge jhagiti rati-pater jājvalan projjvala-śrīr aśreyo vyasyatād vastrinayana-nayanopāntavānto hutāśaḥ ।। dhatte atyadbhuta-vismayena dharayā dhūtasya kānta-tviṣo lolat-kuntala-kuṇḍalasya śirasaḥ śobhāṃ sa vo dhūrjaṭiḥ ।।
mṛdur lekhākoṇe raya-vaśa-vilolasya śaśinaḥ punīyād dīrghaṃ svo hara-śirasi gaṅgā-kala-kalaḥ ।। viśvaṃ srakṣyati rakṣati kṣitim apām īśiṣyate śiṣyate nāgau rāgiṣu raṃsyate syati jagan nirvekṣyati dyām iti ।। bhojadevasya । saṃdhyevārdra-mṛṇāla-komala-tanor indoḥ sahasthāyinī pāyād vas taruṇāruṇāṃśu-kapiśā śambhor jaṭā-saṃhatiḥ ।।
saṃtrāsān niḥsarantyāpy avirata-visarad-dakṣiṇārdhānu-bandhād atyaktāyādri-putryā tirpurahara-jagat-kleśa-hantre namas te ।। ātmany ātmānam eva vyapagata-karaṇaṃ paśyatas tattva-dṛṣṭyā śambhor vaḥ pātu śūnya-kṣaṇa-ghaṭita-laya-brahma-lagnaḥ samādhiḥ ।। nyañcadbhūtsarpad-agni-skhalad-akhila-giritvaṅgad-uttāla-maulisphūrjac-candrāṃśu-niryan-nayana-rucira-sajjāhnavī-nirjharaḥ vaḥ ।। mātraivaṃ prahite guhe vighaṭayaty ākṛṣya saṃdhyāñjaliṃ śambhor bhagna-samādhi-ruddha-rabhaso hāsyodgamaḥ pātu vaḥ ।।
yogeśvarasya । gaurīṃ nartayataḥ sva-vaktra-murajenāmbhodhara-dhvāninā śambhor vaḥ sukhayantu lambhita-layacchedāhatās tālikāḥ ।। tasyaiva । ālokya tripurāvarodhana-vadhū-vargasya dhūma-dhvajaṃ hasta-srasta-śarāsano vijayate devo dayārdrekṣaṇaḥ ।।
vṛṣaḥ śāṭhyaṃ kṛtvā vilikhati khurāgreṇa nayanaṃ yadā śambhuś cumbaty acala-duhitur vaktra-kamalam ।। muṇḍālī-kuhara-prasarpad-anilāsphāla-pramukta-dhvaniḥ prāvṛṭ-kāla ivoditaḥ śiva-śiro-meghaḥ śivāyāstu vaḥ ।। gaurī-mukha-tiraskāralajjayeva na vardhate ।। mauli-svīkṛta-jāhnavīka iti ca prāptābhyasūyaṃ haraḥ pārvatyā sabhayaṃ bhujaṅga-valayīty ālokitaḥ pātu vaḥ ।।
phaṇini śikhi-graha-kupite śikhini ca tad-deha-valayitākulite । avatād vo hara-guhayor ubhaya-paritrāṇa-kātaratā ।। daityādhīśāṅganānāṃ jaghana-parisare lākṣika-kṣauma-lakṣmīr aśreyāṃsi kṣiṇotu tripura-hara-śarodgāra-janmānalo vaḥ ।। maṅgalasya ।
saptāmbhonidhi-janma-caṇḍa-laharī-majjan-nabho-maṇḍalatrāsa-trasta-surāṅganā-kalakala-vrīḍā-vilakṣo haraḥ ।। purāriḥ saṃvṛṇvan vigalad-upasaṃvyānam ajine punītād vaḥ smera-kṣiti-dhara-sutāpāṅga-viṣayaḥ ।। yaḥ śaktyā samalaṃkṛto api śaśinaṃ śrī-śailajāṃ svardhunīṃ dhatte kautuka-rāja-nīti-nipuṇaḥ pāyāt sa vaḥ śaṅkaraḥ ।। ।।
avyād vo hata-dundubhi-svana-ghana-dhvānātiriktas tayor anyonya-pracalāsthit-pañjara-raṇat-kaṅkāla-janmā ravaḥ ।। yogeśvarasya । rakṣatu vaḥ stana-yugalaṃ hari-kari-kumbhānukāri giri-guhituḥ । śaṅkara-dṛḍha-kaṇṭha-graha-pīḍana-bhasmāṅga-rāga-vicchuritam ।।
pātāla-pratimalla-galla-vivara-prakṣipta-saptārṇavaṃ vande nandita-nīlakaṇṭha-pariṣad-vyakta-rddhi vaḥ krīḍitam ।। brahmann unnaya dūram ātma-sadanaṃ devasya me nṛtyataḥ śambhoḥ saṃkaṭam etad ity avatu vaḥ protsāraṇā nandinaḥ ।। romāñcaḥ katham eṣa devi bhagavan gaṅgāmbhasāṃ śīkarar itthaṃ bhartari bhāva-gopana-parā gaurī ciraṃ pātu vaḥ ।। kālaḥ kṛttiṃ nibadhnāty upanayati kare kāla-rātriḥ kapālaṃ śambhor nṛtyāvatāre pariṣad iti pṛthag vyāpṛtā vaḥ punātu ।।
ity uktvā nīyamānaḥ sukhayatu vṛṣabhaḥ pārvatī-pāda-mūle paśyann akṣair vilakṣaṃ valita-gala-calat-kambalaṃ tryambakaṃ vaḥ ।। abhinandasya । amba dviguṇa-gambhīre bhāgīrathi namo astu te ।। udyātān apahāya vigraham iha srotaḥ-pratīpān api srotas tīvrataratvarā gamayati drāg brahmalokaṃ janān ।।
premollāsāj jayati madhuraṃ sasmitābhir vadhūbhir gaurī-mātuḥ kim api kim api vyāhṛtaṃ karṇa-mūle ।। pratyutsarpad-vimala-kiraṇair yais tirodhānam indor devyāḥ sthāṇau caraṇa-patite te nakhāḥ pāntu viśvam ।। dakṣasya । kintu prema-stimita-madhura-snigdha-mugdhā na dṛṣṭir dṛṣṭety antaḥkaraṇam asakṛt tāmyati tryambakasya ।।
bhagīrathasya । yasyoddaṇḍita-śuṇḍa-puṣkara-marud-vyākṛṣṭa-sṛṣṭaṃ muhus tārā-cakraṃ udakta-śīkara-pṛṣal-līlām ivābhyasyati ।। gaṇḍoḍḍīnāli-mālā-mukharita-kakubhas tāṇḍave śūla-pāṇer vaināyakyaś ciraṃ vo vadana-vidhutayaḥ pāntu cītkāra-vatyaḥ ।। bhavabhūteḥ ।
jagat tat taj jātaṃ sakala-nara-nārī-mayam iti pratītiṃ kurvāṇo jayati śikhi-bhartur gaja-mukhaḥ ।। bhava-jaladhi-jalāvalamba-yaṣṭir mahiṣa-mahāsura-śaila-vajra-dhārā । hara-hṛdaya-taḍāga-rāja-haṃsī diśatu śivaṃ jagataś ciram ।। śūlāhata-mahiṣāsura-rudhira-cchuritādharāmbarā gaurī ।
puṣpavatīva sa-lajjā hasita-hara-nirīkṣitā jayati ।। unmāda-smita-roṣa-lajjitam asau gauryā kathaṃcic cirād vṛddha-strī-vacanāt priye vinihitaḥ puṣpāñjaliḥ pātu vaḥ ।। bhāsasya । śikhipatir atidurlaḍitaḥ pitror abhilaṣati madhyam adhiśayitum ।
tāv apy eka-śarīrāv iti viṣamāśaś ciraṃ jayati ।। keyaṃ ko ayaṃ kiṃ etad yuvatir atha pumān vastu kiṃ syāt tṛtīyaṃ śambhoḥ saṃvīkṣya rūpād apasarati guhaḥ śaṅkitaḥ pātu yuṣmān ।। sadyaḥ sītkāra-kārī jala-jaḍima-raṇa-hanta-paṅktir guho vaḥ kampī pāyād apāyāj jvalita-śikhi-śikhe cakṣuṣi nyasta-hastaḥ ।। bāṇasya ।
raktāmbhoja-dhiyā ca locana-puṭaṃ lālāṭam udghāṭayan pāyād vaḥ pitur aṅka-bhāk śiśu-jana-krīḍonmukhaḥ ṣaṇ-mukhaḥ ।। balabhadrasya । calad-barha-cchatra-śriyam iva dadhāno atirucirām avighnaṃ herambo jagad-agha-vighātaṃ ghaṭayatu ।। ābhāti yo daśana-śūnya-mukhaika-deśadehārdha-hārita-vadhūka ivaka-dantaḥ ।।
ekaṃ trīṇi navāṣṭa sapta ṣaḍ-ativyastāsta-saṃkhyā-kramā vācaḥ śaktidharasya śaiśava-kalāḥ kurvantu vo maṅgalam ।। antarhāsa-pināki-pāṇi-yugala-sphālollasac-cetasas tan-mūrdhekṣaṇa-tarpitasya hasitaṃ pāyāt kumārasya vaḥ ।। ity antaḥparibhāvayan bhagavato dīrghaṃ dhiyaḥ kauśalaṃ kūṣmāṇḍo dhṛti-saṃbhṛtām anudinaṃ puṣṇāti tunda-śriyam ।। ity evaṃ barhināthe kathayati sahasā bhartṛ-bhikṣā vibhūṣā vaiguṇyodvega-janmā jagad avatu ciraṃ hāravo bhṛṅgirīṭeḥ ।।
ity ādau paricintitaṃ pratimuhus tad-bhṛṅgi-kūṣmāṇḍayor anyonya-pratikūlam īśa-śivayoḥ pāṇigrahe pātu vaḥ ।। tvāṃ pātu mañjarita-pallava-karṇapūralobha-bhramad-bhramara-vibhrama-bhṛt-kaṭākṣaḥ ।। gaurīṃ hasta-yugena ṣaṇ-mukha-vaco roddhuṃ nirīkṣyākṣamāṃ vailakṣyāc caturāsya-niṣphala-parāvṛttiś ciraṃ pātu vaḥ ।। bhartur bhūta-gaṇāya gotra-jaratī-nirdiṣṭa-mantrākṣarā rakṣatv adri-sutā vivāha-samaye prītā ca bhītā ca vaḥ ।।
rājaśekharasya । ity anyonya-viruddha-ceṣṭitam idaṃ paśyan nija-svāmino bhṛṅgī sāndra-śirāvanaddha-paruṣaṃ dhatte asthi-śeṣaṃ vapuḥ ।। ।। iti śiva-gaṇa-vrajyā ।। ।।
krīḍā-kroḍa-tanor navendu-viśade daṃṣṭrāṅkure yasya bhūr bhāti sma pralayābdhi-palvala-talotkhātaika-mustākṛtiḥ ।। vākpatirājasya । yat-saṃskāra-kalānuvartana-vaśād velā-chalenāmbhasāṃ yātāyātam ayantritaṃ jala-nidher nādyāpi viśrāmyati ।। yābhyām ardha-vibodha-mugdha-madhura-śrīr ardha-nidrāyito nābhī-palvala-puṇḍarīka-mukulaḥ kamboḥ sapatnī-kṛtaḥ ।।
kim adhikaraṇā kīdṛk kasya vyavasthitir ity asāvudaram aviśad draṣṭuṃ tasmai jagan-nidhaye namaḥ ।। murārer etau । devi tvaṃ parihāsa-keli-kalahe anantā tvam evety asau smero vallava-sundarīm avanamac chauriḥ śriyaḥ vaḥ kriyāt ।। vākpatirājasya ।
mugdhe ahaṃ madhusūdano vraja latāṃ tām eva puṣpāsavām itthaṃ nirvacanīkṛto dayitayā hrīṇo hariḥ pātu vaḥ ।। śubhaṅkarasya । mlāyantyā vana-mālayā parigataḥ śrānto api ramyākṛtir gopa-strī-nayanotsavo vitaratu śreyāṃsi vaḥ keśavaḥ ।। kasyacit ।।
niryāto vadanena kukṣi-vasateḥ patyus talād arṇasāṃ śaṅkho apatya-paramparāvṛta iva śreyāṃsi puṇātu vaḥ ।। sa jayaty ādi-varāho daṃṣṭrāniṣpiṣṭa-kula-giri-kaseruḥ । yasya puraḥ sura-kariṇaḥ sāṅkura-māṣopamā jātāḥ ।। yair vyāvṛtya patadbhir aurva-śikhinas tejo-jaṭālaṃ vapuḥ pānādhmāna-vaśād arocaka-rujaś cakre cirasyāspadam ।।
dvijasya śamino mama tribhuvanaṃ tad ity āśayo harer jayati nihnutaḥ prakaṭitaś ca vakroktibhiḥ ।। ity ākūta-juṣaḥ śriyaṃ jala-nidher ardhotthitāṃ paśyato vācontaḥ-sphuritā bahir vikṛtibhir vyaktā hareḥ pātu vaḥ ।। punātu bhavato harer amara-vairi-nāthorasi kvaṇatkaraja-pañjara-krakaca-kāṣa-janmānalaḥ ।। vākpater etau ।
nakṣatra-karbura-viyat-pratirodhi-nindadunnidra-kairava-taḍāgam uro murāreḥ ।। sa tu vinihita-grīvākāṇḍaḥ kaṭāha-puṭāntare svapiti bhagavān kūrmo nidrābharālasa-locanaḥ ।। lāvaṇyasya mahā-nidhī rasikatāṃ lakṣmī-dṛśos tanvatī yuṣmākaṃ kurutāṃ bhavārti-śamanaṃ netre tanur vā hareḥ ।। yasminn uddharati śrutīḥ pṛthutarād oṅkāra-sāra-dhvaner madhye-sindhu viyan-mayo jala-mayaḥ stambhas tv abhūd ambare ।।
gātrāpavṛtti-bhara-kharvita-śeṣam avyād avyāhataṃ murajitaḥ kṛtaka-prasuptam ।। na dṛṣṭo bhāṇḍīre taṭa-bhuvi na govardhana-girer na kālindyāḥ kūle na ca nicula-kuñje muraripuḥ ।। vyaktaḥ stambhān naraharir abhūd dānavaṃ dārayiṣyann ity uktasya smitam udayate devakī-nandanasya ।। śatānandasya ।
pātrāvāpti-samutsukena balinā sānandam ālokitaṃ pāyād vaḥ krama-vardhamāna-mahimāścaryaṃ murārer vapuḥ ।। bhūyas tat-kāla-kānti-dviguṇita-surata-prītinā śauriṇā vaḥ śayyām ālambya nītaṃ vapur alasa-lasad-bāhu lakṣmyāḥ punātu ।। itthaṃ yad-vadana-stana-dvaya-valad-romāvalīṣu bhramaḥ kṣīrābdher mathane abhavad-diviṣadāṃ lakṣmīr asāv astu vaḥ ।। kasyacit ।।
sisīdhu mu-mu-muñca me pa-pa-pa-pāna-pātre sthitaḥ mada-skhalitam ālapan hala-dharaḥ śriyaḥ vaḥ kriyāt ।। puruṣottama-devasya । cāpaṃ cāpaṃ na khaḍgaṃ tvaritataram aho karkaśatvaṃ nakhānām itthaṃ daityādhirājaṃ nija-nakha-kuliśair jaghnivān yas sa vo avyāt ।। śrī-vyāsa-pādānām ।
darpa-sphūrjan-mahokṣa-dvaya-samara-rasābaddha-dīrghānurāgaḥ krīḍā-gopāla-mūrtir muraripur avatād ātta-gorakṣa-līlaḥ ।। śrī-sonnokasya । vicintya yeṣāṃ caritaṃ surārayaḥ priyā-nakhebhyo api rateṣu bibhyati ।। itthaṃ vyāhṛta-pūrva-janma-viraho yo rādhayā vīkṣitaḥ serṣyaṃ śaṅkitayā sa vaḥ sukhayatu svapnāyamāno hariḥ ।।
śubhāṅkasya ।; skmsauka pvpadyā ) ye ca dhyānānubandha-cchala-mukula-dṛśā vedhasā naiva dṛṣṭās te lakṣmīṃ narmayanto nidhuvana-vidhayaḥ pāntu vo mādhavasya ।। nāgāṅgaṃ moktum icchoḥ śayanaṃ uru-phaṇā-cakravālopadhānaṃ nidrā-cchedābhitāmrā ciram avatu harer dṛṣṭir ākekarā vaḥ ।। prāptāḥ pātāla-paṅke na luṭhanaratayaḥ potramātropayukte yenoddhāre dharitryāḥ sa jayati vibhutā-vighniteccho varāhaḥ ।।
vākpatirājasya । tvaṅgan-niṣṭhura-pṛṣṭha-roma-khacita-brahmāṇḍa-bhāṇḍa-sthite yasyotsphāla-kutūhalena katham apy aṅgeṣu jīrṇāyitam ।। raghunandasya । ye rādhā-smṛti-sākṣiṇaḥ kamalayā sāsūyam ākarṇitā gāḍhāntar-davathoḥ pratapta-saralāḥ śvāsā hareḥ pāntu vaḥ ।।
itthaṃ nābhi-vinirgatena sa-śiraḥ-kampādbhutaṃ vedhasā yasyāntaś ca bahiś ca dṛṣṭam akhilaṃ trailokyam avyāt sa vaḥ ।। vākpati-rājasya । ity uktvā phaṇa-bhṛt phaṇāmaṇi-gatāṃ svām eva matvā tanuṃ nidrā-ccheda-karaṃ harer avatu vo lakṣmyā vilakṣa-smitam ।। ity anya-vyapadeśa-gupta-hṛdayaḥ kurvan viviktaṃ vrajaṃ devaḥ kāraṇa-nanda-sūnur aśivaṃ kṛṣṇaḥ sa muṣṇātu vaḥ ।।
bhītānandita-vismitena viṣamaṃ nandena cālokitaḥ pāyād vaḥ kara-padma-susthita-mahā-śailaḥ salīlo hariḥ ।। sohnokasya । vyāvalgad-valavad dhiraṇyakaśipu-kroḍa-sthalī-pāṭanaspaṣṭa-prasphuṭad-asthi-pañjara-rava-krūrā nakhāḥ pāntu vaḥ ।। dor-daṇḍo asau jayati jayinaḥ śārṅgiṇo mandarādrigrāva-śreṇinikaṣamasṛṇa-kṣuṇṇakeyūra-patraḥ ।।
bhagīrathasya । harer apara-keśari-kṣubhita-cetasaḥ pātu vaḥ saroṣa-lalitādhara-bhrukuṭi-bhaṅga-bhīmaṃ mukham ।। ity uktasya yaśodayā murāripor avyāj jaganti sphuradbimboṣṭha-dvaya-gāḍha-pīḍana-vaśād avyakta-bhāvaṃ smitam ।। yasyodara-sthita-jagat-traya-bīja-kośanirgacchad-aṅkura-śikheva vibhāti daṃṣṭrā ।।
dvīpāḥ patrāṇi meghā madhupakulam abhūt tārakā-garbha-dhūlir yasyaitan-nābhi-padmaṃ bhuvanam iti sa vaḥ śarma devo dadhātu ।। halāyudhasya । asita-sicaya-prānta-bhrāntyā muhur muhur utkṣipan jayati janita-vrīḍā-namra-priyā-hasito hariḥ ।। iti viṣṇu-vrajyā ।।
।। so avyād uttapta-kārtasvara-sarala-śara-spardhibhir dhāma-daṇḍair uddaṇḍaiḥ prāpayan vaḥ pracuratama-tamaḥ-stomam astaṃ samastam ।। śuka-tuṇḍa-cchavi savituś caṇḍa-rucaḥ puṇḍarīka-vana-bandhoḥ । maṇḍalam uditaṃ vande kuṇḍalam ākhaṇḍalāśāyāḥ ।।
vidyāyāḥ ।। saṃsāra-sāgara-samutkramiyogisārthaprasthāna-pūrṇa-kalasāya namaḥ savitre ।। varāha-mihirasya ।। arkālokaḥ kriyād vo mudaṃ udaya-śiraś cakravālālavālād udyad-bāla-pravāla-pratima-rucir ahaḥ-pādapa-prāk-pravālaḥ ।।
mayūrasya । ।। iti sūrya-vrajyā ।। ।। apy ete sahakāra-saurabha-muco vācālitāḥ kokilair āyānti priya-viprayukta-yuvatī-marma-cchido vāsarāḥ ।।
saṅgha-śrīyaḥ । paśyaite taravo api sundari jarat-patra-vyayānantarodbhinna-pāṭala-koṭi-saṃpuṭa-dala-prādurbhavat-kuḍmalāḥ ।। malaya-mahī-dhara-pavanaḥ kala-kaṇṭha-kala-dhvanir nikuñja-latāḥ । utkalikā utkalikāś cetasi janayanti lokasya ।।
āmṛṣṭo muhur īkṣito muhur abhighrāto muhur loṭhitaḥ pratyaṅgaṃ ca muhuḥ kṛto mṛgadṛśā kiṃ kiṃ na cūtāṅkuraḥ ।। kvāpi kvāpi madākulākulatayā kāntāparādha-grahagranthi-ccheda-samudyataṃ ca hṛdayaṃ dolāyate subhruvām ।। eteṣām api paśya kiṃśukataroḥ patrair abhinna-tviṣāṃ puṣpa-bhrāntibhir āpatanti sahasā cañcūṣu bhṛṅgāṅganāḥ ।। rājaśekharasya ।
yāḥ kṛcchrād abhilaṅghya lubdhaka-bhayāt tair eva reṇūtkarair dhārā-vāhibhir asti lupta-padavī-niḥśaṅkam eṇī-kulam ।। dalati kalikā cautī nāsmin tathā mṛga-cakṣuṣāṃ atha ca hṛdaye māna-granthiḥ svayaṃ śithilāyate ।। ity āśokī jagati sakale vallarī cīrikeva prāptārambhe kusuma-samaye kāla-devena dattā ।। candraṃ sundarayanti mukta-tuhina-prāvārayā jyotsnayā vardhante ca vivardhayanti ca muhus te amī smaraṃ vāsarāḥ ।।
śiñjal-lola-bhramara-valayaḥ kānanālī-vadhūnāṃ sadyaḥ kunda-smita-bṛhatikāḥ pūrṇa-pātrī-karoti ।। prārabdhe timire vasanta-samaya-kṣoṇīpater bhrāmyataḥ prasnigdhā parito dhṛteva kalikā-dīpāvaliś campakaiḥ ।। atha ca savituḥ śītollāsaṃ lunanti marīcayo na ca jaṭharatām ālambante klamodaya-dāyinīm ।। bhṛṅgā-laṅghita-koṭi kiṃśukam idaṃ kiṃcid vivṛntāyate māñjiṣṭhair mukulaiś ca pāṭalitaror anyaiva kācil lipiḥ ।।
rājaśekharasya । kiṃ ca trīṇi jaganti jiṣṇu-divasair dvitrair manojanmano devasyāpi cirojjhitaṃ yadi bhaved abhyāsa-vaśyaṃ dhanuḥ ।। kiṃ ca svāśraya-saṃbhṛta-prathimasu cchāyātapāṅgeṣv ayaṃ lokaḥ stoka-raso adya na kvacid api svacchandam ānandati ।। gambhīra-krama-pañcamonmada-pika-dhvānocchalad-gītayaḥ pratyujjīvita-manmathotsava iva krīḍanty amū bhūruhaḥ ।।
prāg eva jaitram astraṃ sahakāra-latā smarasya cāpabhṛtaḥ । kiṃ punar analpa-nipatita-madhukara-viṣa-kalka-lepena ।। eṣo ahaṃ muditāli-kokila-kulaṃ kurvan vanaṃ prāptavān yuṣmābhiḥ priya-kāminī-parigataiḥ sthātavyam asmād iti ।। yeṣām akṣi-nibhena bhānti bhagavad-bhūteśa-netrānalajvālā-jāla-karāli-tāsamaśarāṅgāra-sphuliṅgā iva ।।
kiṃśuka-kalikāntar-gata-candra-kalā-sphardhi keśaraṃ bhāti । rakta-nicolaka-pihitaṃ dhanur iva jatu-mudritaṃ vitanoḥ ।। kiṃ cānyat kusumāyudho adya bhagavān dhatte sa-garvaṃ dhanur jyām unmārṣṭi ca pañcabhiś ca viśikhair jetuṃ jagad vāñchati ।। tenāliṅgita-mātra eva vidhivat prādur-bhavan nirbharakrīḍā-kūta-kaṣāyitena manasā loko ayam unmādyate ।।
kiṃ cāṣāḍha-girer anaṅga-vijaya-prastāvanā-paṇḍitaḥ svairaṃ sarpati bāla-candana-latā-līlā-sakho mārutaḥ ।। saṃtāpārthaṃ katham itarathā pāntha-sīmantinīnāṃ puṣpa-vyājād visṛjati śikhā-śreṇim udgāḍha-śoṇām ।। sarvāṅgīṇo bakula-rajasā piñjareṇoparāgaḥ straiṇo yūnāṃ bhavatu rataye veśa-sarvābhisāraḥ ।। sīmantinyaḥ kusuma-dhanuṣā baddha-sakhyasya māsaḥ snigdha-smerair mukham adhiguṇaṃ dṛṣṭipātaiḥ pibanti ।।
śikī-mukhair adya manojña-pakṣair viṣopalepād iva kajjalābhaiḥ । nitānta-pūrṇā mucakundakoṣā vibhānti tūṇā iva manmathasya ।। snehaṃ sravanti taravaḥ pañcāpi kṣipati mārgaṇān madanaḥ । parimukta-kaṇṭha-rodhaḥ para-puṣṭaḥ kṣarati mādhuryam ।।
saṃkucitā iva pūrvaṃ durvāra-tuṣāra-janita-jaḍi-mānaḥ । saṃpraty uparamati hime kramaśo divasāḥ prasāra-juṣaḥ ।। duḥśliṣṭa-durlakṣya-palāśa-saṃdhīny āpāṭalāgrāṇi harinti mūle । kuśeśayānāṃ śukaśāvabhāṃsi prādurbabhūvur navakuḍmalāni ।।
parimalita-haridrān saṃprati drāviḍīnāṃ nava-nakha-pada-tiktān ātapaḥ svedabindūn ।। eko loke kathayati narasyeṣṭa-jāte nisargaṃ nāryāḥ puṃsi sthitim anuguṇāṃ śaṃsati spaṣṭam anyā ।। tataḥ strīṇāṃ hanta kṣamam adhara-kāntiṃ kalayituṃ samantān niryāti sphuṭa-subhaga-rāgaṃ kisalayam ।। re saṃpraty apavitram atra pathikāḥ sārambham ujjṛmbhate cūto dūta ivāntakasya kalikā-jāla-sphurat-pallavaḥ ।।
ito asty eṣa śrīmān aviralam idānīṃ mukulitaḥ prayacchaty unmādān ahaha sahakāra-druma-yuvā ।। kasyacit । aṅkurite pallavite korakite vikasite ca sahakare । aṅkuritaḥ pallavitaḥ korakito vikasitaś ca madano asau ।।
ācinvanti kadambakāni madhunaḥ pāṇḍūni mattālayaḥ strīṇāṃ pīna-ghana-staneṣu kaṇavān svedaḥ karoty āspadam ।। sapadi sakhībhir nibhṛtaṃ virahavatīs trātum atra bhajyante । sahakāra-mañjarīṇāṃ śikhodgama-granthayaḥ prathame ।। ।। iti vasanta-vrajyā ।।
।। grīṣma-vrajyā ।। gurvī vallabhatā jaḍair adhigatā doṣākaraḥ sevyate hā kālaḥ kim ayaṃ kalir na hi na hi prāptaḥ sa gharmāgamaḥ ।। nidāghārka-proṣa-glapita-mahimānaṃ mṛga-dṛśāṃ pariṣvaṅgo anaṅgaṃ punar api śanair aṅkurayati ।।
maṅgalārjunasya । pravṛddha-tāpo divaso atimātram atyartham eva kṣaṇadā ca tanvī । ubhau virodha-kriyayā vibhinnau jāyāpatī sānuśayāv iva staḥ ।। śuṣyac-chrotasi tapta-bhūmi-rajasi jvālāyamānāmbhasi jyeṣṭhe māsi kharārka-tejasi kathaṃ pāntha vrajan jīvasi ।।
idānīṃ nīhāra-stimita-pavana-prīti-janitāṃ niśā-śeṣo nidrāṃ nudati paṭa-dhūmyāṭa-mukharaḥ ।। vāyuḥ sañcāriṇa iva likhaty ānane dig-vadhūnāṃ dhūmodgārair aguru-pavanaiḥ sāntarān patra-bhaṅgān ।। autsukyaṃ janayanti pāntha-pariṣad-gharmāmbu-bindūtkaravyākṣepa-kṣama-manda-manda-maruto mārga-sthalī-pādapāḥ ।। jaṅghā-kuñcana-labdha-nīḍa-niviḍāvaṣṭambha-kaṣṭojjhitakṣepīyaḥ-pavanābhighāta-rabhasotkṣepair ahaḥ pakṣibhiḥ ।।
tṛṣṇārtaḥ śuka-śāvako api sutanoḥ pīna-stanāsaṅginīṃ muktāhāra-latāṃ tad-aṅka-vasatis toyāśayā pāsyati ।। amī mandārāṇāṃ dava-dahana-saṃdehita-dhiyo na ḍaukante pātuḥ jhaṭiti makarandaṃ madhulihaḥ ।। muhūrtaṃ viśrāntaṃ sarasa-kadalī-kānana-taṭe priyā-kaṇṭhāśleṣe niviśati padaṃ śaityam adhunā ।। pātho-bindubhir akṣi-sandhiṣu śanaiḥ saṃsicyamānaḥ sukhaṃ magno vāriṇi dūra-niḥsahatayā nidrāyate sairibhaḥ ।।
uttāmyat-tālavaś ca pratapati taraṇāvāṃśavīṃ tāpa-tandrīṃ adri-droṇī-kuṭīre kuhariṇi hariṇārātayo yāpayanti ।। dṛṣṭir dhāvati dhātakīvanam asṛktarṣeṇa tārakṣavī kaṇṭhād bibhrati viṣkirāḥ śaraśamī-nīḍeṣu nāḍindhamān ।। subhaga-salilāvagāhāḥ pāṭali-saṃsarga-surabhi-vana-vātāḥ । pracchāya-sulabha-nidrā divasāḥ pariṇāma-ramaṇīyāḥ ।।
ādhārāḥ pluta-bāla-śaivala-dala-cchedāvakīrṇormayaḥ pīyante hala-mukta-magna-mahiṣa-prakṣobha-paryāvilāḥ ।। vahnir nīḍi-kiliñja-sañcaya-samutsiktaś caran kānane prasnigdhān iha viṣkirāṇḍakalalān ājyāśayā lumpati ।। kliṣṭa-krauñcam adhārtarāṣṭram apatat-koyaṣṭi niṣṭīṭibhaṃ sīdat-sāra-sama-prasakta-kuraraṃ kālena jātaṃ saraḥ ।। kāntaṃ karṇāvabhiniviśate komalāgraṃ śirīṣaṃ strīṇām aṅge vibhajati tapas tatra tatrātma-cihnam ।।
śuka-patra-harita-komala-kusuma-śatānāṃ śirīṣa-yaṣṭīnām । talam āśrayati dinātapa-bhayena paripiṇḍitaṃ śaityam ।। bhavanti ca himopamāḥ stana-bhuvo yad eṇī-dṛśāṃ śucer upari saṃsthito rati-pateḥ prasādo guruḥ ।। śucāv eṇākṣīṇāṃ malayaja-rasārdrāś ca tanavo vinā tantraṃ mantraṃ rati-ramaṇa-mṛtyuñjaya-vidhiḥ ।।
api pariṇamayitrī rāja-rambhā-phalānāṃ dina-pariṇati-ramyā vartate grīṣma-lakṣmīḥ ।। kiṃ cottapta-viyat-kapāla-phalake kaṅkāla-śeṣa-śriyaṃ candraṃ marmarayanti parpaṭakara-krūrā raver aṃśavaḥ ।। ।। iti grīṣma-vrajyā ।। ।।
unmīlat-kuṭaja-prahāsiṣu girer ālambya sānūn itaḥ prāg-bhāreṣu śikhaṇḍi-tāṇḍava-vidhau meghair vitānāyyate ।। upari-vighaṭamāna-prauḍha-tāpiñja-nīlaḥ śrayati śikharam adrer nūtanas toya-vāhaḥ ।। udyat-kunda-latānta-ketaka-bhṛtaḥ kacchāḥ saric-chrotasāṃ āvir-gandha-śilīndhra-lodhra-kusuma-smerā vanānāṃ gatiḥ ।। dhārā-sikta-vasundharā-surabhayaḥ prāptās ta ete adhunā gharmāmbho-vigamāgama-vyatikara-śrī-vāhino vāsarāḥ ।।
dhūtvā dhāvati kṛṣṇa-kīṭa-paṭala-śreṇīṃ śikhaṇḍī śiraḥ dūrād eva vanāntare viṣa-dhara-grāsābhilāṣāturaḥ ।। dhārā-klinna-kadamba-saṃbhṛta-sudhāmododvahāḥ proṣitair niḥsaṃpāta-visāri-dardura-ravā nītāḥ kathaṃ rātrayaḥ ।। tīrāṇy adya pipīlikā-samudayāvarjaj-jaṭā-lolupavyāptāny unmada-kukkubhāni saritāṃ kurvanti lolaṃ manaḥ ।। eṣa sphāra-mṛdaṅga-nāda-madhurair ambho-mucām āravaiḥ barha-śreṇi-kṛtātapatra-racano hṛṣṭaḥ śikhī nṛtyati ।।
nidrā-mudrita-locane pratigṛhaṃ mūkāyamāne jane nirdvandvoccarad-ucca-dardura-ravaiḥ kolāhalinyo niśāḥ ।। aṭṭeṣu kāṇḍa-paṭa-vārita-śīkareṣu dhanyāḥ pibanti mukha-tāmarasaṃ vadhūnām ।। kiṃ cānyat kalikormi-medura-mukhī jātā kadamba-cchaviś chidyante kiyatā kṣaṇena śikhināṃ mauna-vrata-granthayaḥ ।। ḍimbhā daṇḍaka-pāṇayaḥ pratidiśaṃ paṅka-cchaṭā-carcitāś cubhrūś cubhrur iti bhramanti rabhasād udyāyi-matsyotsukāḥ ।।
martyāvatīrṇasya viḍojaso ayaṃ nīlāṃśuka-cchatram ivāmbuvāhaḥ ।। etāḥ ketaka-bheda-vāsita-puro-vātāḥ patad-vārayo na pratyemi janasya yad virahiṇo yāsyanti soḍhuṃ niśāḥ ।। utsaṅge kakubho nidhāya rasitair ambhomucāṃ ghorayan manye mudrita-candra-sūrya-nayanaṃ vyomāpi nidrāyate ।। dorbhyām āliṅgyamānā jaladhara-samaye patra-ṣaṇḍe niśāyāṃ dhanyāḥ śṛṇvanti suptāḥ stana-yuga-bharitoraḥ-sthalāḥ kāminīnām ।।
apagata-rajo-vikārā ghana-paṭalākrānta-tārakālokā । lamba-payodhara-bhārā prāvṛd iyaṃ vṛddha-vaniteva ।। uddeśa-sphurad-indra-cāpa-valaya-jvālāpadeśād aho dahyante katham anyathārdha-malināṅgāra-dyutas toyadāḥ ।। meghenopakṛtaṃ yad āśu vihitā tasyāgaso niṣkṛtiḥ svairiṇyāḥ priya-veśma-vartma diśatā vidyud-vilāsair muhuḥ ।।
piṣṭānāṃ prasabhaṃ ghanāghana-ghaṭā-saṃghaṭṭato vidyutāṃ cūrṇābhāḥ paritaḥ patanti taralāḥ khadyotaka-śreṇayaḥ ।। kvāmagnaṃ sthalam asti nāma tad ibhīvoddāma-saudāminīnetronmeṣa-vilokitākhila-bhuvo varṣanti naktaṃ ghanāḥ ।। paśyanto nija-kaṇṭha-kāṇḍa-malināṃ kādambinīm unnatagrīvābhyarṇa-milat-kalāpa-viṭapā nṛtyanti kekā-bhṛtaḥ ।। sphural-loma-śyāma-cchagala-śiśi-karṇa-pratisamacchadāgrābhis tvagbhir valayita-karīrās tala-bhuvaḥ ।।
ete kuñcita-jānavo nava-jale nirvānti gharmāhatā bhūyaḥ pakṣa-puṭābhipāta-rabhasotsarpat-kaṇāḥ patriṇaḥ ।। majjānam api vilimpati nākṛta-puṇyasya varṣati payode । nirgama-keli-samutsuka-śiśi-vāraṇa-gāḍha-parirambhaḥ ।। antar me dayitā-mukhaṃ tava śaśī vṛttiḥ samaivāvayos tat kiṃ mām aniśaṃ sakhe jaladhara tvaṃ dagdhum evodyataḥ ।।
kasyacit । bhuvaḥ kim etā divam utpatanti divo athavā bhū-talam āviśanti । calāḥ sthirā veti vitarkayantyo dhārāḥ karāgrair abalāḥ spṛśanti ।। pānthaḥ sva-śāsana-vilaṅghana-jāta-kopakāmājñayā priyatamām iva nīyate sma ।।
nartiṣyanti tavodaye adya jalada vyālola-puccha-cchadacchatra-cchādita-maulayo diśi diśi krīḍālasāḥ kekinaḥ ।। gāyati hi nīlakaṇṭho nṛtyati gaurī taḍit tarala-tārā । āsphālayati mṛdaṅgaṃ tad-anu ghano ayaṃ mahā-kālaḥ ।। alakeṣu cūrṇa-bhāsaḥ sveda-lavābhān kapola-phalakeṣu ।
nava-ghana-kautukinīnāṃ vārikaṇān paśyati kṛtārthaḥ ।। kāle vāri-dharāṇām apatitayā naiva śakyate sthātum । utkaṇṭhitāsi tarale na hi na hi sakhi picchilaḥ panthāḥ ।। asita-bhujaga-śiśu-veṣṭitam abhinavam ābhāti ketakī-kusumam ।
āyasa-valayākaṅkṛta-viṣāṇam iva dantinaḥ patitam ।। stambeṣu ketakīnāṃ yathottaraṃ vāmanair dalair adya । vidalanti meṣa-tarṇaka-puccha-cchavi-keśarāḥ sūcyaḥ ।। preṅkhad-vidyut-patākāvali-rucira-dhanuḥ-khaṇḍa-khaṭvāṅga-dhārī saṃprāptaḥ proṣita-strī-pratibhaya-janakaḥ kāla-kāpāliko ayam ।।
pūrṇa-śrotasi śānta-cātaka-tṛṣi vyāmugdha-candra-tviṣi prāṇān pāntha kathaṃ dadhāsi nivasann etādṛśi prāvṛṣi ।। kva saṃpraty uṣṇāṃśur gata iti samanveṣaṇa-parās taḍid-dīpālokair diśi diśi carantīva jaladāḥ ।। khadyotonnamitopakaṇṭha-taravaḥ puṣṇanti gambhīratām āsārodakamatta-kīṭa-paṭalī-kvāṇottarā rātrayaḥ ।। spṛṣṭāḥ koṭara-nirgatārdha-tanubhiḥ pātuṃ payodānilaṃ niryad-vaṃśa-karīra-koṭaya iva kṣoṇī-bhṛto bhogibhiḥ ।।
hṛl-lekhaṃ janayanty anūpa-saritāṃ uttuṇḍa-gaṇḍūpadotkīrṇodgīrṇā mṛd-arbuda-sthapuṭita-prāntās taṭī-bhūmayaḥ ।। kulīrair bhrāmyadbhir gaṇayitum iva vyāpṛta-karāḥ manaḥ krīṇantīva prakaṭa-vibhavāḥ palvala-bhuvaḥ ।। vindhyādri-mahā-liṅgaṃ snapayati paryanya-dhārmikaḥ śucibhiḥ । jaladendranīla-gaḍḍūśatojjhitaiḥ saṃprati payobhiḥ ।।
pibati vyoma-kaṭāhe saṃsakta-calat-taḍil-latā-rasanaḥ । megha-mahā-mārjāraḥ saṃprati candrātapa-kṣīram ।। ardhodgatena kadalī mṛdu-tāmra-talena garbha-koṣeṇa । pibati nidāgha-jvaritā ghana-dhārāṃ kara-puṭenaiva ।।
saṃlakṣyate vyoma vaṭa-drumābham ambhodhara-śyāma-dala-prakāśam ।। pāṇḍicchāyaḥ stana-parisaro yūthikā-kaṇṭha-sūtrair ity ākalpaḥ prakṛti-lalito vallabhaḥ sundarīṇām ।। dṛṣṭe svābhāvika-tanu-guṇe durdina-svairiṇīnāṃ dhanyo veṣāntara-viracanaṃ pratyudāste kṛtārthaḥ ।। ahar vā rātrir vā dvayam api vilupta-pravicayaṃ ghanair baddha-vyūhaiḥ kim idam iti ghoraṃ vyavasitam ।।
phullad-dhārā-kadambas tava kavalayitā yāvad ete na dṛṣṭā nirmukta-vyāla-nīla-dyuti-nava-jalada-vyākulā vindhya-pādāḥ ।। yogeśvarasya । antar-vinyasta-vīrut-tṛṇa-maya-puruṣa-trāsa-vighnaṃ kathaṃcit kāpotaṃ kodravāṇāṃ kavalayati kaṇān kṣetra-koṇaika-deśe ।। sa mādhyandātyūhaś cala-vipula-kaṇṭhaḥ prasarati kramodañcat-tāraḥ krama-vaśa-naman manda-madhuraḥ ।।
।। iti prāvṛḍ-vrajyā ।। ।। prasādayantī sa-kalaṅkam induṃ tāpaṃ raver abhyadhikaṃ cakāra ।। dhiṅ māṃ tathāpi galitoru-payodharatvād ity uccakaiḥ śarad iyaṃ vahatīva tāpam ।।
yeṣv abhyāgata-khañjarīṭa-śabalās toyāpasāra-kramastoka-stoka-taraṅgitānta-pulināḥ karṣanti nadyo manaḥ ।। maṅgalyaṃ ca kalaṅka-pallava-sakhaṃ smerānanā śarvarī jyotsnā-tarpaṇa-gauram indu-kalaśaṃ vyomāṅgane nyasyati ।। vidadhati na ced utkaṇṭhārdraṃ śaran maṇi-nūpuradhvanita-madhurottāla-snigdhair manaḥ kvaṇitormibhiḥ ।। niśāntāḥ prīṇanti pramada-kurarodgīta-rabhaso nabhasvad-vyādhūta-sphuṭa-kumuda-gandha-pluta-diśaḥ ।।
sthire yūnāṃ māna-graha-paribhave mūrcchati ghano dvirephācāryāṇāṃ madhu-mada-paṭīyān kalakalaḥ ।। cirāc cillas tiryak-tvaritataram āhāra-nipuṇo nipatyaivākasmāc cala-caraṇa-mūrdhaṃ prapatati ।। harṣāśrūrmi-stimita-nayana-nyasta-sotkaṇṭha-dṛṣṭeḥ kaṃcit kālaṃ naṭati nikaṭe khañjarīṭaḥ priyāyāḥ ।। manovinodasyāmī ।
kūjat-kādambarājī-pihita-parisarāḥ śāradīnāṃ nadīnāṃ tīrāntā mañju-guñjan-mada-kalakuraba-śreṇayaḥ prīṇayanti ।। toyaṃ prasīdati muner iva dharma-cintā kāmī daridra iva śoṣam upaiti paṅkaḥ ।। āpāṇḍu-pīvara-payodharam udvahantī kācid vadhūr virahiṇīva śarad vibhāti ।। citāś citrākārair niśi vikacana-kṣatra-kumudair nabhastaḥ syandante sarita iva dīrghā daśa diśaḥ ।।
grāmānteṣu navīna-sasya-hariteṣūddāma-candrātapasmerāsu kṣaṇadāsu dhena-dhavalī-vargaḥ parikrāmati ।। go-rocanā-harita-babhru bahiḥ palāśam āmodate kumudam ambhasi palvalasya ।। vyakta-vyāghra-padāṅka-paṅkti-nicitonmudrārdra-paṅkodarās saṃtrāsaṃ janayanti kuñja-saritaḥ kācābhahnīlodakāḥ ।। kedārebhyaḥ praṇālaiḥ praviśati śapharī-paṅktir ādhāram ārād acchaḥ kaccheṣu paṅkaḥ sukhayati saritām ātapād ukṣa-pālam ।।
nadyaḥ pratyagra-tīropanati-sarabhasaiḥ khañjanaiḥ sāñjanākṣā haṃsāḥ kaṃsāri-deha-tviṣi gagana-tale śaṅkha-śobhāṃ vahanti ।। te saṃpraty akaṭhora-vāraṇa-vadhūdantāṅkura-spardhino niryātāḥ kamalākareṣu bisinī-kandāgrima-granthayaḥ ।। kapotaiḥ potārthaṃ kṛta-niviḍa-nīḍā viṭapinaḥ śivābhir valmīkāḥ khara-nakhara-khātodara-mṛdaḥ ।। vātodastaiḥ śaśadhara-kalā-komalair indra-tūlair līlottaṃsaṃ racayitum alaṃ kanyakāḥ kautukinyaḥ ।।
yā sīmante maṇibhir aruṇaiḥ sā cchavir bandhu-jīvair veśaḥ śobhāṃ diśati paramām ārtavaḥ śāli-gopyāḥ ।। adyānandaṃ dadhati vicarac-cakravākopacañcugrāsa-trāsa-pracala-śaphara-smera-nīrās taṭinyaḥ ।। nimnāvaśiṣṭa-salilāni mano haranti rodhāṃsi haṃsa-pada-mudrita-kardamāni ।। dūrībhavanti saritāṃ taṭa-kānanāni pūrva-pravāha-mahimānam udāharanti ।।
tṛṇa-rāja-pāka-saurabha-sugandhayaḥ pariṇatāśavo divasāḥ । ādya-kulopanimantraṇa-suhita-dvija-duḥsahoṣmāṇaḥ ।। āḍhyān nivāpalambho niketa-gāmī ca picchilaḥ panthāḥ । dvayam ākulayati cetaḥ skandhāvāra-dvijātīnām ।।
।। iti śarad-vrajyā ।। ।। nidrā-vyājāj jaḍima-vidhurā yatra gāḍhe api mantau vāmāḥ kaṇṭha-graham aśithilaṃ preyasām ādriyante ।। vṛnte karkaśa-kīra-piccha-haribhiḥ sthūlaiḥ phalair bandhurāḥ saṃpraty utsukayanti kasya na manaḥ pūga-drumāṇāṃ chaṭāḥ ।।
kumudvatyāḥ koṣe madhu śiśira-miśraṃ madhuliho lihanti pratyūṣe virasa-virasaṃ manda-rucayaḥ ।। prātaḥ kunda-samṛddhi-darśana-rasa-prīti-prakarṣollasanmālākāra-vadhū-kapola-pulaka-sthairya-kṣamo mārutaḥ ।। prātaḥ pṛṣṭhāvagāḍha-prathama-ravi-rucir grāma-sīmopaśalye śete siddhārtha-puṣpa-cchadana-cita-hima-klinna-pakṣmā mahokṣaḥ ।। kaṭu-madhurāṇy āmodaiḥ parṇair utkīrṇa-patra-bhaṅgāni ।
damanaka-vanāni saṃprati kāṇḍair ekānta-pāṇḍūni ।। pariharati suṣuptaṃ hālika-dvandvam ārāt stana-kalaśa-mahoṣmābaddha-rekhas tuṣāraḥ ।। hastāropita-dātra-rajju-laguḍair vṛddhair avṛddhaiḥ saha tyaktvā śāli-cikartiṣām ita ito dhāvanty amī pāmarāḥ ।। pārśvau kampa-jaḍau pidhāya kaphaṇi-dvandvena romāñcitā prātar no na ca sāyam adya jaratī gehodaraṃ muñcati ।।
bāhu-kṣepāt stana-parisarād asta-līlāṃśukābhiḥ ghoṣa-strībhir divasa-viratau bhāti nirviśyamānaḥ ।। grāmās tuṣāra-bhara-bandhura-gomayāgnidhūmāvalī-valaya-mekhalino haranti ।। mūle harinti kiṃcit pārśve pītāni lohitāny agre । madhura-surabhīṇi saṃpraty agāḍha-pākāni badarāṇi ।।
ity ālokya ciraṃ dṛśā kṛpaṇayā dūrāgatena stutaḥ pānthenaika-palāla-muṣṭi-rucinā garvāyate hālikaḥ ।। ।। nāryaḥ kunda-caturthikā-mahasam ārambhābhiṣeke yathā hūtānaṅgam ulūlu-kākala-ravaiḥ prīṇanti yūnāṃ manaḥ ।। prādurbhāvaṃ tirayati raver adhvagānām idānīṃ sarvāṅgīṇaṃ diśati palitaṃ lomalagnā himānī ।।
rātriṃ sarvāṃ hutavaha-pariṣvaṅga-bhājo api manye jāḍyābaddhān tvarayitum ayaṃ drāṅ na śaknoti pādān ।। vārāṃ pūrṇā iva sacakitā vāra-pārīṇa-dṛṣṭer dūrottānā api śikhariṇāṃ nirjhara-droṇi-mārgāḥ ।। kṣīyante suratāntare api na dṛśāṃ pātrīkṛtāṃ kāmibhiḥ saubhāgyāpagamād ivendu-mahasāṃ lāvaṇya-śūnyāḥ śriyaḥ ।। pratyāsīdati vallabhe jalaruhāṃ kṣāmāyamāṇa-dyutau bāṣpān ujjhati vāri vāri-ruhiṇī-nāśād ivopārjitān ।।
asmākaṃ tu vidīrṇa-daṇḍita-paṭī-pracchāditodghāṭitakroḍa-svīkṛta-jānu-vepathumatāṃ cetaḥ paraṃ sīdati ।। śītārti-vyasanāturaḥ punar ayaṃ dīno janaḥ kūrvavat svāny aṅgāni śarīra eva hi nije nihnotum ākāṅkṣati ।। udañcad-dor-vallī-valita-valayābhir yuvatibhir gṛhīta-protkṣipta-bhramita-masṛṇodīrṇa-musalāḥ ।। vāyur vyasta-śaṇas tuṣāra-kaṇavān abhyeti kampa-pradaḥ pānthaiḥ śuṣka-vivāda-baddha-kalahaiḥ puṇyāgnir āsevyate ।।
pāka-praślatha-patra-koṣa-dalanavyaktāṅkura-granthayo niṣṭhīvanty api hasta-yantra-kalitāḥ puṇḍrekṣa-yaṣṭyo rasam ।। abhinava-vadhū-roṣa-svāduḥ karīṣa-tanūnapād asarala-janāśelṣa-krūras tuṣāra-samīraṇaḥ ।। uddhūmair bīja-koṣoccaṭana-paṭu-ravaiḥ sarṣapa-kṣoda-kūṭaiḥ koṇe koṇe khalānāṃ parisara-sa-kaṭuḥ kīryate ko api gandhaḥ ।। utpākatvād vighaṭita-śamī-koṣa-saṃdarśitāni vyākurvanti sphuṭa-sahacarī-vīrudhaḥ kṛṣṇalānām ।।
manojñā mañjaryo harita-kapiśaiḥ pāṃsu-mukulaiḥ sphuṭanti pratyaṅgaṃ paṭu-parimalāhūta-madhupāḥ ।। puṣpāḍhyāḥ śata-puṣpikāḥ phala-bhṛtaḥ siddhyanti siddhārthakāḥ snigdhāḥ vāstuka-vāstavaḥ stavakita-stambā ca kustumbinī ।। śanaiḥ śoṣārambhe sthapuṭa-nija-viṣkambha-viṣamaṃ vane vītāmodaṃ badaram arasatvaṃ kalayati ।। ।। iti śiśira-vrajyā ।।
।। anena kila nirjitā vayam iti prayāyāḥ karaṃ kareṇa parilālayañ jayati jāta-hāsaḥ smaraḥ ।। nīlapaṭahasya । te dīrghāpāṅga-puṅkhāḥ smita-viṣa-viṣamāḥ pakṣmalāḥ strī-kaṭākṣāḥ pāyāsur vo ativīryās tribhuvana-jayinaḥ pañcabāṇasya bāṇāḥ ।।
iti vitata-vicitrāścarya-saṃkalpa-śilpo jayati manasijanmā janmibhir mānitājñaḥ ।। manovinodasya । cumbanto jagatāṃ manaḥ sumanaso marm-aspṛśaḥ sāyakāḥ dārāḥ prīti-ratī iti kva mahimā kāmasya nālaukikaḥ ।। api kusuma-pṛṣatkair deva-devasya jetā jayati suratalīlā-nāṭikā-sūtra-dhāraḥ ।।
rājaśekharasya । yenāsāv api bhasma-lāñchita-tanur devaḥ kapālī balāt prema-kruddhanagātmajāṅghri-vinati-krīḍā-vrate dīkṣitaḥ ।। sa jayati saṃkalpa-bhavo rati-mukha-śata-patra-cumbana-bhramaraḥ । yasyānurakta-lalanā-nayanānta-vilokitaṃ vasatiḥ ।।
śarīram akṣataṃ kṛtvā bhinatty antargataṃ manaḥ ।। iyāṃ jetuṃ yasya tribhuvanam adehasya vibhavaḥ sa vaḥ kāmaḥ kāmān diśatu dayitāpāṅga-vasatiḥ ।। kasyacit । tribhuvana-jaya-siddhyai yasya śṛṅgāra-mūrter upakaraṇam apūrvaṃ mālyam indur madhūni ।।
ātmā nivedyam itara-vrata-sāra-jetrīṃ vandāmahe makara-ketana deva dīkṣām ।। ।। iti madana-vrajyā ।। ।। idānīm bālāyāḥ kim amṛta-mayaḥ kim madhu-mayaḥ kim ānandaḥ sākṣāt dhvanati madhuraḥ pañcama-layaḥ ।।
vīryamitrasya । tiryag-locana-ceṣṭitāni vacasi cchekokti-saṃkrāntayaḥ strīṇāṃ glāyati śaiśave pratikalaṃ ko apy eṣa keli-kramaḥ ।। yad ādatte dṛśyād akhilam api bhāva-vyatikaraṃ mano-vṛttiṃ draṣṭuḥ prathayati ca dṛśyaṃ prati janam ।। madhye samucchvasita-vṛtti manāg upānte labdhātma-sīma kuca-kuḍmala-yugmam asyāḥ ।।
yauvana-nagarārambhe rāmā-hṛdaya-sthalīṣu kusumeṣoḥ । makara-patākeveyaṃ rājati romāvalī ramyā ।। ucita-sahaja-lajjā-durbalā bālikānāṃ guru-jana-bhaya-bhājāṃ ke api te bhrū-vilāsāḥ ।। saṃketitāṅga-nava-yauvana-nāṭakasya kaśmīraja-cchurita-nūtana-kāṃsya-tālam ।।
viśantyās tāruṇyaṃ ghusṛṇa-ghana-lāvaṇya-payasi prakāmaṃ pronmajjad vapur api ca tasyā vijayate ।। pratyāsīdati yauvane mṛga-dṛśaḥ kiṃ cānyad āvirbhaval lāvaṇyāmṛta-paṅka-lepa-laḍaha-cchāyaṃ vapur vartate ।। āpyāyamāna-jaghana-sthala-pīḍyamānam ardhorukaṃ truṭati putri tava kṣaṇena ।। ity anyo madhuraḥ sa ko api śiśutā-tāruṇyayor antare vartiṣṇor mṛga-cakṣuṣo vijayate dvaividhya-mugdho rasaḥ ।।
dṛśor līlāmudrā sphurati ca na cāpi sthitimatī tad asyās tāruṇyaṃ prathamam avatīrṇaṃ vijayate ।। prauḍhastrīcaritānuvṛttiṣu raso bālyena lajjā manāk stokārohiṇi yauvane mṛgadṛśaḥ ko apy eṣa kelikramaḥ ।। no dhatte gurutāṃ tad apy upacitābhogā nitamba-sthalī tanvyāḥ svīkṛta-manmathaṃ vijayate netraikapeyaṃ vapuḥ ।। tiryag-locana-ceṣṭitāni vacasāṃ chekokti-saṃkrāntayas tasyāḥ sīdati śaiśave pratikalaṃ ko apy eṣa keli-kramaḥ ।।
cetaḥ kandalita-smara-vyatikaraṃ lāvaṇyam aṅgair vṛtaṃ tanvaṅgyās taruṇimni sarpati śanair anyaiva kācid gatiḥ ।। tasminn adya punaḥ śruti-praṇayini pratyaṅgam utkampitaṃ tāpaś cetasi netrayos taralimā kasmād akasmān mama ।। nitambe saṃkrāntāḥ katipaya-kalā gaurava-juṣo vapur muñcad bālyaṃ kim api kamanīyaṃ mṛga-dṛśaḥ ।। kasyacit ।
mukulita-kucaṃ vakṣaś cakṣur manāg-vṛta-vakrima krama-parigalad-bālyaṃ tanvyā vapus tanute śriyam ।। snihyat-tāram athānya-dṛṣṭi-virahe yaḥ saṃmukhaṃ vīkṣito namraḥ smera-mukhī-bhavann iti vayaḥ-sandhi-śriyāliṅgitaḥ ।। kiṃ cāpi sphuṭa-dṛṣṭi-vibhrama-kalā-nirmāṇa-śikṣā-rasaḥ pratyaṅgaṃ smara-keli-mudritam aho bālā vayo-vibhrame ।। dhatte vakṣaḥ kuca-sacivatām advitīyatvam āsyaṃ tad-gātrāṇāṃ guṇa-vinimayaḥ kalpito yauvanena ।।
rājaśekharasya । tad-artham utthāpita-cāru-caityakalpau stanau pāṇḍutarau taruṇyāḥ ।। stanau saṃbibhrāṇāḥ kṣaṇa-vinaya-vaijātya-masṛṇasmaronmeṣāḥ keṣām upari na rasānāṃ yuvatayaḥ ।। noddiṣṭaṃ guruṇā na bandhu-kathitaṃ dṛṣṭaṃ na śāstre kvacid bālāyāḥ svayam eva manmatha-kalā-pāṇḍityam unmīlati ।।
tatrāyaṃ spṛhaṇīya-śītalatara-cchāyāsu suptotthitaḥ saṃmugdho madhu-bāndhavaḥ sa bhagavān adyāpi nidrālasaḥ ।। vīryamitrasya । idānīm etasyāḥ kuvalaya-dṛśaḥ pratyaham ayaṃ nitambasyābhogo nayati maṇi-kāñcīm adhikatām ।। kiṃ cāmugdha-vilola-nīraja-dṛśas tāruṇya-puṇyātither asyāḥ kuṅkuma-paṅka-lepa-naḍaha-cchāyaṃ vapur vartate ।।
vajramuṣṭeḥ । prayāṇaṃ bālyasya pratipadam abhūd vigraha-bharaḥ parispando vācām api ca kucayoḥ sandhir abhavat ।। etasyā yad uras-taṭī-parisare yad bālya-cāpalyayoḥ sthāne yauvana-śilpi-kalpita-citā-caitya-dvayaṃ dṛśyate ।। nitambe ca svairaṃ vilasati vilāsa-vyasanitā mṛgākṣyāḥ pratyaṅgaṃ kṛta-padam ivānaṅga-laḍitam ।।
unmagnaṃ yat sphurati ca manāk kumbhayor dvandvam etat tan manye asyā smara-gaja-yuvā gāhate hṛt-taḍāgam ।। nava-nidhuvana-krīḍārambha-prakampa-vivartinīṃ anubhava-mṛdū-bhūta-trāsāṃ manaḥ smarati priyām ।। gatīnām ārambhaḥ kisalayita-līlā-parimalaḥ spṛśantyās tāruṇyaṃ kim iva na manojñaṃ mṛgadṛśaḥ ।। asti bhayam asti kautukam asti ca mandākṣam asti cotkaṇṭhā ।
bālānāṃ praṇayi-jane bhāvaḥ ko apy eṣa naika-rasaḥ ।। spṛhām antaḥ kānte vahati na samabhyeti nikaṭaṃ yathaiveyaṃ bālā harati ca tathaiveyam adhikam ।। seyaṃ vibhrama-toraṇa-praṇayinā jṛmbhābharottambhitenoccair bāhu-yugena śaṃsati manojanma-praveśotsavam ।। priyāyāṃ balim uddiśya tanoti stana-maṇḍalam ।।
antar visphurati smaro bahir api vrīḍā samunmīlate svairaṃ locana-vakrimā vilasati śrīḥ kācid ujjṛmbhate ।। rahasi kurute vāsoguptau svamadhyakadarthanāṃ api ca kim api vrīḍāṃ krīḍāsakhīm iva manyate ।। tathā manye dhanyaṃ parama-surata-brahma-nirataṃ kuraṅgākṣī dīkṣā-gurum akṛta kañcit sukṛtinam ।। dṛśor līlārambhāḥ sphuṭam apavadante saralatām aho sāraṅgākṣyās taruṇimani gāḍhaḥ paricayaḥ ।।
rājaśekharasya । viloka-bhrū-vallī-calana-laya-lolaṃ ca nayanaṃ kva jātaṃ bālāyāḥ kva ca viṣayam akṣṇor iyam agāt ।। haratitarāṃ jana-hṛdayaṃ kalikopagatā latā ca dayitā ca । yadi punar atanu-śilīmukha-samākulā kiṃ na paryāptam ।।
atigata-sakhī-hastonmāna-kramaṃ divasa-kramair idam anubhavad-vāñchā-pūrti-kṣamarddhi kuca-dvayam ।। stana-taṭam idam uttuṅgaṃ nimno madhyaḥ samunnataṃ jaghanam । iti viṣame hariṇākṣyā vapuṣi nave ka iha na skhalati ।। asyā yaj jaghanaṃ ghanaṃ ca kalayā pratyaṅgam eṇīdṛśaḥ satyaṅkāra iva smaraika-suhṛdā tad yauvanenārpitam ।।
ayi purāri parunmalayānilā vavur amī jagur eva ca kokilāḥ । kalamalotkalitaṃ tu na me manaḥ sakhi babhūva vṛthaiva yathaiṣamaḥ ।। mada-madana-vivṛddhi-spardhayevābalānāṃ kim api vapuṣi līlā-kuḍmalāni sphuṭanti ।। satyā na prakṛtau guraḥ śiśutayā prasthāna-dattārghayā kāpy anyā hariṇī-dṛśaḥ pariṇatiḥ kandarpa-mudrāṅkitā ।।
।। iti vayaḥ-sandhi-vrajyā ।। ।। atyantābhimate api vastuni vidhir yāsāṃ niṣedhātmakas tās trailokya-vilakṣaṇa-prakṛtayo vāmāḥ prasīdantu vaḥ ।। bibhokasya ।
tanvī naktam iyaṃ cakāsti śucinī cīnāṃśuke bibhratī śītāṃśor adhidevateva galitā vyomāgram ārohitaḥ ।। rājaśekharasya । vāma-bhruvāṃ mṛdu ca mañju ca bhāṣitāni nirmāyam āyudham idaṃ makara-dhvajasya ।। tatrobhau madhupau tathopari tayor ekoṣṭamī-candramās tasyāgre paripuñjitena tamasā naktaṃ divaṃ sthīyate ।।
paścād tulya-samunnati-vyatikaraṃ sauvarṇa-kumbha-dvayākāreṇa sphuṭam eva tat-pariṇataṃ kvedaṃ vadāmodbhutam ।। kva candre saundaryaṃ tad-adhara-ruciḥ sātiśayinī kva bālāyās te kva caṭula-kaṭākṣā naya-muṣaḥ ।। tatrāpi kāpi nanu citra-parampareyam ujjṛmbhitaṃ kuvalaya-dvitayaṃ yad atra ।। nija-nayana-pratibimbair ambuni bahuśaḥ pratāritā kāpi ।
nīlotpale api vimṛśati karam arpayituṃ kusumalāvī ।। dharaṇīdharasya । yauvana-śilpi-sukalpita-nūtana-tanu-veśma viśati rati-nāthe । lāvaṇya-pallavāṅgau maṅgala-kalaśau stanāv asyāḥ ।।
asyās trivali-bandhena saiva madhyasya namratā ।। trailokya-labdha-vijayasya manobhavasya saurvarṇa-paṭṭa-likhiteva jaya-praśastiḥ ।। kasyacit । virūpākṣasya jayinīs tāḥ stuve vāma-locanāḥ ।।
rājaśekharasya । yasya pārvaṇa-candreṇa tulyataiva hi lāñchanam ।। dhātā jināsanāmbhojavinimīlana-duḥsthitaḥ ।। lolālakaṃ tarala-vīkṣitam āyatākṣyāḥ sākṣān mukhaṃ yadi bhavān anukartu-kāmaḥ ।।
ānandottaralasya puṣpa-dhanuṣas tat-kāla-nṛtyotsavaprāpti-prodyata-kāṃsya-tāla-yugala-prāyaṃ samālokyate ।। hatau rambhā-stambhau hatam ahaha bandhūka-kusumaṃ hatau hemnaḥ kumbhāv ahaha vihataḥ pārvaṇa-śaśī ।। sura-sumanasaḥ śvāsāmode śaśī ca kapolayor amṛtam adhare tiryag-bhūte viṣaṃ ca vilocane ।। lakṣmīdharasya ।
bhavatu mahimā lāvaṇyānām ayaṃ katham anyathā vigalita-tanur lekhāśeṣaḥ kathaṃ ca niśākaraḥ ।। etat-sādhana utsaheta sa jagaj jetuṃ kathaṃ manmathas tasyāmogham amūr bhavanti nahi ced astraṃ kuraṅgī-dṛśaḥ ।। amara-siṃhasya । gurutāṃ jaghana-stanayoḥ sraṣṭur muṣṭyonnamayya tulitavataḥ ।
magnāṅguli-sandhi-traya-nirgata-lāvaṇya-paṅktilā trivalī ।। adarpaṃ kandarpaṃ jana-nayana-nirmāṇam aphalaṃ jagaj jīrṇāraṇyaṃ katham asi vidhātuṃ vyavasitaḥ ।। ity akṣuṇṇa-manojña-cāṭu-janita-vrīḍaḥ purandhrī-janā dhanyānāṃ bhavaneṣu pañjara-śukair āhāram abhyarthyate ।। kasyacit ।
pratyagrāṇi priya-kara-ruha-krīḍitāny eva mugdhe śobhā-bhāñji stana-kalaśayos tanvi hāro api bhāraḥ ।। tatas tāṃ śreyobhiḥ pariṇatim asau vindati yayā ruciṃ tanvan pīna-stani hṛdi tavāyaṃ vilasati ।। mamāpy eṣā bhrāntiḥ prathamam abhavad bhṛṅga kim u te kṛtaṃ yatnair ebhyo virama viramety añjalir ayam ।। rājaśekharasya ।
iti janita-virodhād bhūta-kopād ivāyaṃ harati tuhina-raśmiḥ paṅkajānāṃ vikāśam ।। tat-kānti-saṃpadam avāpsyata cec cakorāḥ pānotsavaṃ kim akariṣyata candrikāsu ।। sūcyagra-mātra-parikhaṇḍita-vigraheṇa prāptaṃ yataḥ stana-taṭaṃ tava kañcukena ।। unmajjatā yauvana-vāraṇena vāpīva tanvaṅgi taraṅgitāsi ।।
āmodam ulbaṇam akṛtrimam udvahanti śvāsāḥ svabhāva-subhagaṃ katham anyathaite ।। stana-yuga-bhara-bhaṅgāśaṅkiteneva dhātrā trivali-valaya-baddhaṃ madhyam ālokayāmaḥ ।। tad evaṃ tanvaṅgyāḥ katham api nitamba-sthalam idaṃ mayā labdhaṃ puṇyair iti raṇati kāñcī-parikaraḥ ।। guṇa-vṛddhir varṇa-lopa-dvandva-nipātopasarga-saṃkīrṇā ।
durghaṭa-paṭavākyārthā vyākaraṇa-prakriyevāsau ।। nayana-cchalena sutanor vadana-jite śaśini kula-vibhau krodhāt । nāsānāla-nibaddhaṃ sphuṭitam ivendīvaraṃ dvedhā ।। rekhā kāpi rada-cchade ca sutanor gātre ca tat kāminīṃ enāṃ varṇayitā smaro yadi sa ced vaidarbhyam abhyasyati ।।
niḥśaṅkam aṅkurita-puṣpita-kānti-kāśe tatrādhunā tuhina-dhāmni mṛgāś caranti ।। kṣobhaṃ yad eti na manāg api tena manye suvyatam eva jala-rāśir ayaṃ payodhiḥ ।। bhujāśliṣṭo harṣād anubhavasi hastāhṛti-kalām aye vīṇā-daṇḍa prakaṭaya phalaṃ kasya tapasaḥ ।। vācaspateḥ ।
imāṃ manye mudrām atanutara-sindūra-subhagāṃ idaṃ muktā-ratnaṃ madana-nṛpater mudritam iva ।। kim aṅge tanvaṅgyāḥ kalayati jagat kāntam adhikaṃ yad etasyāṃ śaśvat paravaśam ivonmattam iva ca ।। bhruvor līlāṃ bālaḥ śiryam alika-paṭṭasya taruṇo mukhendoḥ sarvasvaṃ harati hariṇākṣyāḥ pariṇataḥ ।। vāmadevasya ।
unmajjati dvirada-kumbha-taṭī ca yatra yatrāpare kadala-kāṇḍa-mṛṇāla-daṇḍāḥ ।। ayaṃ kaṇṭhe bāhuḥ śiśira-masṛṇo mauktika-rasaḥ kim asyā na preyo yadi param asahyas tu virahaḥ ।। bhavabhūteḥ । tavākṣṇo apabhraṣṭaṃ smara-jara-śarendīvara-dalaṃ mukhaṃ tad yasyenduḥ prathama-likhana-proñchana-padam ।।
mithaḥ sīmā-mātre yad idam anayor maṇḍalavator rapi spardhā yuddhaṃ tad iha hi namasyaḥ kaṭinimā ।। bhāvaka-devyāḥ । līlā-nirjhariṇī manoja-nṛpater lāvaṇya-sindhor iyaṃ velā kasya mṛgekṣaṇā sukṛtinaḥ saundarya-sīmā-sthalī ।। iti nava-hariṇākṣyāḥ kāntim ālokayanto jagad akhilam asāraṃ bhāram ālocayāmaḥ ।।
aho mohaḥ ko ayaṃ śatamakha-mukhānāṃ sumanasāṃ yad asyārthe atyarthaṃ jaladhi-mathanāyāsam aviśan ।। tasyāḥ satyam anaṅga-vibhrama-bhuvaḥ pratyaṅgam āsaṅginī bhrāntir viśva-sṛjo api yatra kiyatī tatrāsmad-āder matiḥ ।। uttuṅga-saṃgata-payodhara-padma-yugmaṃ nābher adhaḥ kathayatīva mahā-nidhānam ।। antaḥ kiṃ ca sudhā-sapatnam aniśaṃ jāgarti yad-rāgiṇāṃ visrambhāspadam adbhutaṃ kim api tat-kānteti tattvāntaram ।।
kasyacit । hārāya guṇine sthānaṃ na dattam iti lajjayā ।। prāpra-śravaṇayor akṣṇor na muktaṃ jana-māraṇam ।। tayor antara-saṃlagnāṃ dṛṣṭim utpāṭayann iva ।।
taruṇi yena tavādhara-pāṭalaṃ daśati bimba-phalaṃ śuka-śāvakaḥ ।। dharma-kīrteḥ । nāpy āmīlita-locanasya racanād rūpaṃ bhaved īdṛśaṃ tasmāt sarvam akartṛkaṃ jagad idaṃ śreyo mataṃ saugatam ।। roṣād vaśīkaraṇam astram upādade yat sā subhruvāṃ vijayate jagati pratiṣṭhā ।।
manovinodasya । ātma-drohiṇi rohiṇī-parivṛḍhe paryaṅka-paṅkeruhaḥ saṃkocād atiduḥsthitasya na vidhes tac chilpam unmīlitam ।। ūnasya nūnaṃ paripūraṇāya tārāḥ sphuranti pratimāna-khaṇḍāḥ ।। ekāgrāṃ yad dadhati bhagavaty uṣṇa-bhānau ca bhaktiṃ tat prāpus te sutanu vadanaupamyam ambhoruhāṇi ।।
ity ākṛṣṭa-śilīmukhena racanāṃ kṛtvā tad atyadbhutaṃ yat-padmena jigīṣuṇāpi na jitaṃ mugdhe tvadīyaṃ mukham ।। kasyacit । tasyāḥ sakhe niyatam indu-sudhāmṛṇālajyotsnādi kāraṇam abhūn madanaś ca vedhāḥ ।। sudhā-baddha-grāsair upavana-cakorair anusṛtāṃ kiran jyotsnām acchāṃ nava-lavala-pāka-praṇayinīm ।।
yenākriyanta sutanoḥ sa kathaṃ vidhātā kiṃ candrikāṃ kvacid aśīta-ruciḥ prasūte ।। ayaṃ jṛmbhārambha-sphaṭika-śuci-dantāṃśu-nicayo mukhendur gaurāṅgyā galita-mṛga-lakṣmā vijayate ।। kiṃ cāntar nihitānurāga-madhurām avyakta-varṇa-kramāṃ mugdhe vācam udīrayāstu jagato vīṇāsu bherī-bhramaḥ ।। bherī-bhramarasya ।
līyante kabarīṣu bāndhava-jana-vyāmoha-jāta-spṛhā durvārā madhupāḥ kiyanti taruṇi sthānāni rakṣiṣyasi ।। pāṇineḥ । yat tu projjhita-lāñchane hima-rucāv unnidram indīvaraṃ saṃsaktaṃ ca mitho rathāṅga-mithunaṃ tat kutra dṛṣṭaṃ punaḥ ।। tvad-vācāṃ svara-mātrikāṃ mada-kalaḥ puṃskokilo ghoṣayaty abhyāsasya kim asty agocaram iti pratyāśayā mohitaḥ ।।
eṣāpi sva-guṇānurūpa-ramaṇābhāvād varākī hatā ko arthaś cetasi vedhasā vinihitas tanvyās tanuṃ tanvatā ।। kāmasya ghora-hara-hūṅkṛti-dagdha-mūrteḥ saṃjīvanauṣadhir iyaṃ vihitā vidhātrā ।। vedābhyāsa-jaḍaḥ kathaṃ nu viṣaya-vyāvṛtta-kautūhalo nirmātuṃ prabhaven manoharam idaṃ rūpaṃ purāṇo muniḥ ।। dhik kandarpa-dhanur-bhruvau ca yadi te kiṃ vā bahu brūmahe yat satyaṃ punarukta-vastu-vimukhaḥ sarga-kramo vedhasaḥ ।।
rājaśekharasya । itīva śīta-dyutir ātma-bimbaṃ nirmāya nirmāya punar bhinatti ।। avanamra-mukhi vyaktam etenaivāsya lāghavam ।। kṛśaḥ śambhu-jaṭājūṭataṭinī-taṭam āśritaḥ ।।
kasyacit । anyonya-maṇḍalākrāntau naṣṭa-sandhī nṛpāv iva ।। yasyām agre karaṃ dattvā yojyate nakha-lāṅgalam ।। yeṣām upetya sotkampā rājāno api kara-pradāḥ ।।
śaṅke paṅkaja-saṃbhavas tu bhagavān adyāpi bālyāvadhiḥ sarvāṅga-praṇayāṃ priyāṃ kalayituṃ dīrghaṃ tapas tapyate ।। ।। iti yuvati-varṇana-vrajyā ।। ।। antar-visphurad-indranīla-maṇiman-muktāvalīm-āṃsalāḥ sa-prema prahitāḥ smara-jvara-muco dvitrāḥ kaṭākṣa-cchaṭāḥ ।।
mugdhe kevalam etad āhita-nakhotkhātāṅkam utpāṃśulaṃ bāhvor mūlam alīka-mukta-kabarī-bandha-cchalād darśitam ।। tataḥ kiṃcit phullaṃ tad anu ghana-bāṣpāmbu-laharīparikṣāmaṃ cakṣuḥ patatu mayi tasyā mṛga-dṛśaḥ ।। vīryamitrasya । nīlābja-vyatimiśra-ketaka-dala-drāghīyasīnāṃ srajāṃ sodaryāḥ suhṛdaḥ smarasya sudhayā digdhāḥ kaṭākṣa-cchaṭāḥ ।।
niryāntīṣu sakhīṣu vāsa-bhavanān nirgantum evehate jātā vāmatayaiva me adya sutarāṃ prītyai navoḍhā priyā ।। śrī-harṣa-devasya । hāsya-śrī-lava-lāñchitā ca yad asāv asyāḥ kapola-sthalī lolal-locana-gocaraṃ vrajati sa svargād apūrvo vidhiḥ ।। pradyumnasya ।
virata-carita-tāra-sphāra-netraṃ yad asyāś cakitam iha na dṛṣṭaṃ mūḍha tad vañcito asi ।। viśālaḥ śyāmāyāḥ skhalita-ghana-nīlāṃśuka-vṛtiḥ stanābhogaḥ snihyan-masṛṇa-ghusṛṇālepa-subhagaḥ ।। manovinodasya । lāvaṇyārdre katham itarathā tatra tasyāṅgulīnāṃ āmagnānāṃ trivali-valaya-cchadmanā bhānti mudrāḥ ।।
tan mitraṃ kusumāyudhasya dadhatī bālāndhakārāñcitā tāraikāvali-maṇḍaneyam anaghā śyāmā vadhūr dṛśyatām ।। tat-prema-paṅka-patito na samujjihīte mac-citta-kuñjara-patiḥ parigāhamānaḥ ।। mad-dṛṣṭis tṛṣiteva saṃprati śanair āruhya tuṅgau stanau sākāṅkṣaṃ muhur īkṣate jala-lava-prasyandinī locane ।। iti yadi śatakṛtvas tattvam ālokayāmas tad api na hariṇākṣīṃ vismaraty antarātmā ।।
ramate tac ca tatraiva hatāḥ pāṇininā vayam ।। muktānām apy avastheyaṃ ke vayaṃ smara-kiṅkarāḥ ।। kāntām ayaṃ virahiṇīm anurantu-kāmaḥ kāmāturo japati mantram ivāntarātmā ।। sākrāntā jaghana-sthalena guruṇā gantuṃ na śaktā vayaṃ doṣair anya-janāśritair apaṭavo jātāḥ sma ity adbhutam ।।
hṛdayam aśaraṇaṃ me pakṣma-lākṣyāḥ kaṭākṣair apahṛtam apaviddhaṃ pītam unmūlitaṃ ca ।। digdho amṛtena ca viṣeṇa ca pakṣmalākṣyā gāḍhaṃ nikhāta iva me hṛdaye kaṭākṣaḥ ।। na saṃtāpa-cchedo hima-sarasi vā candramasi vā mano niṣṭhā-śūnyaṃ bhramati ca kim apy ālikhati ca ।। viveka-pradhvaṃsād upacita-mahāmoha-gahano vikāraḥ ko apy antar jaḍayati ca tāpaṃ ca kurute ।।
kvāpi sveda-samuccayaḥ snapayati kvāpi prakamodgamaḥ kvāpy aṅgeṣu tuṣānala-pratisamaḥ kandarpa-darpa-kramaḥ ।। amṛta-siktam ivāṅgam idaṃ yadi bhavati tanvi tavādbhuta-vīkṣitaiḥ । adharam indukarād api śubhrayanty aruṇayanty aruṇād api kiṃ dṛśam ।। etāvad bahu yad babhūva katham apy ekatra manvantare nirmāṇaṃ vapuṣo mamoru-tapasas tasyāś ca vāma-bhruvaḥ ।।
yatas tan-netra-sañcārasūciteṣu pravartate ।। ākṛṣṭaṃ sahajābhijātya-kalanāt premṇā puraḥ preritaṃ cakṣur bhūri kathaṃ kathaṃcid agamat preyāṃsam eṇīdṛśaḥ ।। gacchati puraḥ śarīraṃ dhāvati paścād asaṃsthitaṃ cetaḥ । cīnāṃśukam iva ketoḥ prativātaṃ nīyamānasya ।।
karoti kasya no mugdhe pipāsā-taralaṃ manaḥ ।। kasyacit । aṅge ca pratibhāti mārdavam idaṃ snigdha-svabhāvaś ciraṃ premṇā man-mukha-candram īkṣita eva smereva vaktīti ca ।। anyān mantrayate punar mayi gate maunaṃ samālambate nīto dūram ahaṃ tayā dayitayā sāmānya-lokād api ।।
bahalatara-nakhāgra-kṣoda-vinyasta-mārge śirasi ṭasiti likṣāṃ hanti hūṅkāra-garbham ।। alasayati gātram adhikaṃ bhramayati cetas tanoti saṃtāpam । mohaṃ ca muhuḥ kurute viṣama-viṣaṃ vīkṣitaṃ tasyāḥ ।। vakṣo nidhāya bhuja-pañjara-madhya-vartī dhanyaḥ kṣapāḥ kṣapayati kṣaṇa-labdha-nidraḥ ।।
bhrū-bhaṅga-vibhrama-vilāsa-nirīkṣitāni kopa-prasāda-hasitāni kutaḥ śaśāṅke ।। yāvan na vakra-gatir añjana-nīla-rocir eṇīdṛśāṃ daśati locana-danta-śūkaḥ ।। hṛtaṃ hṛdayam ekeṣām anyeṣāṃ cakṣuṣaḥ phalam ।। kasyacit ।
māyeyaṃ mṛgatṛṣṇikāsv api payaḥ pātuṃ samīhā tava tyaktavye pathi mā kṛthāḥ punar api prema-pramādāspadam ।। avayavāvaraṇaṃ ca yad añcalavyatikareṇa tad-aṅga-samarpaṇam ।। kālidāsasya । hṛdaya-nihitaṃ bhāvākūtaṃ vamadbhir ivekṣaṇaiḥ kathaya sukṛtī ko ayaṃ mugdhe tvayādya vilokyate ।।
racayatobhaya-dharmi tavānanaṃ prakaṭitaṃ vidhinā bahu naipuṇam ।। vinaya-vārita-vṛttir atas tayā na vivṛto madano na ca saṃvṛtaḥ ।। nīlābja-karburita-madhya-vinidra-kundadāmābhirāma-rucibhis taralaiḥ kaṭākṣaiḥ ।। śanaiścarābhyāṃ pādābhyāṃ reje graha-mayīva sā ।।
hṛdaya-nihitaṃ bhāvākūtaṃ vamadbhir ivekṣaṇaiḥ kathaya sukṛtī ko asau mugdhe tvayādya vilokyate ।। vivṛta-vilasad-vāmāpāṅga-stanārdha-kapolayā kuvalaya-dala-srak-saṃdigdha-śriyaḥ prahitā dṛśaḥ ।। parameśvarasya । vaidarbhākṣara-garbhiṇīṃ giram udīryānyāpadeśād śiśuṃ prītyā karṣati cumbati tvarayati śliṣyaty asūyaty api ।।
dattvāṅgaṃ svapiti priyasya rataye vyājena nidrāṃ gatā tanvy-aṅgyā viphalaṃ viceṣṭitam aho bhāvānabhijñe jane ।। kasyacit । dattvā pīlu-śamīkarīra-kavalān svenāñcalenādarādāmṛṣṭaṃ karabhasya kesara-saṭābhārāvalagnaṃ rajaḥ ।। keśaṭasya ।
āsīd vivṛtta-vadanā ca vimocayantī śākhāsu valkalam asaktam api drumāṇām ।। romāñco api nirantaraṃ prakaṭitaḥ prītyā na śaityād apāṃ akṣuṇṇo vidhir adhvagena ghaṭito vīkṣya prapā-pālikām ।। karaṃ vyādhunvatyāḥ pibasi rati-sarvasvam adharaṃ vayaṃ tattvānveṣān madhukara hatās tvaṃ khalu kṛtī ।। mā gā ity uparuddhayā yad api tat sāsūyam uktā sakhī sarvaṃ tat kila mat-parāyaṇam aho kāmaḥ svatāṃ paśyati ।।
bhṛṅgāgra-graha-kṛṣṭa-ketaka-dala-spardhāvatīnāṃ dṛśāṃ dīrghāpāṅga-taraṅgaṇaika-suhṛdām eṣo asmi pātrīkṛtaḥ ।। manāg vapur apāvṛṇu spṛśatu kāñcanaṃ kālikāṃ udañcaya nijānanaṃ bhavatu ca dvi-candraṃ nabhaḥ ।। kiṃ citraṃ yadi tanvaṅgyāḥ stanābhyāṃ nirjitaṃ jagat ।। dadhānāḥ sarvasvaṃ kusuma-dhanuṣo asmān prati sakhe navaṃ netrādvaitaṃ kuvalaya-dṛśaḥ saṃnidadhati ।।
rājaśekharasya । viyati ca racayantaś candrikāṃ dugdha-mugdhāṃ pratinayana-nipātāḥ subhruvo vibhramanti ।। rājaśekharasya । bhāṣante ca yad uktibhiḥ stavakitaṃ vaidagdhya-mudrātmabhisḥ tad devasya rasāyanaṃ rasanidher manye manojanmanaḥ ।।
sthita-mati-ciram uccair agrapādāṅgulībhiḥ kara-kalita-sakhīkaṃ māṃ didṛkṣoḥ smarāmi ।। rājaśekharasya । vahati hṛdaya-coraṃ kuṅkuma-nyāsa-gauraṃ valayitam iva nālaṃ locanendīvarasya ।। kasyacit ।।
svecchāhita-bhramaraka-bhrami-maṇḍalībhir anyaṃ rasaṃ racayatīva ciraṃ nata-bhrūḥ ।। rājaśekharasya । idaṃ tarala-kaṅkaṇāvali-viśeṣa-vācālitaṃ mano harati subhruvaḥ kim api kanduka-krīḍitam ।। tasyaiva ।
kambor viḍambana-karaś ca sa eva kaṇṭhaḥ saiveyam indu-vadanā madanāyudhāya ।। kva vā pārīmeyo bata bakula-dāmnāṃ parimalaḥ kathaṃ svapnaḥ sākṣāt kuvalaya-dṛśaṃ kalpayatu tām ।। [note kva peyaṃ jyotsnāmbho vadata visavallī-saraṇibhir] rājaśekharasya । sakṛd api punar madhyasthaḥ san rasāntara-vijjano vadatu yad ihānyat svādu syāt priyāradana-cchadāt ।।
kasyacit । viṣam upahitaṃ cintāvyājān manasy api kāmināṃ alasa-madhurair līlā-tantrais tayārdha-vilokitaiḥ ।। śvāsa-truṭyad-vacāṃsi drutam itara-karotkṣipta-lolālakāni srasta-srañji pramodaṃ dadhati mṛgadṛśāṃ kanduka-krīḍitāni ।। iti dina-śata-prāpyaṃ deśaṃ priyasya yiyāsato harati gamanaṃ bālālāpaiḥ sabāṣpa-galaj-jalaiḥ ।।
ity udbāṣpa-vadhū-giraḥ pratipadaṃ saṃpūrayanty āntike kāntaḥ prasthiti-kalpitopakaraṇaḥ sakhyā bhṛśaṃ vāritaḥ ।। strī kācid ity abhihite hi mano madīyaṃ tām eva vāma-nayanāṃ viṣayī-karoti ।। ।। ity anurāga-vrajyā ।। ।।
niḥśvāsaiḥ kuca-kumbha-pīṭha-luṭhana-pratyudgamān māṃsalaiḥ śyāmībhūta-kapolam indur adhunā yat tan mukhaṃ spardhate ।। śṛṅgārasya । itthaṃ duḥsaha-dāha-dāyini dhṛta-dveṣāpi puṣpāyudhe mugdhā sā subhage tvayi pratimuhuḥ premādhikaṃ puṣyati ।। tasyaiva ।
dṛśor bāṣpaḥ pāṇau vadanam asavaḥ kaṇṭha-kuhare hṛdi tvaṃ hrīḥ pṛṣṭhe vacasi ca guṇā eva bhavataḥ ।। acala-siṃhasya । prādurbabhūva subhaga tvayi dūrasaṃsthe caṇḍāla-candra-dhavalāsu niśāsu tasyāḥ ।। caṇḍāla-candrasya ।
tasyās tvad-virahe vipakva-lavalī-lāvaṇya-saṃvādinī chāyā kāpi kapolayor anudinaṃ tasyāḥ paraṃ śuṣyati ।। dharmakīrteḥ । kiṃ cānyat kathayāmi rātrim akhilāṃ tvad-vartma-vātāyane hasta-cchatra-niruddha-candra-mahasas tasyāḥ sthitir vartate ।। rājaśekharasya ।
kāmaḥ puṣpa-śaraḥ kileti sumano-vargaṃ lunīte ca yat tat kāṃ sā subhaga tvayā varat-tanur bātūlatāṃ lambhitā ।। tasyaiva । balākarṣa-tryuṭyad-valayaja-kaḍatkāra-ninadair vinidrāyāḥ paścād anavarata-bāṣpāmbu-nivahāḥ ।। yad liptaṃ kuca-candanena sutanor adyāpi candra-cchalāc chvāsoḍḍīna-viśuṣka-pāṇḍu-bisinī-patraṃ divi bhrāmyati ।।
prakaṭayati kṣaṇa-bhaṅgaṃ paśyati sarvaṃ jagad gataṃ śūnyam । ācarati smṛti-bāhyaṃ jātā sā bauddha-buddhir iva ।। mṛṇāla-cīraṃ dadhatī stanābhyāṃ smaropadiṣṭaṃ carati vrataṃ sā ।। kasyacit ।
bhīṣmoṣmabhiḥ smaraṇa-mātra-viṣais taveyam avyāla mārayati kāpi bhujaṅga-bhaṅgiḥ ।। sā bālā balavan-mṛgāṅka-kiraṇair utpāditāntar-jvarā tvat-saṃkalpa-jaḍe tva-aṅka-śayane nidrā-sukhaṃ vāñchati ।। antaḥprajvalitasya kāma-śikhino dāhārjitair bhasmabhiḥ śvāsā-vega-vinirgatair iva tanoḥ pāṇḍutvam unmīlati ।। bāṣpa-vyākulam īkṣitaḥ sapulakaṃ cūtāṅkurair arcito mūrdhnā ca praṇataḥ sakhīṣu madana-vyājena cāpahnutaḥ ।।
vākkūṭasya । janmāntare viraha-duḥkha-vināśa-kāmā puṃskokilābhihiti-mantra-padair juhoti ।। tad alam adhunā nirbandhena prasīda parasparaṃ praṇaya-madhuraḥ sad-bhāvo vāṃ cirāya vivardhatām ।। tad-gātrāṇāṃ kim iva hi bahu brūmahe durbalatvaṃ yeṣām agre pratipad uditā candralekhāpy atanvī ।।
rājaśekharasya । ādau śuṣyati saṃkucaty anu tataś cūrṇatvam āpadyate paścān murmuratāṃ dadhad dahati ca śvāsāvadhūtaḥ śikhī ।। kasyacit । aye kiṃcid vakre tvayi subhaga sarve katham amī samaṃ jātās tasyām ahaha viparīta-prakṛtayaḥ ।।
acala-siṃhasya । kiṃ cānyad-viraha-vyathā-praṇayiṇīṃ saṃprāpya mūrcchāṃ cirāt pratyujjīvati karṇa-mūla-paṭhitais tvan-nāma-mantrākṣaraiḥ ।। kasyacit । gāḍhāv adhaḥ-kṛta-bali-tritayau susaṅga tuṅgau stanāv iti tayos talam ārtam āgāt ।
tasyāḥ sphuṭaṃ hṛdayam ity api na smareṣūnta rakṣataḥ praviśato vimukho atha vā kva ।। iti tu niyataṃ nārī-rūpaḥ sa loka-dṛśāṃ priyas tava śaṭhatayā śilpotkarṣo vidher vighaṭiṣyate ।। vācaspateḥ । punaruktāvadhi-vāsaram etasyāḥ kitava paśya gaṇayantyāḥ ।
iyam iva karajaḥ kṣīṇas tvam iva kaṭhorāṇi parvāṇi ।। ।। iti dūtīvacana-vrajyā ।। ।। kāntenāśu mudhā vilokitam atho tanvyā mudhā lajjitaṃ bhūyo anena mudhāvakṛṣṭam atha tat tanvyā mudhā saṃvṛtam ।।
pratyakṣaraṃ madana-mantharam arthayantyāḥ kiṃ kiṃ na hanta hṛdayaṅgamam aṅganāyāḥ ।। kṣaṇaṃ śroṇau pāṇī kṣaṇam api kucāgre priya-dṛśoḥ kṣaṇaṃ vinyasyantyār jagad api na mūlyaṃ mṛgadṛśaḥ ।। aṅke nilīya kamituḥ śithilāṅga-mudrā nidrāti nālpa-tapasaḥ phala-saṃpad eṣā ।। yad vardhiṣṇu manobhava-pranayitā yan manda-manyu-grahasḥ tenaiveha mano haraty adharita-prauḍhā navoḍhā na kim ।।
yad bālā balavan manobhava-bhaya-bhraśyat-trapaṃ satrapā tat-kālocita-narma-karma dayitādamyāsyam abhyasyati ।। kasyāpi । tapobhir bhūyobhiḥ kim u na kamanīyaṃ sukṛtinām idaṃ ramyaṃ vāmyaṃ madana-vivaśāyā mṛgadṛśaḥ ।। kasyacit ।
yad ayam udaya-līlā-lālasānāṃ vadhūnāṃ rati-vinimaya-bhājāṃ kelibhir yāti kālaḥ ।। yasmin vismayanīya-tapta-tapase svairaṃ samucchṛṅkhalā viśrāmyanti tava smara-jvara-harāḥ kandarpa-keli-śriyaḥ ।। śroṇīṃ tasya kare adhirohati punar vrīḍāmbudhau mām atho majjantīm udatārayan manasijo devaḥ sa mūrcchā-guruḥ ।। matis tv eṣāsmākaṃ kuca-yuga-taṭī-cumbaka-śilāniveśād ākṛṣṭaḥ smara-śara-śalākotkara iva ।।
nābhī-mūla-nibaddha-cakṣuṣi tayā brīḍānatāṅgyā priye dīpaḥ phūtkṛti-vāta-vepita-śikhaḥ karṇotphalenāhataḥ ।। karṇotpalasya । tad-aṃśukā-kṣepam adhīra-pāṇe vimuñca kāñcī-maṇayo raṇanti ।। etāvat sakhi vedmi kevalam ahaṃ tasyāṅga-saṅge punaḥ ko asau kāsmi rataṃ tu kiṃ katham iti svalpāpi me na smṛtiḥ ।।
vikaṭa-nitambāyāḥ । sakhi svairaṃ svairaṃ suratam akarod vrīḍita-vapuḥ yataḥ paryaṅgo ayaṃ ripur iva kaḍat-kāra-mukharaḥ ।। nīvīṃ prati praṇihite tu kare priyeṇa sakhyaḥ śapāmi yadi kiṃcid api smarāmi ।। vidyāyāḥ ।
ślatha-tanu-bhuja-bandha-prāpra-dīrgha-prasāro mukha-parimala-mugdhaḥ kāntayoḥ śvāsavātaḥ ।। sahūṅkārojjṛmbhā smara-paravaśā kānta-vimukhaṃ mukhaṃ mugdhāpāṅgaṃ kṣipati virasaṃ prauḍha-yuvatī ।। api taruṇayoḥ kiṃ syāt tasyāṃ divi spṛhayālutāḥ mukulita-dṛśor udbhidyante na ced viraha-tviṣaḥ ।। bhāvānām api tādṛśāṃ mṛgadṛśo hāvānugānām aho nādhanyaḥ kurute prarūḍha-pulakair ātithyam aṅgair janaḥ ।।
tayā dṛṣṭiṃ dattvā mahati maṇi-dīpe nipuṇayā niruddhaṃ hastābhyāṃ jhagiti nija-netrotpala-yugam ।। kasyacit । tad evaṃ ko apy ūṣmā ramaṇa-parirambhotsava-milatpurandhrī-nīrandhra-stana-kalaśa-janmā vijayate ।। saṃrambha-ślatha-keśa-bandha-vigalan-muktā-kalāpa-drutachvāsa-ccheda-taraṅgita-stana-yugaṃ prīṇāti śṛṅgāriṇī ।।
sonnokasya । eṇī-dṛśāṃ makara-ketu-niketanāni vandāmahe surata-vibhrama-ceṣṭitāni ।। kasyacit । śramāmbhobhis tamyat-tilaka-malikā-ghūrṇa-dalakaṃ mukhaṃ līlāvatyā harati viparīta-vyatikare ।।
svedaḥ kiṃ na sarinnātho romāñcaḥ kiṃ na parvataḥ ।। anirvyūḍhe tasmin prakṛti-sukumārāṅga-latayā punar lajjālolaṃ mayi vinihitaṃ locana-yugam ।। koṅkasya । sapadi maraṇam eva sā tu yāyād yadi na pibed adharāmṛtaṃ priyasya ।।
svasmāt karān mama kare valayaṃ kṣipantyā vācaṃ vinābhyupagamaḥ kathito mṛgākṣyā ।। patatu tavorasi satataṃ dayitā-dhammilla-mallikā-prakaraḥ । rati-rasa-rabhasa-kaca-graha-lulitālaka-vallarī-galitaḥ ।। ardhocchvāsa-sphuṭa-nakha-padālaṃkṛtābhyāṃ stanābhyāṃ dṛṣṭā dhārṣṭya-smṛti-nata-mukhī mohanānte mayā sā ।।
rājaśekharasya । hariṇa-śiśu-dṛśo asyā mugdha-mugdhaṃ hasantyāḥ pariṇata-śara-kāṇḍa-snigdha-pāṇḍuḥ kapolaḥ ।। sthagayati karaiḥ patyur netre vihasya samākulā surata-viratau ramyaṃ tanvī punaḥ punar īkṣitum ।। kasyāpi ।
prāyaḥ kānte rati-śrānte kāminī puruṣāyate ।। jalpantyaiva muhur naneti nibhṛtaṃ pradhvasta-cāritrayā niḥśeṣeṇa samāpito rati-vidhir vācā tu nāṅgīkṛtaḥ ।। kasyacit । tac chlāghyaṃ surataṃ ca tat tad amṛtaṃ tad vastu tad brahma tac ceto-hāri tad eva tat kim api tat tattvāntaraṃ sarvathā ।।
kuca-kalaśayor ūḍhaḥ kampas tayā mama saṃnidhau manasija-rujo bhāvair uktā vacobhir apahnutāḥ ।। romāñca-kañcuka-tiraskṛta-dehayā vā jñātāni tāni parirambha-sukhāni kiṃ vā ।। acalasya । vilokyāśleṣād apy avahita ivāmīlya nayane vyudañcad-romāñca-sthagita-vapur āliṅgati samām ।।
aśithila-parirambha-vyāpṛtaikaika-doṣṇor avidita-gata-yāmā rātrir eva vyaraṃsīt ।। nirvyūḍhaṃ na yadā tayā tad akhilaṃ khinnais tatas tārakaiḥ sa-vrīḍaiś ca vilokitair mayi punar nyastaḥ samasto vyayaḥ ।। kasyacit । iha hi niviḍa-vrīḍānaṅga-jvarātura-cetasor nava-taruṇayoḥ ko jānīte kim adya phaliṣyati ।।
lajjā-mugdha-vilocana-smita-sudhā-nirdhauta-bimbādharaṃ kampa-praślatha-bāhu-bandhanam asāv āliṅgito bālayā ।। kasyacit । ujjṛmbhaḥ kila vallabho api virate vastuny api prastute ghūrṇantī kila sāpi hūṅkṛtavatī śūnyaṃ sakhī dakṣiṇā ।। īṣad-vakrima-kandharaḥ sa-pulakaḥ premollasan-mānasām antar-hāsa-lasat-kapola-phalakāṃ dhūrto aparāṃ cumbati ।।
bahir vyājāmarṣa-prasara-paruṣāntar-gata-rasā nirīkṣyā re māyī kim idam iti pūrvā vijayate ।। antar-gūḍha-vigāḍha-saṃbhrama-rasa-sphārī-bhavad-gaṇḍayā tūṣṇīṃ śāri-visāraṇāya nihitaḥ khedāmbu-garbhaḥ karaḥ ।। rājaśekharasya । bhogaḥ sa yadyapi jaye ca parājaye ca yūnor manas tad api vāñchati jetum eva ।।
murāreḥ । dayitam abhitas tām utkaṇṭhāṃ vivavrur anantaraṃ jhaṭiti jhaṭiti truṭyanto antaḥ stanāṃśuka-sandhayaḥ ।। nidhuvana-yudhas tūryātodyaṃ jahāra nata-bhruvāṃ jaghana-sarasī-haṃsa-svānaḥ śrutiṃ rasanā-ravaḥ ।। śruti-kuvalayaṃ dīpocchittyai nirāsa yad aṅganā jvalati rasanā-rocir dīpe tad āpa nirarthatām ।।
na bhuja-latikā-gāḍhāśleṣaiḥ śramaṃ lalitā yayur yuvatiṣu kim apy avyākhyeyaṃ smarasya vijṛmbhitam ।। vilayanam atha prāptā rāgānaloṣmabhir ity aho na pati-bhujayor niṣyandāntaḥ priyā niravīyata ।। ।। iti saṃbhoga-vrajyā ।। ।।
antaḥ-pravṛddha-makara-dhvaja-pāvakasya śaṅke vibhidya hṛdayaṃ niraguḥ sphuliṅgāḥ ।। rājaśekharasya । lāvaṇya-saṃbhāra-nidhāna-kumbhe mudrākṣarāṇīva manobhavasya ।। kasyacit ।
valī-bhaṅgābhogeṣv alaka-patitākīrṇa-kusumaḥ striyāḥ sarvāvasthaṃ kathayati rataṃ pracchada-paṭaḥ ।। āvṛṇoti vivṛṇoti cekṣate labdha-ratnam iva duḥkhito janaḥ ।। kasyacit । tirayati śiśu-līlānartana-cchadma-tālapracala-valaya-mālāsphāla-kolāhalena ।।
ratautsukyāt tāmyat-tarala-manasoḥ paryavasite kṛtārthatve anyonyaṃ tad anu viditau kiṃ na kurutām ।। paśyasi nakha-saṃbhūtāṃ rekhāṃ varatanu payodharopānte । kiṃ vāsasā stanāntaṃ ruṇatsi hima-ruci-kṛte vacmi ।। tat sānanda-milad-dṛśoḥ katham api smṛtvā gurūṇāṃ puroaḥ hāsodbheda-nirodha-manthara-milat-tāraṃ kathaṃcit sthitam ।।
ārdrāṇi kuṅkuma-rucīni vilāsinīnām aṅgeṣu kiṃ nakha-padāni na maṇḍalāni ।। karṇālaṃkṛti-padma-rāga-śakalaṃ vinyasya cañcū-puṭe vrīḍārtā prakaroti dāḍima-phala-vyājena vāg-bandhanam ।। vadhū-vaktraṃ vrīḍābhara-namitam antar vihasitaṃ haraty ardhonmīlan-nalina-malināvarjitam iva ।। idaṃ tarītuṃ trivalī-taraṅgiṇīṃ virājate pañca-śarasya naur iva ।।
kasyacit । kāminyā smara-vedanākula-dṛśā yaḥ keli-kāle kṛtaḥ so atyarthaṃ katham anyathā dahati mām eṣa tvad-oṣṭha-vraṇaḥ ।। kasyacit । abhimukha-patayālubhir lalāṭa-śrama-salilair avidhauta-patra-lekhaḥ ।
kathayati puruṣāyitaṃ vadhūnāṃ mṛdita-hima-dyuti-durmanāḥ ।। murāreḥ । api rahasi kṛtānāṃ vāg-vihīno api jātaḥ surata-vilasitānāṃ varṇako varṇako asau ।। pratidiśam apara-strī-saṃga-śaṃsī visarpan nava-parimala-gandhaḥ kena śakyo varītum ।।
eṇīdṛśaḥ kusuma-cāpa-narendra-dattā jaitra-praśastir iva citra-lipir vibhāti ।। dakṣasya । mugdhe hastaḥ kim-artho ayam apārtha iha dīyate ।। lasat-kāñcī-granthi-sphurad-aruṇa-ratnāṃśu jaghanaṃ priyāṅgonmṛṣṭāṅgyā viṣam idam iyad bhāvaka-nṛṇām ।।
krīḍā-śārikayā nilīya nibhṛtaṃ trotuṃ trapārtāṃ vadhūṃ prārabdhaḥ sahasaiva saṃbhrama-karo mārjāra-garjā-ravaḥ ।। āḥ kiṃ chadma-vidagdha-mānini mayi brūṣe puro-bhāgini krūrair ullikhitāsmi tatra kusumāny uccinvatī kaṇṭakaiḥ ।। ito niṣkrāmantī nava-rati-guroḥ proñchati vadhūḥ sva-kastūrī-patrāṅkura-makarikā-mudritam uraḥ ।। likhantīnāṃ patrāṅkuram aniśam asyās tu kucayoś camatkāro gūḍhaṃ karaja-padam āsāṃ kathayati ।।
murārer etau murāreḥ ।etau ।। iti samāpta-nidhuvana-cihna-vrajyā ।। ।। ākāra-mātra-masṛṇena viceṣṭitena dhūrtasya tasya hi guṇān upavarṇayanti ।।
tad api na mayā saṃbhāṣyo asau punar dayitaḥ śaṭhaḥ sphuṭati hṛdayaṃ maunenāntar na me yadi tat-kṣaṇāt ।। amaroḥ । yad uktaṃ pratyuktaṃ tad apaṭu śiraḥ kampana-paraṃ priyā mānenāho punar api kṛtā me nava-vadhūḥ ।। yadi niyamitaṃ dhyāne cakṣuḥ kathaṃ pulakodgamaḥ kṛtam abhinayair dṛṣṭo mānaḥ prasīda kim ucyatām ।।
amaroḥ । ālāpo api na miśritaḥ parijanaṃ vyāpārayanty āntike kāntaṃ pratyupacārataś caturayā kopaḥ kṛtārthīkṛtaḥ ।। hastābhyām api vāritaḥ sapulakaḥ svedodgamo gaṇḍayoḥ sakhyaḥ kiṃ karavāṇi yānti sahasā yat kañcuke sandhayaḥ ।। māninyāś caraṇānati-vyatikare bāṣpāmbu-pūrṇekṣaṇaṃ cakṣur jātam aho prapañca-caturaṃ jātāgasi preyasi ।।
tasyaiva । samāśvāsas tena praṇata-śirasaḥ patyur abhavat priyā prauḍha-krodhāpy apahṛtavatī yan na caraṇau ।। āgaskāriṇy aham iha yayā jīvitaṃ tad-viyoge bhartṛ-prāṇāḥ striya iti nanu tvaṃ mamaivānuneyaḥ ।। yal lajjā niruṇaddhi yatra śapathair utpādyate pratyayaḥ tat kiṃ prema sa ucyate paricayas tatrāpi kopena kim ।।
dhairyaṃ kartum api sthirīkṛtam idaṃ cetaḥ kathaṃcin mayā baddho māna-parigrahe parikaraḥ siddhis tu daiva-sthitā ।। idānīṃ nāthas tvaṃ vayam api kalatraṃ kim aparaṃ mayāptaṃ prāṇānāṃ kuliśa-kaṭhinānāṃ phalam idam ।। amaroḥ । idānīm arkas tvaṃ khara-ruci samutsārita-rasaḥ kirantī kopāgnīn aham api ravi-grāva-ghaṭitā ।।
acala-siṃhasya । tasya premṇas tad idam adhunā vaiṣamaṃ paśya jātaṃ tvaṃ pādānte luṭhasi nahi me manyu-mokṣaḥ khalāyāḥ ।। tad etat kvācakṣe ghṛta-madhu-maya tvan-mṛdu-vacoviṣeṇāghūrṇantī kim api na sakhīyaṃ gaṇayati ।। hiṅgokasya ।।
keli-skhalad-vasanam utpulakāṅga-bhaṅgam uttuṅga-pīna-kucam ālikhitā tvam eva ।। vīrya-mitrasya ।। mugdhe cumbatu nāma cañcalatayā bhṛṅgaḥ kvacit kandalīm unmīlan-nava-mālatī-parimalaḥ kiṃ tena vismaryate ।। kasyacit ।
prāṇeśvaraś caraṇayoḥ patitas tavāyaṃ saṃbhāṣyatāṃ vikasatā nayanotpalena ।। tat kiṃ rodiṣi gadgadena vacasā kasyāgrato rudyate nanv etan mama kā tavāsmi dayitā nāsmīty ato rudyate ।। praṇāmānto mānas tyajasi na tathāpi krudham aho kuca-pratyāsattyā hṛdayam api te caṇḍi kaṭhinam ।। idaṃ nidrā-cchede rasati sarasaṃ sāra-sakulaṃ cakorākṣi kṣipraṃ jahihi jahihi prema-laḍitam ।।
ayaṃ tvākūtajñaḥ pariṇati-parāmarśa-kuśalaḥ sakhī līko apy āsīl likhita iva citreṇa kim idam ।। bimbokasya । tava yathā tathābhūtaṃ prema prapannam imāṃ daśāṃ prakṛti-capale kā naḥ pīḍā gate hata-jīvite ।। gṛhāṇainaṃ mugdhe vrajatu tava kaṇṭha-praṇayitām upāyo nāsty anyo hṛdaya-paritāpopaśamane ।।
bhaṭṭahareḥ । samākṛṣṭā hy ete viraha-dahanodbhāsura-śikhāḥ sva-hastenāñgārās tad alam adhunāraṇya-ruditaiḥ ।। kaḥ kopāvasaraḥ prasīda rahasi svedāmbhasaṃ bindavo lumpantu stana-patra-bhaggam akarīḥ saudhā-guru-śyāmalāḥ ।। mugdhe dagdha-giraḥ skhalanti śataśaḥ kim kupyasi preyasi prāṇās tanvi mamāsi nocitam idaṃ tad vyartham uttāmyasi ।।
tataḥ śroṇī-bimbaṃ vyavasita-vilāsaṃ tad ucitaṃ svabhāva-svacchānāṃ vipad api sukhaṃ nāntarayati ।। kasyacit । kasmād brūhi tavādya kaṇṭha-vigalan-muktāvalī-vibhramaṃ bibhrāṇā nipatanti bāṣpa-payasāṃ prasyandino bindavaḥ ।। rājaśekharasya ।
muhuḥ kaṇṭhe lagnas taralayati bāṣpaḥ stana-taṭaṃ priyo manyur jātas tava niranurodhe na tu vayam ।। smaḥ kecin na vayaṃ yad ekam aparasyāpy uktam ākarṇyatāṃ atyunmāthini candane api niyataṃ nāmāgnir uttiṣṭhati ।। iti sarabhasaṃ mānāṭopād udīrya vacas tayā ramaṇa-padavī sāraṅgākṣyā sa-śaṅkitam īkṣitā ।। dampatyoḥ śanakair apāṅga-valanān miśrī-bhavac-cakṣuṣor bhagno mānakaliḥ sahāsa-rabhasaṃ vyāsakta-kaṇṭha-graham ।।
paśya prasīda caramācala-cūla-cumbi bimbaṃ vidhor lavala-pāṇḍu-rasas tam eti ।। samānābhijñānaṃ katham itarathā paśyati puro bhavān ekas tasyāḥ pratikṛti-mayīr eva ramaṇīḥ ।। prasīda premāpi praśamayatu niḥśeṣam adhṛtīr abhūmiḥ kopānāṃ nanu niraparādhaḥ parijanaḥ ।। ḍimbokasya ।
āśleṣam arpaya mad-arpita-pūrvam uccair uccaiḥ samarpaya mad-arpita-cumbanaṃ ca ।। sakhi kalitaḥ skhalito ayaṃ heyo naiva praṇāma-mātreṇa । ciram anubhavatu bhavatyā bāhu-latā-bandhanaṃ dhūrtaḥ ।। māyā-svāpam upetya tan-nipuṇayā nidrāndhyam āceṣṭitaṃ māna-mlānir abhūn na yena ca na cāpy āsīd rahaḥk-haṇḍanam ।।
smita-jyotsnārambha-kṣapita-viraha-dhvānta-nivahoaḥ mukhendur māninyāḥ sphurati kṛta-puṇyasya surate ।। mānī so api jano na lāghava-bhayād abhyeti mātaḥ svayaṃ kālo yāti calaṃ ca jīvitam iti kṣuṇṇaṃ manaś cintayā ।। dṛṣṭe dhūrta-viceṣṭite tu dayite tasmin avaśyaṃ mama svedāmbhaḥ-pratirodhi-nirbharatara-smeraṃ mukhaṃ jāyate ।। tvat-kṛtyaṃ tvad-agocare api hi kṛtaṃ sarvaṃ mayaivādhunā mām ājñāpaya kiṃ karomi sarale bhūyaḥ sapatnyās tava ।।
kasyacit । iti nigadati nāthe tiryag-āmīlitākṣyā nayana-jalam analpaṃ muktam uktaṃ na kiṃcit ।। tat-tat-kopa-viceṣṭite kusumitaṃ pādānate tu priye māninyāṃ phalitaṃ tu māna-taruṇā paryanta-bandhyāyitam ।। ruṣaṃ muñcāmuñca priyam anugṛhānāyatihitaṃ śṛṇu tvaṃ yad brūmaḥ priya-sakhi na māne kuru matim ।।
kasyacit । eṣā kapola-phalake agaru-patra-vallī kiṃ pīḍyate sutanu bāṣpa-jala-praṇālaiḥ ।। ity uktvāśru-galan-mukhī viṭa-sakhī dhvastā viśantī gṛhaṃ dhanyenādhim upāśruṇor asi kṛtātyantaṃ priyā roditā ।। na jānīmaḥ kiṃ nu kva nu kiyad anena vyavasitaṃ yad asyāḥ pratyaṅgaṃ nayana-jala-bindur viharati ।।
kasyacit । vada suvadane lajjā-mūkā bhavantu śikhaṇḍinaḥ paraparibhavo māna-sthānair na mānini sahyate ।। kapole yal-lākṣā-bahala-rasa-rāga-praṇayinīm imāṃ dhatte mudrām anaticira-vṛttānta-piśunām ।। yūnor mitho abhilaṣatoḥ prathamānunītiṃ bhāvāḥ prasāda-piśunāḥ kṣapayanti nidrām ।।
kaṭhina-hṛdaye mithyā-mauna-vrata-vyasanād ayaṃ parijana-parityāgopāyo na māna-parigrahaḥ ।। kasyacit । idaṃ tu preyasyāḥ prathayati ruṣo antarvikasitāḥ śate api praśnānāṃ yad abhidura-mudrodhara-puṭaḥ ।। vaidyadhanyasya ।
kiṃ tu prasādana-bhayād atinihnutena kopena ko api nihito adya rasāvatāraḥ ।। ūrvor gāḍha-nipīḍanena jaghane pāṇiṃ ca ruddhvānayā patyuḥ prema na khaṇḍitaṃ nipuṇayā māno api naivojjhitaḥ ।। visrambhaika-rasa-prasāda-madhurā yatra pravṛttāḥ kathās tāny anyāni dināni muñca caraṇau saivāham anyo bhavān ।। manasvinyāḥ svairaṃ prasarati niśā-sīma-samaye manaḥ pratyāvṛttaṃ kamitari kathaṃcin na tu vapuḥ ।।
tāvat kiṃ kathayāmi keli-paṭunā nirgatya kuñjodarād ajñātopanatena tena sahasā mūrdhnaiva saṃbhāvitaḥ ।। mama tu manasaḥ saṃtāpo ayaṃ priye vimukho api yat katham api hata-vrīḍaṃ ceto na yāti virāgitām ।। kasyacit । ruddhāyām api vāci sasmitam idaṃ dagdhānanaṃ jāyate dṛṣṭe nirvahaṇaṃ bhaviṣyati kathaṃ mānasya tasmin jane ।।
tāvat pratyuta pāṇi-saṃpuṭa-lasan-nīvī-nibandhaṃ dhṛto dhāvitv eva kṛta-praṇāmakam aho premṇo vicitrā gatiḥ ।। tad utprekṣyotprekṣya priyasakhi gatāṃs tāṃś ca divasān na jāne ko hetur dalati śatadhā yan na hṛdayam ।। sutanu nitambas tava pṛthur akṣṇor api niyatam arjuno mahimā । madhyaḥ savalir idāniṃ māndhātā kuca-taṭaḥ kriyatām ।।
nīvī-bandhavadāgataṃ śithilatāṃ saṃbhāṣamāṇe tato mānenāpasṛtaṃ hriyeva sudṛśaḥ pāda-spṛśi preyasi ।। kasyacit । ।। iti māninī-vrajyā ।। ।।
kiṃ cāsyā malaya-druma-drava-bharair limpāmi yāvat karaṃ tāvac chvāsa-samīraṇa-vyatikarair uddhūlitr āsīt karaḥ ।। tvyaktvā tān bata haṃsi mām api kṛśāṃ bālām anāthāṃ striyaṃ dhik tvā dhik tava pauruṣaṃ dhig udayaṃ dhik kārmukaṃ dhik śarān ।। śrī-rājyapālasya । tenendur dahanāyate malayajālepaḥ sphuliṅgāyate rātriḥ kalpa-śatāyate visalatāhāro api bhārāyate ।।
kasyacit । maunaṃ cedam idaṃ ca śūnyam akhilaṃ yad viśvam ābhāti te tad brūyāḥ sakhi yoginī kim asi bhoḥ kiṃ vā viyoginy api ।। naitat toyaṃ nabhastaḥ patati mada-jalaṃ śvāsa-vātāvadhūtaṃ tat kiṃ mugdhe vṛthā tvaṃ malinayasi mukhaṃ prāvṛḍ ity aśru-pātaiḥ ।। no cet sneha-rasāvaseka-vikasaj-jvālāvalī-dāruṇo dārūṇīva na me viraṃsyati dahann aṅgāny anaṅgānalaḥ ।।
sakhi priyas te kṣaṇikaḥ kim anyan nirātmakaḥ śūnyatamaḥ sa vandyaḥ ।। ardhāvadagdha-galad-aṅga-rasāvasiktam ardrendhanaṃ tad iva bhasma-kaṇānuyātam ।। itīva pratyaṅga-prathita-madanāgniṃ kṛśa-tanur ghana-śvāsotkṣepair jvalayati muhur mṛtyu-vaśinī ।। idaṃ vyasta-nyāsaṃ ślatha-bhuja-latākṣepa-valanaiḥ kṛśāṅgyāḥ saṃtāpaṃ vadati visinī-patra-śayanam ।।
kasyacit । hinasti pratyaṅgaṃ jvara iva garīyān ita ito na māṃ trātuṃ tātaḥ prabhavati na cāmbā na bhavatī ।। niḥśaktīkṛta-candanauṣadhi-vidhāv tasmiṃś camat-kāriṇo lāja-sphoṭam amī sphuṭanti maṇayo viśve api hāra-srajām ।। rājaśekharasya ।
gaurī krudhyatu vartate yadi na te tat ko api citte yuvā dhig dhik tvāṃ saha-pāṃśu-khelana-sakhī-loke api yan nihnavaḥ ।। rājaśekharasya । yāvat kiṃcid udantam ātmakam itus tāvat sa evety atha vrīḍā-vakrita-kaṇṭha-nālam abalā kaiḥ kair na bhinnā rasaiḥ ।। kasyacit ।
iha hi tava luṭhantaḥ ploṣa-pīḍāṃ bhajante dara-jaṭhara-mṛṇālī-kāṇḍa-mugdhā mayūkhāḥ ।। kasyacit । ekādhīnaṃ kathayati manas tāvad eṣā daśā te kosāv ekaḥ kathaya sumukhi brahma vā vallabho vā ।। lakṣmīdharasya ।
avasthām āpannā madana-dahanoddāha-vidhurām iyaṃ naḥ kalyāṇī ramayati matiṃ kalpayati ca ।। bhavabhūteḥ । kiṃ cānyat priya-saṃgame adya calito gacchan vipad-vatsalo mūrcchā-vismṛti-vedanā-parijano dṛṣṭo asmadīyo na vā ।। aravindasya ।
haṃho vāyasa rājahaṃsa śuka he he sārike kathyatāṃ kā vārteti mṛgīdṛśo vijayate bāṣpāntarāyaṃ vacaḥ ।। citrāṅgasya । balavati sati yasmin sārdham āvartya hemnā rajatam iva mṛgākṣyāḥ kalpitāny aṅgakāni ।। rājaśekharasya ।
nirlajjā he jīvita na śrutaṃ kiṃ mahājano yena gataḥ sa panthāḥ ।। itthaṃ yasya viyoga-yoga-vidhuraṃ mugdhe tavedaṃ vapur no jāne katamaḥ sa puṣpa-dhanuṣā nītaḥ prasāda-śriyam ।। śṛṅgāra-vāri-ruha-kānana-rāja-haṃsi kasmāt kṛśāsi virasāsi malīmasāsi ।। viramati rajanī na saṅgam āśā vrajati tanus tanutāṃ na cānurāgaḥ ।।
pravarasenasya । ākarṣaka-drāvaka-cumbakeṣu naiko apy asau bhrāmaka ity avaihi ।। praṣṭavyaḥ śivamāli kevalam asau kaccid bhavad-gocare nāyātaṃ malayānilair mukulitaṃ kaccin na cūtair iti ।। vākkūṭasya ।
mugdheyaṃ kurute atha tad-guṇa-kathāṃ manyur girām argalaḥ prāyaḥ puṇya-dinānubhāva-valanād āśaṃsitaṃ sidhyati ।। etāṃ mlānim upāgatāṃ srajam iva tyaktvā tanuṃ durvahām eṣāhaṃ sukhinī bhavāmi na sahe tīvrāṃ viyoga-vyathām ।। kasyacit । yāntyaiva sva-niveśanaṃ pratipathaṃ pāntha-striyāsmin kṣaṇe mā bhūd āgata ity amanda-valitodgrīvaṃ muhur vīkṣitam ।।
siddhokasya । aṅgeṣu prathama-prabuddha-phalinī lāvaṇya-saṃpādinī pāṇḍimnā virahocitena gamitā kāntiḥ kathā-gocaram ।। śadhokasya । api stokonnidrair nayana-kumudair modaya diśoaḥ viśeṣās te mugdhe dadhatu kṛtināṃ cetasi padam ।।
ayam asamayaṃ kiṃ ca klāmyaty asaṃsmaraṇena te śaśimukhi sakhī-hasta-nyasto vilāsa-paricchadaḥ ।। abhinandasya । saṃkrāntair valayair alaṃkṛta-galo yuṣmad-viyogocitāṃ tanvaṅgyāḥ prakaṭīkarīti tanutām aṅge bhraman vāyasaḥ ।। kasyacit ।
bāle bāla-mṛṇāla-nāla-valayālaṃkāra-kānte kare vinyasyānanam āyatākṣi sukṛtī ko ayaṃ tvayā smaryate ।। kṣaṇam api sukhaṃ yasmin prāpte gate ca na labhyate kim aparam ataś citraṃ yan me tathāpi sa vallabhaḥ ।। kasyacit । yaṃ dhyāyantyāḥ sumukhi likhitaṃ kajjala-kleda-bhāñji vyālumpanti stana-kalasayoḥ patram aśrūṇy ajasram ।।
koka-bhrānti-kṣaṇa-virahiṇīyan mayākāri haṃsī tasyaitan me phalam upanataṃ nātha yat te viyogaḥ ।। kiṃ cākuñcita-kaṇṭha-rodha-kuṭilāḥ śrotrāmṛta-syandinoaḥ hūṅkārāḥ kala-pañcama-praṇayinas truṭyanti niryānti ca ।। ayaṃ mugdhe candraḥ kim iti mayi tāpaṃ prakaṭayaty anāthānāṃ bāle kim iha viparītaṃ na bhavati ।। svapnāsādita-saṃgame priyatame sānandam āliṅgite svacchando bhavatāṃ bhaviṣyati punaḥ kaṣṭo viceṣṭā-rasaḥ ।।
taralita-kara-śākhā-mañjarīkaḥ śarīre dhanuṣi ca makare ca svastha-rekhā-niveśaḥ ।। akṣṇor bāṣpa-cayaṃ nigṛhya katham apy ālokitaḥ kevalaṃ kiṃcit-kuḍmala-koṭi-bhinna-śikharaś cūta-drumaḥ prāṅgaṇe ।। vākkūṭasya । āpāṇḍuḥ kara-pallave ca nibhṛtaṃ śete kapola-sthalī mugdhe kasya tapaḥ-phalaṃ pariṇataṃ yasmai taveyaṃ daśā ।।
yaṃ dhyāyantī sutanu bahula-jvāla-kandarpa-vahniprodyad-bhasma-pracaya-racitāpāṇḍimānaṃ dadhāsi ।। tatraivāstāṃ dahati nayane candravac candanāmbhaḥ sakhyas toyendhana iva śikhī vipratīpo ayam ādhiḥ ।। āste kevalam abjinī-kisalaya-prastāri-śayyā-tale saṃkalpopanata-tvad-ākṛtir asāyat tena cittena sā ।। rājaśekharasya ।
cittātaṅkaṃ nija-garimataḥ samyag āsūtrayanto niryānty asyāḥ kuvalaya-dṛśo bāṣpa-vārāṃ pravāhāḥ ।। vārāṃ pūraḥ katham aparathā sphāra-netra-praṇālīvaktrodvāntas trivali-vipine sāraṇī-sāmyam eti ।। talpādṛśya-karaṅka-pañjaram idaṃ jīvena liptaṃ manāṅ muñcantī kim u kartum icchasi kuru premānya-deśa-gate ।। tat kiṃ roditi muhyati śvasiti kiṃ smeraṃ ca dhatte mukhaṃ dṛṣṭaḥ kiṃ katham apy akāraṇa-ripuḥ śrī-bhojya-devo anayā ।।
chittapasya । dṛśaḥ sāmarthyāni sthagayati muhur bāṣpa-salilaṃ prapañco ayaṃ kiṃcit tava sakhi hṛdi-sthaṃ kathayati ।। narasiṃhasya । kim api sakhi kuru tvaṃ deha-yātrānurūpaṃ śatam iha virahiṇyo nedṛśaṃ kvāpi dṛṣṭam ।।
।। iti virahiṇī-vrajyā ।। ।। bhramati bhuvane kandarpājñā vikāri ca yauvanaṃ lalita-madhurās te te bhāvāḥ kṣipanti ca dhīratām ।। sadyaḥ svidyann ayam aviratotkampa-lolāṅgulīkaḥ pāṇir lekhā-vidhiṣu nitarāṃ vartate kiṃ karomi ।।
tām īṣat-pracala-vilocanāṃ natāṅgīm āliṅgan pavana mama spṛśāṅgam aṅgam ।। jvalati ca tanūm antar-dāhaḥ karoti na bhasmasāt praharati vidhir marma-cchedī na kṛntati jīvitam ।। daivenāntarita-priyo asi hariṇa tvaṃ cāpi kiṃ yac ciraṃ pradadri pratikandaraṃ pratinadi prayūṣaraṃ bhrāmyasi ।। muñjasya ।
kārāgāre kṣipata tarasā pañcamaṃ rāgarājaṃ candraṃ cūrṇī-kuruta ca śilā-paṭṭake piṣṭa-peṣam ।। ghanoru-prāg-bhāraṃ nidhi-mukham ivāmudritam aho kadā nu drakṣyāmo vigalita-dukūlaṃ mṛga-dṛśaḥ ।। ete kiṃśuka-śākhino api malinair aṅgāritāḥ kuḍmalaiḥ kaṣṭaṃ viśramayāmi kutra nayane sarvatra vāmo vidhiḥ ।। vākkūṭasya ।
ā jñātaṃ madhulampaṭair madhukarair ābaddha-kolāhale nūnaṃ sāhasikena cūta-mukule dṛṣṭiḥ samāropitā ।। rājaśekharasya । api nanu śaśalakṣman mā mucas tvaṃ ca tasyāṃ akaruṇa-kiraṇolkāḥ kandalī-komalāyām ।। nidre kiṃ viratāsi tāvad aghṛṇe yāvan na tasyāś cirāt krīḍanti kramaśaḥ kṛśīkṛta-ruṣaḥ pratyaṅgam aṅgāni me ।।
svapnena dviṣatendra-jālam iva me saṃdarśitā kevalaṃ cetas tat-parirambhaṇāya tad api sphīta-spṛhaṃ tāmyati ।। kasyacit ।। śayyā-niśītha-kalaheṣu mṛgekṣaṇāyāḥ prāptaṃ mayā vidhi-vaśād idam uttarīyam ।। udgrīvaś caraṇārdha-ruddha-vasudhaḥ kṛtvāśru-pūrṇāṃ dṛśaṃ tām āśāṃ pathikas tathāpi kim api dhyāyaṃś ciraṃ vīkṣate ।।
tenāsmākam iyaṃ gatir matir iyaṃ saṃvṛttir evaṃvidhā tāpo ayaṃ tanur īdṛśī sthitir iyaṃ tasyā apīti śrutiḥ ।। viyoge tanvaṅgyāḥ kalayati sa evāyam adhunā himartur naidāghīm ahaha viṣamāṃ tāpana-rujam ।। so apy astu nāma jagataḥ pratipakṣa-bhūtaś cūta-drumaḥ kim iti nirmita eṣa dhātrā ।। kiṃ brūmo vayam apy anena hatakenāpuṅkha-magnaiḥ śarair viddhā eva na cedṛśaḥ parikarasyaivaṃ-vidhā vedanā ।।
kāntāpāda-talāhatis tava mude tadvan mamāpy āvayoḥ sarvaṃ tulyam aśoka kevalam ahaṃ dhātrā sa-śokaḥ kṛtaḥ ।। kaṣṭaṃ kāma nirāyudho asi bhavatā jetuṃ na śakyo jano duḥkhī syām aham eka eva sakalo lokaḥ sukhaṃ jīvatu ।। rājaśekharasya । tataḥ snāna-krīḍā-janita-jaḍa-bhāvair avayavaiḥ kadācin muñceyaṃ madana-śikhi-pīḍā-paribhavam ।।
idaṃ cāsmat-karṇe yadi bhavati kenāpi kathitaṃ tad icchāmaḥ saṅgād viraha-bharam ekatra vasatau ।। visṛjati hima-garbhair agnim indur mayūkhais tvam api kusuma-bāṇān vajra-sārī-karoṣi ।। yad bālendu-kalodayād avacitaiḥ sārair ivotpāditaṃ tat paśyeyam anaṅga-maṅgala-gṛhaṃ bhūyo api tasyā mukham ।। bhavabhūteḥ ।
jitās tu bhrū-bhaṅgārcana-vadana-lāvaṇya-rucibhiḥ saroṣā no jāne mṛgadṛśi vidhāsyanti kim amī ।। tad anu ca mṛdu-snigdhālāpa-kramāhita-narmaṇaḥ surata-sacivair aṅgaiḥ saṅgo mamāpi bhaviṣyati ।। bhrū-bhaṅgaṃ kurute na sā dhṛta-dhanur mathnāti māṃ manmathaḥ ko vā tām abalāṃ vilokya sahasā nātropakṛcchro bhavet ।। tat-kāruṇya-parigrahāt kuru dayām asmin vidheye jane svāmin manmatha tādṛśaṃ punar api svapnādbhutaṃ darśaya ।।
priyāyā bālatvād abhinava-viyogāt tava tanor na jānīmas tasyā bata katham amī yānti divasāḥ ।। kasyacit । kacākarṣa-krīḍā-sarala-surala-śreṇī-subhagaṃ kadā tad draṣṭavyaṃ vadanam avadātaṃ mṛgadṛśaḥ ।। kasyacit ।
aham iva śūnyam araṇyaṃ vayam iva tanutāṃ gatāni toyāni । asmākam ivocchvāsā divasā dīrghāś ca taptāś ca ।। sā naś cetasi kīliteva viśikhaiś ceto-bhuvaḥ pañcabhiś cintā-saṃtati-tantu-jāla-niviḍasyūteva lagnā priyā ।। tal-lāvaṇya-jalāvagāhana-jaḍair aṅgair anaṅgānalajvālā-jāla-mucas tyajeyam asamāḥ prāṇa-cchido vedanāḥ ।।
itīmām udbhūtāṃ sphuṭam anupapattiṃ manasi me rudām āvirbhāvād anubhava-virodhaḥ śamayati ।। mṛgarājasya । avyakta-hūṅkṛti-calat-kuca-maṇḍalāyās tasyāḥ smarāmi muhur ardha-vilokitāni ।। adya smarāmi parimṛjya paṭāñcalena netre tayā kim api yat punaruktam uktam ।।
sonnokasya । śītāṃśu-bimba-galitāmṛta-nirmiteti bālām abāla-hariṇāṅka-mukhīṃ smarāmi ।। nilīyānyonyasmin upari sahakārāṅkura-mayī samīkṣante pakṣmāntara-tarala-tārā virahiṇaḥ ।। kalā na yadi śītāṃśor ambare kati tārakāḥ ।।
upari ghanaṃ ghana-paṭalaṃ dūre kāntā tad etad āpatitam । himavati divyauṣadhayaḥ krodhāviṣṭaḥ phaṇī śirasi ।। sthagitaṃ navāmbuvāhair uttānāsyo vilokayan vyoma । saṃkramayatīva pathikas taj-jala-nivahaṃ sva-locanayoḥ ।।
lāvaṇyāmṛta-bindu-varṣi vadanaṃ tac caivam eṇīdṛśas tasyās tad vayam ekam evam asakṛd dhyāyanta evāsmahe ।। yad amṛta-rasāsārasrudbhir dhinoty akhilaṃ jagaj jvalayati tu mām ebhir vahni-cchaṭā-kaṭubhiḥ karaiḥ ।। prāptās tasya viyoginaḥ smṛti-pathaṃ khedaṃ samātanvate premārdrāḥ sudṛśo vikuñcana-tati-preṅkhat-kaṭākṣā dṛśaḥ ।। muktās tanvyā masṛṇa-paruṣās te kaṭākṣa-kṣuraprāś chinnaṃ chinnaṃ hṛdayam adayaiś chidyate adyāpi yair me ।।
candraṃ cūrṇayata kṣaṇāc ca kaṇaśaḥ kṛtvā śilā-paṭṭake yena draṣṭum ahaṃ kṣame daśa diśas tad vaktra-mudrāṅkitāḥ ।। yasyāmībhir itas tataś ca viśikhair āpuṅkha-magnātmabhir jātaṃ me vidalat-kadamba-mukula-spaṣṭopamānaṃ manaḥ ।। spardhā te vadanāmbujair mṛga-dṛśāṃ tat-sthāṇu-cūḍāmaṇe haṃho candra kathaṃ nu muñcasi mayi jvālā-muco vedanāḥ ।। rājaśekharasya ।
ayi pibata cakorāḥ kṛtsnam unnāmi-kaṇṭha-krama-saralita-cañcac-cañcavaś candrikāmbhaḥ । viraha-vidhuritānāṃ jīvita-trāṇa-hetor bhavati hariṇa-lakṣmā yena tejo-daridraḥ ।। ity eṣāṃ kim ivāstu hanta madana-jyotir-vighātāya yad bāhyākāra-paribhrameṇa tu vayaṃ tattva-tyajo vañcitāḥ ।। kusuma-śayanaṃ kāmāstrāṇāṃ karoti sahāyatāṃ dvi-guṇa-harimā māronmāthaḥ kathaṃ nu viraṃsyati ।।
yasyendhanāni sarasāny api candanāni nirvāṇam eṣyati kathaṃ sa manobhavāgniḥ ।। kasyacit । [amaru; sbhsuā bāṇa-kaveḥ; auc bhaṭṭa-bāṇasya] hāra-prakāṇḍa-saralāḥ katham anyathāmī śvāsāḥ parvartita-dukūla-daśāḥ saranti ।। kasyacit । [vid ]
akṛta-premaiva varaṃ na punaḥ saṃjāta-vighaṭita-premā । uddhṛta-nayanas tāmyati yathā hi na tatheha jātāndhaḥ ।। kasyacit । [sbhsuā raviguptasya] dṛṣṭvā satī niviḍa-bāhu-nabandha-lagnaṃ tatraiva māṃ nayati sā yadi vā na yāti ।।
kālidāsasya । ।। iti virahi-vrajyā ।। ।। ekākiny api yāmi tad varam itaḥ srotas tamālākulaṃ nīrandhrās tanum ālikhantu jaṭhara-cchedānala-granthayaḥ ।।
vidyāyāḥ । vicchinne smara-talpa-kalpana-vidhi-cchedopayoge adhunā te jāne jaraṭhī-bhavanti vigalan nīla-tviṣaḥ pallavāḥ ।। avinayavatī-nirviccheda-smara-vyaya-dāyinaḥ kathaya murale kenāmī te kṛtā nicula-drumāḥ ।। vidyāyāḥ ।
caṇḍāṃśor api raśmayaḥ pratidiśaṃ mlānās tvam eko yuvā sthānaṃ nāsti gṛhe mamāpi bhavato bālāham ekākinī ।। viṭapini śiśira-cchāye kṣaṇam iha viśramya gamyatāṃ pathikāḥ । ataru-ravārir ataḥ param asama-śilā-durgamo mārgaḥ ।। asmin pāpāham ekā katipaya-divasa-proṣita-prāṇa-nāthā pānthāyetthaṃ yuvatyā kathitam abhimataṃ vyāhṛti-vyāja-pūrvam ।।
kuvalaya-dṛśā śūnye daivād atarkita-labdhayā nibhṛta-nibhṛtaṃ ye cumbyante ta eva viduḥ sukham ।। muhur baddhotkampaṃ diśi diśi muhuḥ-preṣita-dṛśor ahalyā-sutrāmṇoḥ kṣaṇikam iva tat-saṃgatam abhūt ।। yogeśvarasya । sā caivāsmi tathāpi tatra surata-vyāpāra-līlā-vidhau revā-rodhasi vetasī-taru-tale cetaḥ samutkaṇṭhate ।।
ekākinī vada kathaṃ na bibheṣi bāle nanv asti puṅkhita-śaro madanaḥ sahāyaḥ ।। itīva duṣṭyā paridevite muhuḥ kuhū kuhūr ity alam āha kokilaḥ ।। adyainaṃ vadarī-nikuñja-kuhare līnam pracaṇḍorage karṣantyā mama tāvad aṅga-likhanair evāpad eṣā gatā ।। tenāśeṣa-janaugha-kalmaṣam uṣā nīlābja-bhāsā sakhi kiṃ kṛṣṇena na yāmunena payasā kṛṣṇānurāgas tava ।।
baddhāsaktir nitambe patati caraṇayor yaḥ sa tādṛk priyo me bāle lajjā praṇaṣṭā na hi na hi kuṭile colakaḥ kiṃ trapā-kṛt ।। āyāsitāsmi sakhi tena divāvasāne mattena kiṃ praṇayinā na hi kesareṇa ।। uttāna-dviguṇāsamañjasa-milaj-jānūdarāstāṃśukastokonmīlad-asañjitoru vayam apy ekākinaḥ kiṃ tv idam ।। svādhīnāmanukūlinīṃ sva-gṛhiṇīm āliṅgya yat supyate tat kiṃ prema gṛhāśrama-vratam idaṃ kaṣṭaṃ samācaryate ।।
lakṣmīdharasya । vadati bahuśo gacchāmīti prayatna-dhṛtāpy aho ramayatitarāṃ saṃketasthā tathāpi hi kāminī ।। durdina-niśītha-pavane niḥsaṃcārāsu nagara-vīthīṣu । patyau videśayāte paraṃ sukhaṃ jaghana-capalāyāḥ ।।
ājānuūddhṛta-nūpurā karatalenācchādya netre bhṛśaṃ kṛcchrāl labdha-paristhitiḥ sva-bhavane panthānam abhyasyati ।। svaṃ saṃketam adūram eva kamitur bhrū-saṃjñayā śaṃsatī siddhiṃ yāti viṭaika-kalpa-latikā raṇḍā na puṇyair vinā ।। paṅgutvena śarīra-jarjaratayā prāyaḥ sa lakṣyākṛtir dṛṣṭo asau bhavatā na kiṃ pathika he sthitvā kṣaṇaṃ kathyatām ।। etāḥ kuntala-mallikā-parimala-vyālola-bhṛṅgāvalījhaṅkārair vikalīkṛtāḥ pathi bata vyaktaṃ kuraṅgī-dṛśaḥ ।।
ataḥ kācit tanvī rati-vidita-saṃketa-gataye gṛhād vāraṃ vāraṃ nirasarad atha prāviśad atha ।। cakorair uḍḍīnair jhaṭiti kṛta-śaṅkāḥ pratipadaṃ parāñcaḥ saṃcārāna-vinayavatīnāṃ vivṛṇute ।। śaśabhṛti vitata-dhāmni dhavalayati dharām avibhāvyatāṃ gatāḥ priya-vasatiṃ vrajanti sukham eva mitho nirasta-bhiyo abhisārikāḥ ।। bāṇasya ।
niśāndhakāre vihitābhisārāḥ sakhīḥ śapantīha nitānta-mugdhā । pathi skhalantī bata vāridhārām āliṅgituṃ vāñchanti vāri-dānām ।। kasmai kupyasi yāvad asmi calitā tāvad vidhi-preritaḥ kāśmīrī-kuca-kumbha-saṃbhrama-haraḥ śītāṃśur abhyudyataḥ ।। kasyacit ।
priyamabhisarasyevaṃ mugdhe samāhataḍiṇḍimā yadi kimadhikatrāsotkampaṃ diśaḥ samudīkṣase ।। madana-huta-bhug-dhūma-cchāyaiḥ paṭair asitair vṛtāḥ prayayur arasad-bhūṣair aṅgaiḥ priyānabhisārikāḥ ।। bhaṭṭa-śiva-svāminaḥ ।। ।।
āśā-cchedini dūti bāndhava-janasyājñāta-pīḍāgame vāpīṃ snātum ito gatāsi na punas tasyādhamasyāntikam ।। kasyacit । savraṇā eva śobhante śūrādhara-payodharāḥ ।। yan mad-arthe virugṇāsi dantair api nakhair api ।।
adharo vīta-rāgas te kaṣāye tava locane ।। pañca pañcanakhā bhakṣyāḥ ṣaṣṭhī tvaṃ yena khāditā ।। sādhu yad durvinītasya tvayā daṇḍo nipātitaḥ ।। dūti virvyājam ākhyātā sarva-vastuṣu śūnyatā ।।
dūti saṃgrāma-yogyāsi na yogyā dūta-karmaṇi ।। śaraṇāgata-vidhvaṃsī chidrānveṣī nipātitaḥ ।। vāg aspṛṣṭā ślathaṃ vāso dūti tvaṃ jvaritāsi kim ।। tvayā prītyānītaṃ sva-nivasana-dānāt punar idaṃ kutas tvādṛg dūti skhalita-śamanopāya-nipuṇā ।।
svedāmbhaḥ-kaṇa-dāyi vepanam idaṃ tyaktvā bhaja svasthatāṃ ko lokasya sakhi svabhāva-kuṭilasyāntargataṃ jñāsyati ।। taṃ labdhvā khalu bandhakīva surata-vyāpāra-dakṣaṃ janaṃ kiṃ dūti jvaritāsi pāpam athavā spṛṣṭvā bhavanty āpadaḥ ।। svedārdraṃ mukham ātapena galitā nīvī gamād āgamād dūti mlāna-saroruha-dyuti-muṣaḥ svauṣṭhasya kiṃ vakṣyasi ।। adhareṇonnati-bhājā bhujaṅga-paripīḍitena te dūti ।
saṃkṣobhitaṃ mano me jalanidhir iva manda-rāgeṇa ।। yenāmbhoruha-saṃnibhasya vadanasyāpāṇḍutā te kṛtā dūti bhraṣṭa-guṇasya tasya nilayaṃ svapne api mā gāḥ punaḥ ।। tvayā phalenaiva vibhāvito ayaṃ mayā sahābhinna-śarīra-vādaḥ ।। vittokasya ।
।। iti dūtikopālambha-vrajyā ।। ।। nidrāṇa-strī-nitambāmbara-haraṇa-raṇan-mekhalārāva-dhāvatkandarpānaddha-bāṇa-vyatikara-taralaṃ kāminaṃ yāminīṣu ।। vamatīva śanair eṣa pradīpaḥ kajjala-cchalāt ।।
kasyacit । ity evam ākalayituṃ sakalaṅka-lajjadudgrīvikām iva dadāti rati-pradīpaḥ ।। kasyacit । vilokya jāmātaram eṣa dīpo vātāyate kampam upaiti bhītaḥ ।।
kasyacit । ।। iti pradīpa-vrajyā ।। ।। cakrāṅkāṇām avirala-jalair ārdra-viśleṣa-bhājāṃ vakṣaḥ-sparśair iva śiśiratāṃ yānti nirvāpyamāṇāḥ ।।
kiṃ brūmahe abhyudayate ca jagat-pidhānaṃ dhvāntaṃ bhavanti ca viśuddha-dṛśo divāndhāḥ ।। paryanteṣu jvalati jaladhau ratnasānau ca madhye citrāṅgīyaṃ ramayati tamaḥ-stoma-līlā dharitrī ।। kiṃ cāmī śalyayantas timiram ubhayato nirbharāhas tamisrāsaṃghaṭṭotpiṣṭa-saṃdhyā-kaṇa-nikara-parispardhino bhānti dīpāḥ ।। upari-bharād ivotsalitayā chaṭayā gaganaṃ prati-nava-saṃdhyayā sapadi saṃvalitaṃ śuśubhe ।।
apy etās tu cikīrṣayeva tapasāṃ tārākṣa-mālā diśo manye khañjana-kaṇṭha-komala-tamaḥ-kṛṣṇājinaṃ bibhrati ।। tāvat saṃtama-sāccha-bhalla-pariṣat-saṃdhyāstram āpīyate kumbha-bhraṃśa-vikīrṇa-mauktika-ruco rājanty amūs tārakāḥ ।। dhvānta-mlānāṃśuka-paricaya-cchanna-lāvaṇya-śocyā dyauḥ pratyagra-dyumaṇi-virahād vāntam akṣṇor na yāti ।। ayaṃ nandī saṃdhyā-samaya-kṛta-kṛtya-vyavasitis tri-netrābhiprāya-pratisadṛśam unmārṣṭi murajān ।।
khedenevānatāsu skhalad-ali-rasanāsv abjinī-preyasīṣu prāyaḥ saṃdhyātapāgniṃ viśati dinapatau dahyate vāsara-śrīḥ ।। vellad-bāhu-latā-viloka-valaya-svānair itaḥ sūcitavyāpārāś ca niyojayanti vividhān varāṅganā varṇakān ।। kakubhi kakubhi prāptāhārāḥ kulāyamahī-ruhāṃ śirasi śirasi svairaṃ svairaṃ patanti patattriṇaḥ ।। kasyacit ।
oṣadhīśaṃ samādāya dhāvatīva pitṛ-prasūḥ ।। tatholūkaḥ stoka-vyapagata-bhayaḥ koṭara-mukhād vapur magna-grīvo ḍamaritaśirāḥ paśyati diśaḥ ।। jihveva sārdra-rudhirāruṇa-sūrya-māṃsagrāsārthinī nabhasi visphurati sma saṃdhyā ।। etaj jagan-nayana-hāri ghanaṃ tamo asya pṛṣṭhe śriyaṃ vitata-kuntalavat tanoti ।।
lalala-bharitam antaḥ kiṃ nu tārkṣyāṇḍa-khaṇḍaṃ janayati hi vitarkān sāndhyam arkasya bimbam ।। māhendrī dig api prasanna-nalinā candrodayākāṅkṣiṇī bhāty eṣā cira-viprayukta-śavarī-gaṇḍāvapāṇḍu-cchaviḥ ।। acalasiṃhasya acala-siṃhasya । atiharita-patra-parikara-saṃpanna-spandanaika-viṭapasya ।
ghana-vāsanair mayūkhaiḥ kusumbha-kusumāyate taraṇiḥ ।। dinamaṇir anargha-mūlyo dina-vaṇijārgha-prasārito jagati । anurūpārgham alabdhvā punar iva ratnākare nihitaḥ ।। kiṃ ca stoka-tamaḥ-kalāpa-kalanā-śyāmāyamānaṃ manāg dhūma-dhyāma-purāṇa-citra-racanā-rūpaṃ jagaj jāyate ।।
valgat-turaṅga-khura-cūrṇita-padma-rāgadhūlīva vāta-valitollasati sma saṃdhyā ।। astādri-śiro-vinihita-ravi-maṇḍala-sarasa-yāva-ghaṭṭāṅkam । nayatīva kāla-kaulaḥ kvāpi nabhaḥ-sairibhaṃ siddhyai ।। tad-anu valanā-mātraṃ kiṃcid vyadhāyi bahir dalair mukulana-vidhau vṛddhābjānāṃ babhūva kadarthanā ।।
nirvāṇāj jala-viprakīrṇa-nivaha-śyāmatvam ātanvate prāg-vipluṣṭa-tamo-guror abhinavās tasyās tamisra-tviṣaḥ ।। astopadhāna-vinihita-ravi-bimba-śiro-nikuñcita-dig-aṅgaḥ । vaste andhakāra-kambalam amara-śayane dinādhvanyaḥ ।। saṃtyajya tārakitam etad iti pravādaṃ vyomāṅgaṇaṃ gaṇaya citritam īśvareṇa ।।
।। ity aparāhṇa-vrajyā ।। ।। kiṃ sāmbhodhikulābalāṃ vasumatīṃ svasmin vidhatte hariḥ saṃkalpān iti māṃsalaṃ vitanute kādambanīlaṃ tamaḥ ।। dhvānte limpati mattakokilavadhūkaṇṭhābhinīle jagad lakṣyante bhavanāni jālavivaroddhāntaiḥ pradīpāṃśubhiḥ ।।
śocyante vayasāṃ gaṇair ita itaḥ paryantacaityadrumāḥ kiṃ cābhyarṇaparākrameṇa tamasā prorṇūyate rodasī ।। vinyastātmapadapramāṇakam idaṃ bhūmītalaṃ jñāyate kiṃ cānyat karasaṃgamaikagamakaḥ svāṅge api saṃpratyayaḥ ।। ghanatamatimiraghuṇotkarajagdhānām iva patanti kāṣṭhānām । chidrair amībhir uḍubhiḥ kiraṇavyājena cūrṇāni ।।
sa-ḍatkārād alpād api nibhṛta-saṃprāpta-ramaṇībhrama-bhrāmyad-bāhur dama-damikayottāmyati yuvā ।। noḥ ।। kālaḥ so api kim asti yatra bhagavān udgamya śīta-dyutir dhvāntaughād bhuvam uddhariṣyati hariḥ pātāla-garbhād iva ।। aṅgeṣv alabdha-paribhoga-sukho andhakāro gṛhṇāti keśa-racanāsu ruṣeva nārīḥ ।।
kasyacit । vātyāsaṃvega-viṣvag-vitata-valayita-sphīta-dhūmyāprakāśaṃ prārambhe api triyāmā taruṇayati nijaṃ nīlimānaṃ vaneṣu ।। ārūḍhasya bhareṇa yauvanam iva dhvāntasya naktaṃ mukhe niryātāḥ kapilāḥ karāla-virala-śmaśrū-prarohā iva ।। tanu-lagnā iva kakubhaḥ kṣmā-valayaṃ caraṇa-cāra-mātram iva ।
viyad iva cālika-daghnaṃ muṣṭi-grāhyaṃ tamaḥ kurute ।। nīlābjaiḥ śekhara-śrī-rasita-vasanatā cety abhīkābhisāre saṃpraty eṇekṣaṇānāṃ timira-bhara-sakhī vartate veśa-līlā ।। ।। ity andhakāra-vrajyā ।। ।।
jyotsnāsatraṃ dadhānaḥ pura-mathana-jaṭājūṭa-koṭīśayālur devaḥ kṣīroda-janmā jayati kumudinī-kāmukaḥ śveta-bhānuḥ ।। ayam udeti kareṇa dig-aṅganāḥ parimṛṣann iva kuṅkuma-kāntinā ।। svaccha-jyotsnāmṛta-rasa-nadī-srotasām eka-śailaḥ so ayaṃ śrīmān udayati śaśī viśva-sāmānya-dīpaḥ ।। etat tarkaya kairava-klama-hare śṛṅgāra-dīkṣā-gurau dikkāntāmukure cakora-suhṛdi prauḍhe tuṣāra-tviṣi ।।
ghana-śroṇī-bimbe nayana-mukule cādhara-dale kapole grīvāyāṃ kuca-kalaśayoś cumbati śaśī ।। śrīkaṇṭhasya । candraḥ sundari dṛśyatām ayam itaś caṇḍīśa-cūḍāmaṇiḥ sadyo-mārjita-dākṣiṇātya-yuvatī-dantāvadāta-dyutiḥ ।। deśāntara-praṇayinor api yatra yūnor nūnaṃ mithaḥ sakhi milanti vilokitāni ।।
rājaśekharasya । nāyaṃ śaśi niviḍa-piṇḍita-bhoga eṣa śeṣo na lāñchanam idaṃ harir eṣa suptaḥ ।। ratānte talpa-sthān harati vanitāpy aṃśukam iva prabhā-mattaś candro jagad idam aho viklavayati ।। bhavati bhaviṣyati kim idaṃ nipatiṣyati bimbam ambarād śaśinaḥ ।
aham api candana-paṅkair aṅkam anaṅkaṃ kariṣyāmi ।। idaṃ tv asya jyotir dara-dalita-karpūra-dhavalaṃ marudbhir bhasmeva prasarati vikīrṇaṃ diśi diśi ।। udgacchaty ayam accha-mauktika-maṇi-prālamba-lambaiḥ karair mugdhānāṃ smara-lekha-vācana-kalā-keli-pradīpaḥ śaśī ।। rājaśekharasya ।
purandhrīṇāṃ preyo-viraha-dahanoddīpita-dṛśāṃ kaṭākṣebhyo bibhyan nibhṛtam iva candro abhyudayate ।। kasyacit । apy usrair dhavalī-bhavatsu giriṣu kṣubdho ayam unmajjatā viśveneva tamo-mayo nidhir apām ahnāya phenāyate ।। pratyudyat-puruhūta-pattana-vadhū-dattārgha-dūrvāṅkurakṣīvotsaṅga-kuraṅgam aindavam idaṃ tad bimbam ujjṛmbhate ।।
mathnanti sthala-sīmni śaila-gahanotsaṅgeṣu saṃrundhate jīva-grāham iva kvacit kvacid api cchāyāsu gṛhṇanti ca ।। kiṃ vā tat-kara-kartarībhir abhito nistakṣaṇād ujjvalaṃ vyomaivedam itas tataś ca patitāś chāyā-chalena tvacaḥ ।। mada-capala-cakora-cañcu-koṭīkavalana-tuccham ivāntarāntar ābhūt ।। samantād unmīlad-bahu-jala-bindustabakino yathā puñjāyante prati-guṇa-kameṇāṅka-maṇayaḥ ।।
murāreḥ । saṃdhyānalena bhṛśam ambara-mūṣikāyām āvartitair uḍubhir eva bhṛto ayam induḥ ।। prācīnād acalād itas tri-jagatām āloka-bījād bahir niryāntaṃ hariṇāṅkam aṅkuram iva draṣṭuṃ jano jīvati ।। antaḥ-prauḍha-kalaṅka-tuccham abhitaḥ sāndraṃ paristīryate bimbād aṅkura-bhagna-naiśika-tamaḥ-saṃdoham indor mahaḥ ।।
śaśinam asūta prācī nṛtyati madano hasanti kakubho api । kumuda-rajaḥ-paṭa-vāsaṃ vikirati gaganāṅgane pavanaḥ ।। dharma-kīrteḥ । anyonyālokanībhiḥ paricaya-janita-prema-nisyandinībhir dūrārūḍhe pramode hasitam iva parispaṣṭam āśā-vadhūbhiḥ ।।
pāṇineḥ ।। udyad-dūratara-prasārita-karaḥ karṣaty asau tat-kṣaṇāt phullat-kairava-kośa-niḥsara-dali-śreṇī-kṛpāṇaṃ śaśī ।। vasukalpasya । śīta-sparśam avāpya saṃprati tathā gupte mukhāmbhoruhe hāseneva kumudvatī-vanitayā vailakṣya-pāṇḍū-kṛtaḥ ।।
vasukalpasya । dinaṃ-manyā rātriś cakita-cakitaṃ kauśika-kulaṃ praphullaṃ nidrāṇaiḥ katham api yathāmbhoruha-vanaiḥ ।। bimbaṃ kaṭhora-visakāṇḍa-kaḍāra-gaurair viṣṇoḥ padaṃ prathamam agrakarair vyanakti ।। aparājita-rakṣitasya ।
kva dhairyaṃ tac cābdher viditam udayādreḥ pratisarasthalī-madhyāsīne śaśini jagad apy ākulam idam ।। aparājitsya । prasarati punar dhvānta-dhvaṃsa-kṣamaḥ kṣaṇadāmukhe sarasa-bisinī-kanda-ccheda-cchavir mṛga-lāñchanaḥ ।। kasyacit ।
kṣīrodāmbhasi majjatīva divasa-vyāpāra-khinnaṃ jagat tat kṣobhāj jala-budbudā iva tarantyālohitās tārakāḥ ।। caturṇām । sphaṭikāla-vāla-lakṣmīṃ pravahati śaśi-bimbam ambarodyāne । kiraṇa-jala-sikta-lāñchana-bāla-tamālaika-viṭapasya ।।
kasyacit । rati-bhara-parikheda-srastarārthaṃ vadhūnāṃ kara-kisalaya-līlā-bhañjana-vyañjikābhiḥ ।। ayam udayācalaika-cūḍāmaṇir abhinava-darpaṇo diśāṃ udayati gagana-sarasi haṃsasya hasann iva vibhramaṃ śaśī ।। bhāti pakṣa-puṭa-gopita-cañcū rāja-haṃsa iva śīta-mayūkhaḥ ।।
parikalita-kalaṅkaḥ stoka-paṅkānulepo nija-kiraṇa-mṛṇālī-mūla-kando ayam induḥ ।। jana-hṛdaya-vibheda-kuṇṭhiteṣor viśikha-niśāta-śileva manmathasya ।। ratnāni lipsur iva dig-bhuvanāntarāle jyotsnā-chalena dhavalo jaladhir jagāha ।। tad ādāya karair indur limpatīva dig-aṅganām ।।
kṣīrāmbhodhi-rasāyanaṃ kamalinī-nidrauṣadhī-pallavo devaḥ kānti-mahā-dhano vijayate dākṣāyaṇī-vallabhaḥ ।। svacchaika-sphaṭikāśma-veśma-jaṭhara-kṣiptām iva kṣmām imāṃ kurvan pārvaṇa-śarvarī-patir asāv uddāmam uddyotate ।। tadānīm etat tu pratinava-tamāla-dyuti-haraṃ tamo api vyālolaṃ vigalati tadīyaṃ nivasanam ।। tathāyaṃ kastūrī-mada-likhita-patrāvali-tulāṃ navāmbhoda-ccheda-cchavir api samārohati mṛgaḥ ।।
śarvasya । tathāyaṃ lāvaṇya-prasara-makaranda-drava-tṛṣāpatad-bhṛṅga-śreṇi-śriyam api kalaṅkaḥ kalayati ।। krama-laṅghita-mugdha-bhāvam indoḥ sphaṭika-ccheda-nibhaṃ vibhāti bimbam ।। bhagīrathasya ।
ambhasi vikasatīva hasatīva sudhādhavaleṣu dhāmasu dhvajapaṭapallaveṣu lalatīva samīracaleṣu candrikā ।। tad anu ca nava-svarṇāmbhoja-prabhaṃ śaśinas tatas taruṇi tagarākāraṃ bimbaṃ vibhāti nabhas-tale ।। kasyacit । dig-yoṣitas tad avalokya kutūhalinyo hrīṇāś ca sa-smitam ivāpasaranti dūram ।।
gobhir navīna-bisa-tantu-vitāna-gaurair āḍhyambhaviṣṇur ayam ambaram āvṛṇoti ।। kasyacit । vinirgataḥ siṃha ivodayācalād gṛhīta-niṣpanda-mṛgo niśākaraḥ ।। ujjaharṣa jhaṣa-ketur avāpuḥ ṣaṭpadāḥ kumuda-bandhana-mokṣam ।।
pāṭita-dhvānta-mātaṅgamuktābhā bhānti tārakāḥ ।। tanvanti vellana-vilāsam ivāmalāsu muktāvalīṣu viśadāḥ śaśino mayūkhāḥ ।। kara-mūla-baddha-pannaga-viṣāgni-dhūma-hata-madhyam । aiśānam iva kapālaṃ sphuṭa-lakṣma sphurati śaśibimbam ।।
himāṃśu-maṇḍale lakṣma nīla-pārāvatāyate ।। unmeyākulaśībhir añjali-puṭair grāhyā mṛṇālāṅkuraiḥ pātavyā ca śaśiny-amugdha-vibhave sā vartate candrikā ।। rājaśekharasya । ye dhārāmbu-viḍambinaḥ kṣaṇam atho ye tāra-hāra-śriyas te amī sphāṭika-daṇḍa-ḍambara-jito jātāḥ sudhāṃśoḥ karāḥ ।।
rājaśekharasya । tad akṣaṇaḥ sīmneyaṃ yad-urasi manāg añjana-mayī mṛga-cchāyā daivād aghaṭi na kalaṅkaḥ punar ayam ।। yāminyās tilakaḥ kalā mṛga-dṛśāṃ prema-vrataikāśramaḥ krāmaty eṣa cakorayācaka-mahaḥ-karpūra-varṣaḥ śaśī ।। etasminn udayāsta-bhūdhara-taru-dvandvāntarāle tatair ebhir bhāti gabhasti-tantu-paṭalaiḥ śvetorṇa-nābhaḥ śaśī ।।
।। iti candra-vrajyā ।। ।। kiṃ cāyaṃ rajanī-patiḥ pravigalal-lāvaṇya-lakṣmīr itaḥ paryanta-sthita-cāru-vṛtta-kaṭhinī-khaṇḍa-cchaviṃ vāñchati ।। sarojānāṃ karṣann ali-mayam ayaskānta-maṇivatd kṣaṇād antaḥ-śalyaṃ tapati patir adyāpi na rucām ।।
lūtātantu-vitāna-vartulam ito bimbaṃ dadhac cumbati prātaḥ proṣita-rocir ambara-talād astācalaṃ candramāḥ ।। sūkṣmocchvāsam apīdam utsukatayā saṃbhūya koṣād bahir niṣkrāmad-bhramaraugha-saṃbhrama-bharād ambhojam ujjṛmbhate ।। bhūyo api kramaśaḥ prasārayati tāḥ saṃpraty amūn udyataḥ saṃkhyātuṃ sakutūhaleva nalinī bhānoḥ sahasraṃ karān ।। niryan-madhuvrata-kadamba-miṣād vamanti bibhranti kāraṇa-guṇān iva mauktikāni ।।
। tatra stambhita-pārada-drava-jaḍo jātaḥ prage candramāḥ paurastyaṃ ca purāṇa-sīdhu-madhura-cchāyaṃ nabho vartate ।। yāto astācala-cūlam udvasa-madhu-cchatra-cchaviś candramāḥ prācī bāla-biḍālalocanarucāṃ yātā ca pātraṃ kakup ।। pārāvāra-gataiś ca koka-mithunair ānandato gadgadaṃ sākūtaṃ rutam eva kintu bahalaṃ sātkṛtya noḍḍīyate ।।
kasyacit । na yāvad udayācaloddhata-rajāḥ samākrāmati prabhā-paṭala-pāṭalī-kṛta-nabho antarālo raviḥ ।। hā kaṣṭaṃ timira-tviṣo vayam api vyaktaṃ hatā ity amī kākāḥ saṃprati ghoṣayanti sabhayāḥ kāketi nāmnātmanaḥ ।। dhvāntaṃ harann amara-nāyaka-pālitāyāṃ devo abhyudeti diśi vāsara-bīja-koṣaḥ ।।
viṣṇu-hareḥ । kuntala ivāvaśiṣṭaḥ smarasya candana-saro-nimagnasya । pratibhāti yatra hariṇaḥ sa hariṇa-lakṣmā gato asta-mayam ।। prabhraṃśi-sthūla-muktāphala-nikara-parispardhitārāśru-binduḥ pronmīlat-pūrva-saṃdhyāhuta-bhuji rajanī paśya dehaṃ juhoti ।।
kasyacit । ity ākalayya niyataṃ śaśabhṛt samastam astād dadau jhagiti jhampa-mayaṃ payodhau ।। pratyāsannatarodaya-stha-taraṇer bimbāruṇimnā tato mañjiṣṭhā-rasa-lohinī dig api ca prācī samunmīlati ।। śrayati śithila-cchāyābhogas taṭīm aparāmbudher jaraṭha-lavalī-lāvaṇyāccha-cchavir mṛga-lāñchanaḥ ।।
śarvasya । kuruṇṭaka-vipāṇḍuraṃ dadhati dhāma dīpāṅkurāśḥ cakora-nayanāruṇā bhavati dic ca sautrāmaṇī ।। sajjad-dānodaka-tanu-malo jarjarābhīṣu-rajjur bhraśyaty eṣa praśithila iva śrotra-śaṅkhaḥ śaśāṅkaḥ ।। sadyo mādyan-makara-kamaṭha-sthūla-matsyā ivaite yānty antasthāḥ kulaśikhariṇo vyakti-vartma krameṇa ।।
kasyacit । bhrāntyādaṣṭa-sphuṭa-bisalatā-cuñcubhiś cañcu-cakraiś cakrā bandīkṛta-viraha-kṛc-candralekhā ivaite ।। gaganodadhi-paścimānta-lagno vidhur uttāna ivāsti kūrma-rājaḥ ।। śatānandasya ।
viraha-vidhura-koka-dvandva-bandhur vibhindan kupitakapi-kapola-kroḍa-tāmras-tamāṃsi ।। yogeśvarasya । gīyante nagareṣu nāgara-jana-pratyūṣa-nidrānudo rādhā-mādhavayoḥ paraspara-rahaḥ-prastāvanā-gītayaḥ ।। ।। iti pratyūṣa-vrajyā ।।
।। utsaṅga-ślatha-mukta-hasta-yugala-nyastānanaḥ kānane jhillī-toya-kaṇābhiṣeka-sukhito nidrāyate vānaraḥ ।। kiṃ cānyat-paritapta-dhūli-luṭhana-ploṣāsahatvād iva cchāyā dūra-gatāpi bhūruha-tale vyāvartya saṃlīyate ।। malaya-rājasya ।
utsaṅgāntara-vartinām anugamāt saṃpīḍitā gām imāṃ sarvāṅga-praṇaya-priyām iva taru-cchāyā samālambate ।। gajapati-mukhodgīrṇair āpyair api trasareṇubhiḥ śiśira-madhurām eṇāḥ kaccha-sthalīm adhiśerate ।। bhaumoṣma-plavamāna-sūra-kiraṇa-krūra-prakāśā dṛśor āyuḥ karma samāpayanti dhig amūr madhye ahni śūnyā diśaḥ ।। murārer etau murāreḥ ।etau
adhyetṝṇāṃ dadhānaṃ bhṛśam ala-sadṛśāṃ kiṃcid aṅgāvasādaṃ devasyaitat samantād bhavatu samucita-śreyase madhyam ahnaḥ ।। dātyūhais tiniśasya koṭaravati skandhe nilīya sthitaṃ vīrun-nīḍa-kapota-kūjitam anukrandanty adhaḥ kukkubhāḥ ।। kiṃ caitad-danujādhirāja-yuvatī-vargāvagāhotsaratkṣobhoḍḍīna-vihaṅga-maṇḍala-kṛtālīkātapatraṃ saraḥ ।। mithyā leḍhi mṛṇāla-koṭi-rabhasād daṃṣṭrāṅkuraṃ śūkaro madhyāhne mahiṣaś ca vāñchati nija-cchāyā-mahā-kardamam ।।
kasyacit । gabhīre tan nābhī-kuhara-pariṇāhe adhvani sakṛt kuhuṅkāra-sphāraṃ racayati ca nādaṃ namati ca ।। megha-cchāya-dhiyābhidhāvati puro nirdagdha-dūrvāvanaṃ pānthaḥ kiṃ ca marīci-vīciṣu payaḥ-pūra-bhramaḥ klāmati ।। tallāmbho vana-tāmasolla-nivahasyāśakta-sūrya-srutivrāta-sphīta-varāhasairi-bhasa-bhāsva-sthaiṇa-yūthāc cyutam ।।
utsarpad-dava-dhūma-vibhrama-bharaḥ kiṃ ca pratīcīr apaḥ kurvanty accha-marīci-vīci-nicaya-bhrāntyā hradānte mṛgāḥ ।। līlā-tāṇḍava-ḍambarair avakiran pānīya-pūrṇodarasḥ tuṇḍāgrāt kṣaṇa-pīta-vāri-guḍikām udgīrya saṃlīyate ।। ।। tad yācemahi sapta-piṣṭapa-śucībhāvaikatāna-vrataṃ saṃyaccha svayaśaḥ sitāsita-payo-bhedād viveko astu naḥ ।।
kasyacit । deśe deśe vipaṇiṣu tathā catvare pāna-goṣṭhyām unmatteva bhramati bhavato vallabhā hanta kīrtiḥ ।। tutātitasya । karṇātī-sita-danta-patra-mahaso apy atyantam uddyotinī kīrtis te bhuja-vīrya-nirjita-ripor loka-trayaṃ bhrāmyati ।।
vārtika-kārasya । amī pānaka-raṅkābhāḥ saptāpi jala-rāśayaḥ ।। yenānarghatayā ca sundaratayā cedaṃ yaśobhis tava spardhām etya virājate nanu pariṇāmo adbhuto bhautikaḥ ।। utkīrṇaṃ kuśalaiḥ praśastiṣu sadā gītaṃ ca nākeṣadāṃ dārer ujjayinī-bhujaṅga bhavataś candrāvadātaṃ yaśaḥ ।।
kasyacit । nītāḥ karkatvam arka-pravahaṇa-harayo hāritotsaṅga-lakṣmā rājann uddāma-gaurair ajani ca rajanī-vallabhas tvad-yaśo bhoḥ ।। rājann idaṃ bahula-pakṣa-dalan-mṛgāṅkacchedojjvalais tava yaśobhir aśobhi viśvam ।। kṣemaṃ me anyad yugāntāvadhi tapatu bhavān yad-yaśo-ghoṣaṇābhiḥ devo nidrā-daridraḥ saphalayati harir yauvana-rddhiṃ mameti ।।
pratāpāya jagannātha yātā mārtaṇḍa-maṇḍalam ।। vāg yātā caturānanasya vadanaṃ lakṣmīr murārer uraḥ kāntir maṇḍalam aindavaṃ mama punar nādyāpi viśrāma-bhūḥ ।। kasyacit । śeṣo mūlaṃ prakāṇḍaṃ hima-girir udadhir dugdha-pūrālavālaṃ jyotsnā śākhā-pratānaḥ kusumam uḍu-cayo yasya candraḥ phalaṃ ca ।।
kasyacit । gītā-karṇana-moda-mukta-yavasa-grāsābhilāṣo vada svāminn aṅka-mṛgaḥ kiyanti hi dināny etasya vartiṣyate ।। । samayasulabhāṃ kīrtiṃ bhavyām asūta sutām asāv api ramayituṃ rāgāndheva bhramaty akhilaṃ jagat ।।
hārāvalī-hariṇa-lakṣma-harāṭṭa-hāsaheramba-danta-hari-śaṅkha-nibhaṃ yaśas te ।। kiṃ tv ekaḥ param asti dūṣaṇa-kaṇo yan nopayāti bhramāt kṛṣṇaṃ śrīḥ śiti-kaṇṭham adri-tanayā nīlāmbaraṃ revatī ।। nīlotpalāni kumudanti ca sarva-śailāḥ kailāsituṃ vyavasitā bhavato yaśobhiḥ ।। ekākiny api setu-bandha-rahitān saptāpi vārāṃ nidhīn helābhis tava deva kīrti-vanitā yasmāt samullaṅghati ।।
tasyaiva । yad udbhūtenedaṃ nava-visalatā-tantu-śucinā yaśo-nrimokeṇa sthagitam avanī-maṇḍalam abhūt ।। saṅgha-śriyaḥ । tvat-kīrtayo gagana-dig-valayaṃ tad-antaḥpiṇḍībhavan-niviḍa-mūrti-paramparābhiḥ ।।
yad ari-rudhiraṃ pāyaṃ pāyaṃ kusumbha-rasāruṇaṃ jhagiti vamati kṣīrāmbhodhi-pravāhasitaṃ yaśaḥ ।। dakṣasya । yuṣmābhis tribhir ebhir arpita-tanus tvat-kīrtir ujjṛmbhiṇī māṇikya-stavaka-traya-praṇayinīṃ hārasya dhatte śriyam ।। dig-vadhūnāṃ mukhe jātam akasmād ardha-kuṅkumam ।।
adyāpy urvī-valaya-tilaka śyāmalimnāvaliptāny ābhāsante vada dhavalitaṃ kiṃ yaśobhis tvadīyaiḥ ।। ।। ।। tato anyāpadeśa-vrajyā ।। kim atraivātmānaṃ jarayasi mudhā śukti-kuhare mahā-gambhīro ayaṃ jaladhir iha kas tvāṃ gaṇayati ।।
murāreḥ । śambūko api yad atra durlabhatarair ratnair anarghaiḥ saha spardhām eka-nivāsa-kāraṇa-vaśād ekāntato vāñchati ।। kiṃ tena nīra-nidhinā mahatā taṭe api yasyormayaḥ prakupitā galahastayanti ।। martye asya grahaṇaṃ kva darśana-sudhāpy unmukta-netra-śriyāṃ svar-loke api lavaḥ śaveśvara-jaṭā-jūṭaika-cūḍāmaṇiḥ ।।
yasmin vitta-vyaya-bhara-saho grāhakas tāvad āstāṃ nāsti bhrātar marakata-maṇe tvat-parīkṣākṣamo api ।। kasyacit । hā kaṣṭaṃ phala-lolupair apasṛtaṃ śākhāmṛgaiś cañcalair ekenaiva davānala-vyatikaraḥ soḍhaḥ paraṃ śākhinā ।। kasyacit ।
ka evaṃ jānīte nija-kara-puṭī-koṭara-gataṃ kṣaṇādenaṃ tāmyat-timi-makaram āpāsyati muniḥ ।। kavinandasya । apy asmād avatāra eva bhavato nonmāda-bherī-ravaḥ samyaṅ mūrchiti-kelayaḥ punar ime bhṛṅga dvir abhyāhatiḥ ।। jetavyo asti hareḥ sa lāñchanam ato vandāmahe tām abhūd yad-garbhe śarabhaḥ svayaṃjaya iti śrutvāpi yo nāṅkitaḥ ।।
antaḥ prastara-saṃgraho bahir api bhraśyanti gandha-drumā bhrātaḥ śoṇa na so asti yo na hasati tvat-saṃpadāṃ viplave ।। kasyacit । aye paśyāvasthām akaruṇa-samīra-vyatikarasphurad-dāva-jvālāvali-jaṭila-mūrter viṭapinaḥ ।। kasyacit ।
etat tv adṛṣṭa-caram aśruta-vārtam etāḥ śākhā-tvaco api tanu-kāṇḍa-samās tyajanti ।। kathāpi śrotavyā bhavati hata-ketor na ca punar janānāṃ dhvaṃsāya prabhavati hi yasyodgatir api ।। apaśyat kāsāra-śriyam amṛta-varti-praṇayinīṃ sukhaṃ jīvaty andhūdaravivaravarti plava-kulam ।। kuto api nāśrāvi yad atra pallyāṃ pallīpatir yāvad aviddha-karṇaḥ ।।
daivāt kaṣṭa-daśā-vaśaṃ gatavataḥ siṃhasya tasyādhunā karṣaty eṣa kareṇa keśara-saṭābhāraṃ jarat-kuñjaraḥ ।। ālasyād avimuñcatā giri-guhāṃ siṃhena nidrālunā sarvaṃ viśva-jayaika-sādhanam idaṃ labdhaṃ na kiṃcit kṛtam ।। kasyacit । anyaiva sā sthitir aho malaya-drumasya yad gandha-mātram api tāpam apākaroti ।।
tatrātīndriya-modi-māṃsala-rasodgāras tavaiṣa dhvanir doṣo abhūt kalakaṇṭha-nāyaka nijas teṣāṃ svabhāvo hi saḥ ।। yat tvan-mūla-niṣaṇṇa-svinna-pathika-stomaḥ stuvann anv aho na svādūni mṛdūni khādati phalāny ākaṇṭham utkaṇṭhitaḥ ।। kasyacit । kiṃ tv etasminn aśani-piśunair ātapair ākulānām adhvanyānām aśaraṇa-maru-prāntare ko abhyupāyaḥ ।।
gadādharasya । vyādhāḥ padāny anusaranti gṛhīta-cāpāḥ kaṃ deśam āśrayatu yūthapatir mṛgāṇām ।। kṣārīkṛtaṃ ca vaḍavā-dahane hutaṃ ca pātāla-kukṣi-kuhare viniveśitaṃ ca ।। nāmany anta tadātanīm api nija-cchāyākṣitiṃ taiḥ punas teṣām eva tale kṛtajña-caritaiḥ śuṣyadbhir apy āsyate ।।
kasyacit । gate daivād śoṣaṃ vara-sarasi tatraiva taralā baka-grāsa-trāsād viśati śapharī paṅkam adhunā ।। kasyacit । dhik tat sarvaṃ tava jalanidhe yad vimucyāśru-dhārās tīre nīra-grahaṇa-vimukhair adhvagair ujjhito asi ।।
kasyacit । ity antaḥ-sva-kuṭumba-durnaya-parāmarśāgninā dahyate bāḍhaṃ vāḍava-nāmadheya-dahana-vyājena vārāṃ nidhiḥ ।। kasyacit । dṛpyad-durdama-gandha-sindhura-jayotkhāto api kāmaṃ stutiḥ smero ayaṃ śarabhaḥ parāṃ hṛdi ghṛṇām āyāti jāti-smaraḥ ।।
kasyacit । āho śuṣyati daiva-dṛṣṭi-valanād ambhobhir ambho-mucaḥ saṃbhūyāpi vidhātum asya rajasi staimityam apy akṣamāḥ ।। kasyacit । āho kṣobhaṃ vrajeyuḥ kvacid api samaye daiva-yogāt tadānīṃ na kṣoṇī nādri-vargā na ca ravi-śaśinau sarvam ekārṇavaṃ syāt ।।
kasyacit । puro naḥ saṃprāptās taṭa-bhuvi salipsaṃ tu vasatām udagrāḥ kallolāḥ sphuṭa-vikaṭa-daṃṣṭrāś ca makarāḥ ।। antas te yadi koṭarodara-calad-vyālāvalī-visphuradvaktodvānta-viṣānalātibhayadaṃ vandyas tadānīṃ bhavān ।। kasyacit ।
dhruvam itarathā draṣṭavyo asi svajāti-vilakṣaṇadhvanita-kupita-dhvāṅkṣa-troṭī-puṭāhati-jarjaraḥ ।। kasyacit । siṃho apy alaṅghya-mahimā harinām adheyaṃ dhatte jarat-kapir apīti kim atra vācyam ।। kva ca khara-śilā-paṭṭe ghṛṣṭiḥ kva paṅka-sarūpatā malayaja sakhe mā gāḥ khedaṃ guṇās tava dūṣaṇam ।।
kasyacit । sariti sarasi sindhau cātakenārpito asāv api vahala-pipāsā-pāṃśulaḥ kaṇṭha-nālaḥ ।। lakṣmīdharasya । gāmbhīryaṃ kim ayaṃ jahāti kim ayaṃ puṣṇāti nāmbhodharān maryādāṃ kim ayaṃ bhinatti kim ayaṃ na trāyate vāḍavam ।।
kasyacit । tasmād durgam aśṛṅgala ghana-kalā-durlālitātman vraja tvad-vāsāya sa eva kīrṇa-kanaka-jyotsno girīṇāṃ patiḥ ।। athāśāḥ pūrayann eva kiṃ meghair vyavadhīyate ।। saṃśliṣṭāṅguli-randhra-līna-makara-grāhāvalir nīravo yair nāyaṃ kara-śuktikodara-laghur dṛṣṭo muner añjalau ।।
abhinandasya । tasminn eva sarasy akāla-jaladenāgatya tac ceṣṭitaṃ yenākumbha-nimagna-vanya-kariṇāṃ yūthaiḥ payaḥ pīyate ।। dvandūkasya । evaṃ kartum ahaṃ samartha iti ced dhiṅ mūrkha kiṃ sarvato nālaṃ plāvayituṃ jagaj-jala-nidhir dhairyam yad ālambate ।।
kasyacit । kiṃ cānyat-phala-bhoga-kṛṣṭa-mukharās tvām āśritāḥ patriṇo yat-puṃskokila-kūjitaṃ vidadhate tan nānurūpaṃ param ।। kasyacit । ekas tatra sa kaścid aṅkura-varo badhnāti tām unnatiṃ yām adhyan yajanaḥ svamātaram iva klānti-cchide dhāvati ।।
śālikanāthasya । śālmalyāḥ paripāka-kāla-kalanā-rodhena kīraḥ sthito yāvat tat-puṭa-sandhi-nirgata-patat-tūlaṃ phalāt paśyati ।। śālika-nāthasya । tatrāpy arṇasi varṇanā sphurati me yat-saṃgatau vardhate dugdhaṃ yena puraiva cāsya suhṛdaḥ kvāthe svayaṃ kṣīyate ।।
naivāyaṃ sa imaṃ nṛjaḥ sa iva vā naivaiṣa doṣākaraḥ ko ayaṃ bhoḥ śaśinīva locanavatām arke kalaṅkaḥ samaḥ ।। āyānti yānti satataṃ nīraṃ śiśiraṃ kharaṃ na gaṇayanti । vidmo na hanta divasāḥ kasya kim ete kariṣyanti ।। yad atraiva brahmā pibati nijam āyur madhu punar vilumpanti svedādhikam amṛta-hṛdyaṃ madhulihaḥ ।।
idānīm astādriṃ śrayati galitāloka-vibhavaḥ piśācā valgantu sthagayatu tamisraṃ ca kakubhaḥ ।। itas tu kṣārābdher jaraṭha-makara-kṣuṇṇa-payaso nivṛttiḥ kalyāṇī na punar avatāraḥ katham api ।। svabhāvād garvād vā na pibati payas tasya śakunaiḥ kim etenoccais tvaṃ bhavati laghimā vāpi sarasaḥ ।। kasyacit ।
asaṃjñāḥ khalv ete jala-śikhi-maruddhūsa-nicayāḥ prakṛtyā garjanti tvayi tu bhuvanaṃ nirmadam idam ।। amara-siṃhasya । tadā jānīmas te karivara balodgāram asamaṃ saṭāṃ suptasyāpi spṛśasi yadi pañcānana-śiśoḥ ।। nārāyaṇasya ।
avaśyaṃ ko api tvad-guṇa-paricayākṛṣṭa-hṛdayo narendras tvāṃ kuryān mukuṭa-makarī-cumbita-rucim ।। kasyacit । kusumbhe viśrambhaṃ yad iha bhajase kaṇṭaka-śatair asaṃdigdhaṃ dagdha-bhramara bhavitāsi kṣata-vapuḥ ।। etāvat tu vyathayati yadāloka-bāhyais tamobhis tasmin eva prakṛti-mahati vyomni labdho avakāśaḥ ।।
sūte vātaṃ javanam aparas tena jānīhi tāvat kiṃ vyādatse vihaga vadanaṃ tatra tatrāmbuvāhe ।। nūnaṃ prāvṛt-samaya-kaluṣair ūrmibhis tāla-tuṅgair adya śvo vā sarid akaruṇā tvāṃ śriyā pātayitrī ।। paśyāmaḥ kiṃ subhaga bhavataḥ krīḍati kroḍa eva vyāḍas tubhyaṃ bhavatu kuśalaṃ muñca naḥ sādhayāmaḥ ।। iha sarasi manojñe saṃtataṃ pātum ambhaḥ śrama-paribhava-magnāḥ ke na magnāḥ karīndrāḥ ।।
jaladhara-jala-dhārā dūratas tāvad āstāṃ dhvanir api madhuras te na śrutaś cātakena ।। acala-siṃhasya । kim asi nitarām uktṣubhormiḥ prasīda namo astu te pathi pathi śivāḥ santy asmākaṃ śataṃ kamalākarāḥ ।। acalasya ।
upacitaraso dāhe cchede śilātalagharṣaṇe apy adhikam adhikaṃ yat saurabhyaṃ tanoti manoharam ।। visahati garutaṃ rutaṃ vidhatte jala-pṛṣate kiyate api cātako ayam ।। baddho asi viddhi tāvan madhu-rasana vyasanam īdṛg etad iti । anavahita-kamala-mīlana madhukara kiṃ viphalam utphalasi ।।
hṛtvāpi vasu-sarvasvam amī te jaladāḥ sakhi । mitrāpy apakurvanti vipriyāṇāṃ tu kā kathā ।। hasaty ullasati preṅkhaty adhastād īkṣate janam ।। śākhoṭakasya punar asya mahāśayo ayam ambhoda eva śaraṇaṃ yadi nirguṇasya ।।
prācīna-karma-paratantra-nija-pravṛtter etasya paśya vihagasya gatis tvam eva ।। kasyacit । saṃpraty upoḍha-mada-manthara-bāhu-daṇḍakaṇḍūyanāvasara eva surāsurāṇām ।। unmūlito api marutā bata vāri-durgamārge yad atra jana-saṃkramatām upetaḥ ।।
kasyacit । itthaṃ na kiṃcid api cāru mṛgādhipasya tejas tu tat kim api yena jagad-varākam ।। kasyacit । kasya tṛṣaṃ na kṣapayasi na payasi tava kathaya ke nimajjanti ।
yadi san-mārga-jalāśaya nakro na kroḍam adhivasati ।। na sphūrjati na ca garjati na ca karakāḥ kirati sṛjati na ca taḍitaḥ । na ca vinimuñcati vātyāṃ varṣati nibhṛtaṃ mahā-meghaḥ ।। na bhavatu kathaṃ kadambaḥ pratipratīka-prarūḍha-ghana-pulakaḥ ।
viśvaṃ dhinoti jaladaḥ pratyupakāra-spṛhā-rahitaḥ ।। na kevalam anenātmā divaso api laghūkṛtaḥ ।। dahyamānāny api snehavyaktiṃ kṛtvā sphuṭanti yat ।। pūrvārjitāśubha-vaśīkṛta-pauruṣasya kalpa-drumo api na samīhitam ātanoti ।।
nānā-nadīnada-śatāni ca pūrayitvā rikto asi yaj jalada saiva tavonnatā śrīḥ ।। kasyacit । etāḥ saṃnidhi-mātra-kalpita-puraskārās tu dhanyās tvaco yāsāṃ chedanam antareṇa patito nāyaṃ kuṭhāras tvayi ।। vittokasya ।
saudāminībhir asakṛd yadi haṃsi cakṣur nānyā gatis tad api vārida cātakasya ।। hā kaṣṭa miṣṭa-phaladāna-vidhāna-hetor ambhodharāt patati saṃprati vajrapātaḥ ।। laḍaha-candrasya । tasyaivāstam upeyuṣaḥ kara-śatāny ādāya vidhvaṃsayann eṣa tvāṃ kalitaḥ kalābhir udayaty agre śaśī pārvaṇaḥ ।।
ākrīḍan nimiṣaṃ sa naiti phalitaṃ yat tvāṃ vikaśaika-mut tad-dharmo asya phalāśayā paricayaḥ kalpa-drume apy asti kim ।। vallabhasya । snigdhaṃ pallavito ghanaṃ mukulitaḥ sphāra-cchaṭaṃ puṣpitaḥ sotkarṣaṃ phalito bhṛśaṃ ca vinataḥ ko apy eṣa cūta-drumaḥ ।। kasyacit ।
ākalpaṃ dharaṇī-dharodvahanataḥ saṃkoca-khinnātmano yaḥ kūrmasya dināni nāma katicid viśrāma-dāna-kṣamaḥ ।। hanūmataḥ । parakīyair aparathā katham ākṛṣyase guṇaiḥ ।। bhagavati yāmini vande tvayi bhuvi dṛṣṭaḥ pativratā-dharmaḥ ।
gatavati rajanī-nāthe kajjala-malinaṃ vapur vahasi ।। yad etasyaivāgre kavalita-tanur dāva-dahanair na tīrāraṇyānī salila-culukenāpy upakṛtā ।। kaṇikākārasya । āśvāsanaṃ yad avakṛṣṭam abhūn maharṣe toyaṃ tvayā tad api niṣkaruṇena pītam ।।
katipaya-divasa-sthāyini mada-kāriṇi yauvane durātmānaḥ । vidadhati tathāparādhaṃ janmaiva yathā vṛthā bhavati ।। kasyacit । tathāpy āsāṃ tais tais tarubhir abhitas tīra-patitaiḥ sa evāgre buddhau pariṇamati ruddho apy avinayaḥ ।।
śabdārṇavasya । satataṃ yā madhyasthā prathayati yaṣṭiḥ pratiṣṭhitāsīti । puṣkariṇi kim idam ucitaṃ tāṃ cedānīm adho nayasi ।। kṛtam idam asādhu hariṇaiḥ śirasi tarūṇāṃ davānale jvalati ।
ājanma keli-bhavanaṃ yad bhītair ujjhitaṃ vipinam ।। bhasmīkṛtya sa-puṣpa-pallava-phalāṃs tāṃs tān mahā-pādapān nirvṛttena davānalena vihitaṃ valmīka-śeṣaṃ vanam ।। smartavyatām upagateṣu saroruheṣu dhik jīvita-vyasanam asya malīmasasya ।। saṃbhāvyate api kim idaṃ nu yathendukāntās te pāvanaṃ ca śiśiraṃ ca rasaṃ sṛjanti ।।
dāha-ccheda-nikāṣair ati pariśuddhasya te vṛthā garimā । yad asi tulām adhirūḍhaṃ kāṃcana guñjāphalaiḥ sārdham ।। surabheḥ । dagdhaḥ kiṃ vā na bhavati masī ceti saṃdehinībhiḥ śāmbūkābhiḥ saha paricito nīyate pāmarībhiḥ ।।
sucaritasya । chidraṃ maṇer guṇārthaṃ nāyaka-pada-hetur asya tāralyam । katham anyatheśvarāṇāṃ viluṭhati hṛdaye ca maulau ca ।। anavadhi-kaṭhinatvaṃ nārikerasya yasmin vaśika-hṛdaya-vṛtter lupta-sāra-śriyaś ca ।।
kiṃpāka pāke bahir eva rakta tiktāsitāntar dṛśi kāntim eṣi । etāvatā kākam apāsya kasya hṛt-prīti-bhittis tvam idaṃ na jāne ।। dṛśaṃ merau dadyāḥ sa hi maṇimaya-prastha-mahito mahā-maunaḥ sthairyād atha bhuvanam eva sthirayati ।। kasyacit ।
mainākādi-mahīdhra-labdha-vasatiṃ yaḥ pītavān ambudhiṃ tasya tvāṃ gilataḥ kapola-milana-kleśo api kiṃ jāyate ।। kasyacit । danta-stambha-niṣaṇṇa-niḥsaha-karaḥ śvāsair atiprāṃśubhir yenāyaṃ virahī tu vāraṇa-patiḥ svāmin sa vindhyo bhavān ।। ।। ity anyāpadeśa-vrajyā ।।
।। dūrottāna-taraṅga-laṅghana-jalā-jaṅghāla-garva-spṛśaḥ karpūra-drava-śīkarair iva diśo limpanti pampānilāḥ ।। jighrantaḥ siṃhalīnāṃ mukha-kamala-malaṃ keralīnāṃ kapolaṃ cumbanto vānti mandaṃ malaya-parimalā vāyavo dākṣiṇātyāḥ ।। punas tat-saṅga-śaṅkīva vāti vātaḥ śanaiḥ śanaiḥ ।।
revā-śīkara-dhāriṇo andhra-murala-strī-māna-mudrābhidoaḥ vātā vānti navīna-kokila-vadhū-hūṅkāra-vācālitāḥ ।। priya-premākarṣa-cyuta-racanam āmūla-saralaṃ lalāṭe lāṭīnāṃ luṭhitam alakaṃ tāṇḍavayati ।। vitarati ghana-sārāmodam antar-dhunāno jaladhi-jala-taraṅgān khelayan gandha-vāhaḥ ।। sa-gandha-sārādi-kṛtāṅga-bhūṣaṇaḥ prayāty udīcīṃ dayitām ivānilaḥ ।।
svairaṃ dakṣiṇa-sindhu-kūla-kadalī-kacchopakaṇṭhodbhavaḥ kāverī-taṭa-tāḍi-tāḍana-taṭatkārottaro mārutaḥ ।। aṅgaṃ vihvalayan mano vikalayan mānaṃ samunmūlayan nārīṇāṃ malayānilaḥ priya iva pratyaṅgam āliṅgati ।। vanānām ābhoge kusumavati puṣpoccaya-paro marun mandaṃ mandaṃ vicarati parivrājaka iva ।। suptaṃ saṃprati bodhayanti śanakaiś ceto-bhuvaṃ kāmināṃ pratyagra-sphuṭa-mallikā-surabhayaḥ sāyanṃtanā vāyavaḥ ।।
prāyaḥ praślathayanti puṣpa-dhanuṣaḥ puṣpākare niṣṭhite nirvedaṃ nava-mallikā-surabhayaḥ sāyaṃ nayā vāyavaḥ ।। manasijaḥ praviveśa viyoginīhṛdayam āhita-śoka-hutāśanaḥ ।। mandaṃ mandaṃ nipatati cirād āgato mādhavīṣu vyākurvāṇo bhayam iva paraṃ dākṣiṇo gandhavāhaḥ ।। amī mandaṃ mandaṃ surata-samara-śrānta-taruṇīlalāṭa-svedāmbhaḥ-kaṇa-parimuṣo vānti marutaḥ ।।
surata-bhara-khinna-pannaga-vilāsinī-pāna-keli-jarjaritaḥ । punar iha virahi-śvāsair malaya-marun māṃsalī-bhavati ।। vānti svairaṃ sarasi sarasi kroḍa-daṃṣṭrā-vimardatruṭyad-gundrā-parimala-guṇa-grāhiṇo gandhavāhāḥ ।। sevyante nitya-mādyat-kari-kāṭhina-karā-sphāla-kāla-prabuddhakrudhyat-pañcānanāgra-dhvani-bhara-vigalad-guggulūdgāra-garbhāḥ ।।
amī svairaṃ svairaṃ malaya-maruto vānti dinajaṃ dināpāye cakṣuḥ-klamam apaharanto mṛgadṛśām ।। sruta-malayaja-vṛkṣa-kṣīra-saurabhya-sabhyo vahati sakhi bhujaṅgī-bhukta-śesaḥ samīraḥ ।। kasyacit । te kaṇṭhe loṭhayantaḥ para-bhṛta-vayasāṃ pañcamaṃ rāga-rājaṃ vānti svairaṃ samīrāḥ smara-vijaya-mahā-sākṣiṇo dākṣiṇātyāḥ ।।
rājaśekharasya । vibhindann udyānāny atanu-makaranda-drava-hara śrama-svairo vāyur manasija-śarair jarjarayati ।। ete saṃvasathopakaṇṭha-vilasad-vṛṣṭy-ambu-vīcī-cayonmīlad-bāla-tuṣāra-śīkara-kirau krīḍanti jhañjhānilāḥ ।। ।।
।। anirvāṇotthena prabalatara-tailākta-tanavo mayā sadyo bhṛṣṭāḥ katipaya-kavayyaḥ kavalitāḥ ।। śaṣpair ardhāvalīḍhaiḥ śrama-vivṛta-mukha-bhraṃśibhiḥ kīrṇa-vartmā paśyodagra-plutatvād viyati bahutaraṃ stokam urvyāṃ prayāti ।। kālidāsasya ।
tīvrādhaḥ-pāta-puñjī-kṛta-vitata-calat-pakṣa-pālī-viśālaś cillaś cāṇḍāla-pallī-piṭhara-jaṭharataḥ proddharaty ardha-dagdham ।। anyonyākṣamiṇaḥ śarāri-śiśavaḥ prātar nadī-rodhasi prāleyāmbu pibanti vīraṇa-dala-droṇī praṇālī-srutam ।। kasyacit । tiryag-vistṛta-pīvaroru-yugalā pṛṣṭhān ativyākṛtābhoga-śroṇir udasyati pratimuhuḥ kūpād apaḥ pāmarī ।।
kasyacit । nidrāśeṣa-viśeṣa-rakta-nayano niryāya nīḍodarād āsṛkkānta-vidāritānana-puṭaḥ pārāvato jṛmbhate ।। bhṛṅgārasya । kiṃcit kuñcita-locanāṃ sahacarīṃ saṃcumbya cañcvā ciraṃ manāndolita-kaṇṭha-kuṇṭhita-galaḥ sotkaṇṭham utkūjati ।।
vikramāditya-tapasvinoḥ । madhye-jalaṃ buḍḍati datta-jhampaḥ samatsyam utsarpati matsya-raṅkaḥ ।। vākpati-rājasya । udgrīvam utpuccham udeka-pādam uccūḍam ukūjati tāmra-cūḍaḥ ।।
madhoḥ । nyag-jānu-dvaya-yantra-yantrita-ghaṭī-vaktrāntarāla-skhaladdhārādhvāna-manoharaṃ sakhi payo gāṃ dogdhi dāmodaraḥ ।। upādhyāya-dāmodarasya ।। ārād vīkṣya vipakva-sākrama-kṛta-krodha-sphurat-kandharaṃ śvā mallīkalikā-vikāśi-daśanaū kiṃcit kvaṇan gacchati ।।
taṃ cemaṃ ca karoti mūḍha-jaḍa-dhīḥ kāmāndha-mugdho yatas tundau tundita-vigrahasya surate naiko bhaven nāparaḥ ।। pīnorudvaya-līna-cīna-vasanā stokāvanamrā jalāt tīrodde`ca-nimeṣa-lola-nayanā bāleyam uttiṣṭhati ।। ākarṇayanti kariṇo ardha-nimīlitākṣā dhārā-ravaṃ daśana-koṭi-niṣaṇṇa-hastāḥ ।। hastipakasya ।
calat-pakṣa-dvandva-prabhava-marud-uttambhita-rajaḥkaṇāśleṣa-bhrāmad-ruta-mukulitonmīlita-dṛśaḥ ।। lālā-kīrṇa-vidīrṇa-sṛkka-vikacad-daṃṣṭrākarālānanaḥ śvā niḥśvāsa-nirodha-pīvara-galo mārjāram āskandati ।। viyati vidhṛtaikāṅghris tirag vivartita-kandharo dalam api calat sa-pratyāśaṃ muhur muhur īkṣate ।। kasyacit ।
ātmoddhatair api rajobhir alaṅghanīyā dhāvanty amī mṛga-javākṣamayeva rathyāḥ ।। ghāsa-grāsābhilāṣād anavarata-calat-protha-tuṇḍas turaṅgo mandaṃ śabdāyamāno vilikhati śayanād utthitaḥ kṣmāṃ khureṇa ।। kasyacit ।। pṛṣṭhāntaḥ pārśva-kaṇḍū-vyapa-nayana-rasād dvis-trir-udvartitāṅgaḥ protthāya drāṅ nirīhaḥ kṣaṇam atha vapur āsyānupūrvyāṃ dhunoti ।।
vikramādityasya । mātrā pravartita-mukhaṃ mukha-lihyamānapaścārdha-sustha-manasaḥ stanam utpibanti ।। priyā-prema-prāṇa-pratibhaya-vaśākṛta-vikalo mṛtgaḥ paścād ālokayati ca muhur yāti ca muhuḥ ।। kasyacit ।
dūrādhva-bhrānti-khinnaḥ katham api śanakair aṅghri-pīḍāṃ niyamya svairendha-sphoṭanāya dvija-bhavanam anu snātakaḥ sāyam eti ।। vāraṃ vāram udaṅghri-laṅghana-ghana-preṅkhan-nakha-kṣuṇṇayoḥ kāmaṃ kukkuṭayor dvayaṃ druta-pada-krūra-kramaṃ yudhyati ।। kasyacit । helāndolita-nartitojjhita-hata-vyāghaṭṭitonmūlitaprotkṣipta-bhramitaiḥ prapā-paṭalakaiḥ krīḍanti jhañjhānilāḥ ।।
tāruṇyātiśayāgra-pāmara-vadhū-sollāsa-hasta-grahabhrāmyat-pīvara-yantraka-dhvanir asad-gambhīra-gehodarāḥ ।। dhūmodgāras taruṇa-mahiṣa-skandho anīlo davāgneḥ svairaṃ sarpan sṛjati gagane gatvarān patra-bhaṅgān ।। grāmā nistṛṇa-jīrṇa-kuḍya-bahulāḥ svairaṃ bhramad-babhravaḥ prāyaḥ pāṇḍu-kapota-kaṇṭha-mukharārāme na yānty utkatām ।। pavana-raya-tiraścīs toya-dhārāḥ pratīcchan viśati valita-śṛṅgaḥ pāmarāgāram ukṣā ।।
bhekāḥ pūtini-pātino micimicīty unmīlitārrdhekṣaṇāḥ nakrākāra-vidāritānana-puṭair nirmakṣikaṃ kurvate ।। calanti kala-duṅkṛti-prasabha-kampitoraḥ-sthalatruṭad-gamaka-saṃkulāḥ kalama-kaṇḍanī-gītayaḥ ।। kasyacit । bahir vrajati sātape smarati netra-varteḥ pumān jarā-pramukha-saṃsthitaḥ samavalokayan pustakam ।।
varāhasya । svairaṃ śvāsānila-taralitodbhūta-dhūlī-praveśapluṣṭa-prāṇā vihita-vidhuta-grāsa-vighnaṃ caranti ।। sīmani laghu-paṅkāyām aṅkura-gaurāṇi cañcitoraskāḥ । laghutaram utplavamānāś caranti bījānti kalaviṅkāḥ ।।
karāmbuja-dhṛtollasan-muśalam unnamantī muhuḥ pralambi-maṇi-mālinī kalam akaṇḍanī rājate ।। utkaṇṭhālasa-kūjitaḥ kala-rutāṃ bhūyo riraṃsā-rasanyag-bhūtāṃ caṭakaḥ priyām abhisaraty udvepamānaḥ kṣaṇam ।। sonnokasya । vicchidyamāna-kusumāsu jani-krameṇa pāka-kramaḥ kapiśimānam upādadhāti ।।
dhunānā mūrdhānaṃ gala-bila-galat-sphāra-śapharasphurat-pucchānaccha-vyatikara-sa-bāṣpākula-dṛśaḥ ।। kasyacit । niśvāsair atisaṃtatair buṣa-kaṇā-jālaṃ khale vikṣipann ukṣā goṣṭha-taṭīṣu labdha-vijayo go-vṛndam āskandati ।। agre agre saṃraṭantaḥ pracuratara-masīpāta-durlakṣa-dhūmrāḥ dhūmyāṭāḥ paryaṭanti prativiṭapam amī niṣṭhurāḥ sva-sthalīṣu ।।
gandhena sphuratā manāg anusṛto bhaktasya sarpiṣmataḥ karkandhū-phala-miśra-śāka-pacanāmodaḥ paristīryate ।। mama dadata ivārghaṃ puṣpa-vṛṣṭiṃ kirantaḥ kathaya nati-saparyāṃ śikṣitāḥ śākhino api ।। dvāropānta-paśūkṛtārpya-puruṣa-kṣubdhāsthi-kirmīritāḥkirmīritāś cittotkampam ivānayanti gahanāḥ kāntāra ।। tumbī-vīnā-vinoda-vyavahita-sarakām ahni jīrṇe purāṇīṃ hālāṃ mālūra-koṣair yuvati-sahacarā barbarāḥ śīlayanti ।।
yogeśvarasya । pariṇati-paripāṭi-vyākṛtenāruṇimnā hata-haritim aśeṣaṃ nāga-raṅgaṃ cakāsti ।। ।। ।।
āścaryaṃ gaganasya ko api mahimā sarvair amībhiḥ sthitair dūre pūraṇam asya śūnyam iti yan-nāmāpi nācchāditam ।। keśarasya । kṣīrāmbu-rāśim avalokaya śeṣa-nālam ekaṃ jagat-traya-saraḥ-pṛthu-puṇḍarīkam ।। kumbhodbhavas tu tam apīyata helayaiva satyaṃ na kaścid avadhir mahatāṃ mahimnaḥ ।।
tyāgaḥ ko api sa tasya bibhrati jaganty asyārthino apy ambudāḥ śakteḥ kaiva kathāpi yasya bhavati kṣobheṇa kalpāntaram ।। vācaspateḥ । asmān mandara-kūṭa-koṭi-ghaṭanā-bhīti-bhramat tārakāṃ prāpyaikāṃ jala-mānuṣīṃ tri-bhuvane śrīmān abhūd acyutaḥ ।। muñja-rājasya ।
ekasyāśraya-ghasmarasya pibatas tṛptir na jātā jalair anyasyāpi mahātmano na vapuṣi svalpo api toya-vyayaḥ ।। tathā sarvasvārthe bahu-vimathito yena sa hariḥ svapity aṅke śrīmān ahaha mahimā ko api jaladheḥ ।। vandyaṃ taj-jaṭharaṃ sa mīna-makara-grāhāvalis toyadhiḥ paścād pt pārśvam apūritāntara-viyad yatra svanan bhrāmyati ।। sīmā sarva-mahādbhuteṣu sa tathā vārāṃ patiḥ pīyate pītaḥ so api na pūritaṃ ca jaṭharaṃ tasmai namo agastaye ।।
vācaspateḥ ।। sūryād ṛte na tad udeti na cāstam eti yenoditena dinam astam itena rātriḥ ।। kasyacit । śauryaṃ yac ca na tad-girāṃ pathi nanu vyaktaṃ hi tat karmabhiḥ satyaṃ brahma-tapo-nidher bhagavataḥ kiṃ nāma lokāntaram ।।
itaś ca vaḍavānalaḥ saha samasta-saṃvartakair aho vitatam ūrjitaṃ bharasahaṃ ca sindhor vapuḥ ।। abhyudgate sakala-dhāma-nidhau tu tasminn indoḥ sitābhra-paṭalasya ca ko viśeṣaḥ ।। madhukūṭasya । padaṃ kṛtvā yaḥ svaṃ phaṇi-pati-phaṇā-cakra-valaye nimajjantīm antarjaladhi vasudhām uttulayati ।।
varāhasya । viśvopakāra-jananī-vyavasāya-siddhim ambhomucāṃ jaladhayo yadi pūrayanti ।। maināko api gabhīra-nīra-viluṭhat-pāṭhīna-pṛṣṭhollasacchevālāṅkura-koṭi-koṭara-kuṭī-kuḍyāntare nirvṛtaḥ ।। āścaryaṃ kalasodbhavo sa jaladhir yasyaika-hastodare gaṇḍūṣīyati paṅkajīyati phaṇī bhṛṅgīyati śrīpatiḥ ।।
kasyacit । antaḥ prajvalatā payāṃsi dahatā jvālāvalīr muñcatā ke na syur vaḍavānalena balinā bhasmāvaśeṣīkṛtāḥ ।। keśaṭasya । kiṃ cāsmāj jaṭharānalād iva navas tat-kālavānti-kramād niryātaḥ sa puno yamāya payasām antargato vāḍavaḥ ।।
asty anyo api pralaya-rajanī-saṃnipāte apy anidro yaḥ sāmudrīr aviratam imās tejasi sve juhoti ।। ।। vipady uccaiḥ stheyaṃ padam anuvidheyaṃ ca mahatāṃ satāṃ kenoddiṣṭaṃ viṣamam asi-dhārā-vratam idam ।। puro vā paścād vā tad idam aviparyāsita-rasaṃ rahasyaṃ sādhūnām anupadi viśuddhaṃ vijayate ।।
adyaiva vā maraṇam astu yugāntare vā nyāyyāt pathaḥ pravicalanti padaṃ na dhīrāḥ ।। vidhīyate guṇair eva tac ca muktā-maṇer iva ।। yadā kiṃcit kiṃcid budha-jana-sakāśād adhigataṃ tadā mūrkho asmīti jvara iva mado me vyapagataḥ ।। anuharataḥ khala-sujanāv agrima-pāścātya-bhāgayoḥ sūcyoḥ ।
ekaḥ kurute cchidraṃ guṇavān anyaḥ prapūrayati ।। āndolitās tu namana-spṛhayā pareṇa bhajyanta eva śatadhā na punar namanti ।। satāṃ tu na viśaty eva yadi vā pāradāyate ।। sarva-lokasya vā mūrdhni śīryate vana eva vā ।।
itthaṃ mānada nātidūram ubhayor apy āvayor antaraṃ yady asmāsu parāṅmukho asi vayam apy ekāntato niḥspṛhāḥ ।। iti prāyo bhāvāḥ sphurad-avadhi-mudrā-mukulitāḥ satāṃ prajñonmeṣaḥ punar ayam asīmā vijayate ।। rājaśekharasya । tulyair api guṇaiś citraṃ santaḥ santaḥ śarāḥ śarāḥ ।।
yaśasi cābhiratir vyasanaṃ śrutau prakṛti-siddham idaṃ hi mahātmanām ।। na tu durvihitātītavastu-pālana-paṇḍitaḥ ।। sāphalyam asti sutarām idam eva teṣāṃ yat tāpayanti hṛdayāni punaḥ khalānām ।। ekasya śāmyati snehād vardhate anyasya vāritaḥ ।।
phalanti ca parārthāya pādapā iva sajjanāḥ ।। sadā lokahite saktā ratna-dīpā ivottamāḥ ।। aho kim api citrāṇi caritrāṇi mahātmanām ।। aho sumanasāṃ vṛttir vāma-dakṣiṇayoḥ samā ।।
para-guṇa-tattva-grahaṇaṃ sva-guṇāvaraṇaṃ para-vyasana-maunam । madhuram aśaṭhaṃ ca vākyaṃ kenāpy upadiṣṭam āryāṇām ।। yadā tu cakṣuḥ-patham eti dehināṃ tadāmṛteneva manāṃsi siñcati ।। yat tṛṣṇā-glapito api necchati janaḥ pātuṃ tad eva kṣaṇād ujjhaty ambudharodara-sthitam apāṃ patyuḥ payaḥ kṣāratām ।।
kāraṇe api na kupyanti ye te jagati pañcaṣāḥ ।। sujanāḥ paruṣābhidhāyino yadi kaḥ syād aparo api mañju-vāk । yadi candra-karāḥ sa-vahnayo nanu jāyeta sudhā kṛto anyataḥ ।। maṅgalasya ।।
svasthāḥ saty api yauvanodaya-mahā-vyādhi-prakope api ye te bhū-maṇḍala-maṇḍanaika-tilakāḥ santaḥ kiyanto janāḥ ।। anviṣyanty arthino nārthān nisargo ayaṃ mahātmanām ।। santaḥ kodaṇḍa-dharmāṇo viramanti tathā tathā ।। udāra-caritānāṃ tu vasudhaiva kuṭumbakam ।।
hrīmantaḥ sva-guṇa-praśaṃsana-vidhāv anya-stutau paṇḍitā dhig dhātrā kṛpaṇena yena na kṛtāḥ kalpānta-dīrghāyuṣaḥ ।। hṛdi svacchā vṛttir vijayi-bhujayor vīryam atulaṃ vināpy aiśvaryeṇa sphurati mahatāṃ maṇḍanam idam ।। lokottarāṇāṃ cetāṃsi ko hi vijñātum arhati ।। ā paritoṣād viduṣāṃ na sādhu manye prayoga-vijñānam ।
balavad api śikṣitānām ātmany apratyayaṃ cetaḥ ।। santaḥ parīkṣyānyatarad bhajante mūḍhaḥ para-pratyaya-hārya-buddhiḥ ।। guhya-pidhānaika-paraḥ sujano vastrāyate sadā piśunam । bhavatām ayaṃ viḍambo yad idaṃ chidrair visūtrayatu ।।
aṅgulī-kathanād eva yan na jīvanti māninaḥ ।। saṃbhūyāpi jagat-trayasya nayanair draṣṭuṃ na yat śakyate pratyādiśya dṛśau samāhita-dhiyaḥ paśyanti tat-paṇḍitāḥ ।। kasyacit । yeṣāṃ guṇamayaṃ janma pareṣāṃ guhya-guptaye ।।
ātmanāvaiti te lokaḥ sva-bandhur iti dhāvati ।। satatam asatyād bibhyati mā bhaiṣīr iti vadanti bhīteṣu । atithi-jana-śeṣam aśnati sajjana-jihve kṛtāthāsi ।। yady api daivāt sneho naśyati sādhos tathāpi sattveṣu ।
ghaṇṭā-dhvaner ivāntaś ciram anubadhnāti saṃskāraḥ ।। ।। ।। atimaline kartavye bhavati khalānām atīva nipuṇā dhīḥ ।
timire hi kauśikānāṃ rūpaṃ pratipadyante dṛṣṭiḥ ।। vane puṣpa-kalākīrṇaḥ karabhaḥ kaṇṭakān iva ।। nirmāṇam āśā-nāśāya durjanasya ghanasya ca ।। itthaṃ tad bhuvi nāsti yatra vidhinā nopāya-cintā kṛtā manye durjana-citta-vṛtti-haraṇe dhātāpi bhagnodyamaḥ ।।
viṣaṃ mahāher iva yasya durvacaḥ suduḥsahaṃ saṃnihitaṃ sadā mukhe ।। dhruvaṃ tadaiva lokānāṃ kalyāṇam avagamyate ।। mahā-kāla-phaleneva kaḥ khalena na vañcitaḥ ।। sūtraṃ kiṃcid apūrvam eva jaṭharād utpādya sadyaḥ svayaṃ lūtā-tantu-vitāna-jāla-kuṭilaṃ cakraṃ karoty adbhutam ।।
vāsasāpi na yogo asti niścakrasya pinākinaḥ ।। aho na sadṛśī vṛttis tulākoṭeḥ khalasya ca ।। ākhubhyaḥ kiṃ khalair jñātaṃ khalebhyaḥ kim athākhubhiḥ । anyad pt para-gṛhotkhātāt karma yeṣāṃ na vidyate ।।
durjana-dūṣita-manasāṃ puṃsāṃ svajane api nāsti viśvāsaḥ । bālaḥ pāyasa-dagdho dadhy api phūtkṛtya bhakṣayati ।। na ced evaṃ tādṛk kamala-kalikārdha-pratinidhau muneḥgr gaṇḍūṣe abdhiḥ sthita iti kuto ayaṃ kalakalaḥ ।। mṛdam iva balāt piṇḍīkṛtya pragalbha-kulākavad bhramayati mano no jānīmaḥ kim atra vidhāsyati ।।
ko apy anya eṣa piśuno atra bhujaṅga-dharmā karṇe paraṃ spṛśati hanty aparaṃ sa-mūlam ।। pariśuddhām api vṛttiṃ samāśrito durjanaḥ parān vyathate । pavanāśino api bhujagāḥ paropaghātaṃ na muñcanti ।। jagad bhrāmī-kartuṃ pariṇata-dhiyānena vidhinā sphuṭaṃ sṛṣṭo vyādhiḥ prakṛti-viṣamo durjana-janaḥ ।।
tasyāsya bhogina ivogra-ruṣaḥ khalasya dākṣiṇyam asti katham anya-guṇopamarde ।। svārthārthaṃ mṛdu-bhāṣiṇīṣṭa-vihatav ekāntatas toṣiṇi śreyaḥ kruddha-bhujaṅga-bhoga-viṣame saṃvidyate kiṃ khale ।। tejasviny avaliptatā mukharatā vaktary aśaktiḥ sthire tat ko nāma bhaved guṇaḥ sa guṇināṃ yo durjane nāṅkitaḥ ।। guhyāni prakaṭī-karoti ghaṭayaty anyonya-vairāśrayān brūte śīghram avācyam ujjhita-guṇo gṛhṇāti doṣān khalaḥ ।।
ata eva khalo doṣān sādhubhyaḥ saṃprayacchati ।। karuṇā-dravam eva durjanaḥ sutarāṃ sat-puruṣaṃ prabādhate । mṛdukaṃ hi bhinatti kaṇṭakaḥ kaṭhine kuṇṭhaka iva jāyate ।। dinasya pūrvārdha-parārdha-bhinnā chāyeva maitrī khala-sajjanānām ।।
itīmaṃ vyāmohaṃ parihara vicitrāḥ śṛṇu kathā yathāyaṃ pīyūṣa-dyutir upala-khaṇḍaṃ dravayati ।। upakāriṇi śuddha-matau vārjane yaḥ samācarati pāpam । taṃ janam asatya-saṃdhaṃ bhagavati vasudhe kathaṃ vahasi ।। kṣaṇena viṣatāṃ yānti sūkta-pīyūṣa-bindavaḥ ।।
na kaḥ khalāt tāpita-mitra-maṇḍalād upaiti pāpaṃ tapa-vāsarād iva ।। śaṅkhas tāpa-krakaca-nicayair bhidyate śaṅkha-kāraiḥ ko nāmāntaḥ-prakṛti-kuṭilo durgatiṃ nābhiyāti ।। akalita-nija-para-rūpaḥ svakam api doṣaṃ para-sthitaṃ vetti । nāvāsthitas taṭasthān acalān api vicalitān manute ।।
agnir eva tathāpy asmin syād bhasmani hutaṃ hutam ।। na pravṛddhis tu vistārilāñchana-pratipādinī ।। sarvatra mukhara-capalāḥ prabhavanti na loka-saṃmatā guṇinaḥ । tiṣṭhanti vāri-rāśeḥur upari taraṅgās tale maṇayaḥ ।।
prāyo vairāvasānāni saṃgatāni khalaiḥ saha ।। guṇa-kaṇikān api sujanaḥ śaśilekhām iva śivaḥ śirasi kurute । candra iva padma-lakṣmīṃ na kṣamate para-guṇaṃ piśunaḥ ।। niṣpannam api yaḥ pātraṃ guṇenaiva nikṛntati ।।
para-saṃtāpana-hetur yatrāhani na prayāti niṣpattim । antar-manā asādhur gaṇayati na tad-āyuṣo madhye ।। divasān tān abhinandati bahu-manute teṣu janmano lābham । ye yānti duṣṭa-buddheḥ paropatāpābhiyogena ।।
yatas tu bhaya-śaṅkayā sukṛśayāpi saṃspṛśyate vinīta iva nīcakaiś carati tatra śāntoddhavaḥ ।। tat ketakī-reṇubhir amburāśer bandha-kriyāyām api kaḥ prayāsaḥ ।। yenedānīṃ malina-hṛdayo lakṣyate śīta-raśmir yasmāc cāyaṃ hṛdaya-rahito durvidhaḥ sarvadaiva ।। viśaṅkitānyonya-bhayaṃ sudūrān namaskriyām arhati sauhṛdaṃ tat ।।
ete snigdhatamā iti mā mā kṣudreṣu kuruta viśvāsam । siddhārthānām eṣāṃ sneho apy aśrūṇi pātayati ।। durjanasyāuṣadhaṃ nāsti kiṃcid anyad anuttarāt ।। dvijihve dṛṣṭa-mātre cet kasya na syāc camatkṛtiḥ ।।
krūrasya cāprabhavataḥ para-drohaḥ sarasvatīm ।। tatas tad dārayaty asya vācaḥ krakaca-karkaśāḥ ।। hetor vinopakārī yadi nāma śateṣu kaścid ekaḥ syāt । tatrāpi kliṣṭa-dhiyāṃ doṣaṃ vakṣyaty atikhalatvam ।।
baddhevātanu-rajjubhiḥ para-guṇān vaktuṃ na śaktā satī jihvā loha-śalākayā khala-mukhe viddheva saṃlakṣyate ।। ubhayam idam avaśyaṃ jāyate sarva-vāraṃ paṭur api niyatātmā kīrtim evābhidhatte ।। ।। ।।
muṣṭy-āvaṣṭabhya yaṣṭiṃ kaṭi-puṭa-vicaṭat-karpaṭaḥ pluṣṭa-kanthaḥ kunthann utthāya pānthaḥ pathi paruṣa-marun-mūrcchyamānaḥ prayāti ।। utkampī karpaṭārghe jarati pada-hati-cchidrite cchinna-nidro vāte vāti prakamaṃ hima-kaṇini kaṇan koṇataḥ koṇam eti ।। paścād ambhodhara-jala-parīpātam āsādya tumbī kūṣmāṇḍī ca prabhavati tadā bhūbhujaḥ ke vayaṃ ke ।। gehinyāḥ sphuṭitāṃśukaṃ ghaṭayituṃ kṛtvā sakāku-smitaṃ kupyantī prativeśinī pratidinaṃ sūcīṃ yathā yācitā ।।
kasyacit । kaṭyācchādana-bandhakena katham apy āsāditenāndhasā sindūrāruṇa-maṇḍale savitari prāṇāhutir dīyate ।। sūrya-sphurat-kara-karambita-bhitti-deśa -lābhāya śīta-samaye kalim ācaranti ।। etat soḍhavato api duḥstha-gṛhiṇaḥ kiṃ brūmahe durdaśām adya śvo vijaniṣyamāṇa-gṛhiṇī tatraiva yat kunthati ।।
kasyacit । ity aśru-pāta-malinī-kṛta-gaṇḍa-deśā necched daridra-gṛhiṇī rajanī-virāmam ।। kasyacit । dattvā mūrdhani śīrṇaṃ śūrpa-śakalaṃ jīrṇe gṛhe vyākulā kiṃ tad yan na karoti duḥstha-gṛhiṇī deve bhṛśaṃ varṣati ।।
yogeśvarasya । jarad-ambara-saṃvaraṇa-granthi-vidhau grantha-kāra eko aham । parimita-kadanna-baṇṭana-vidyā-pāraṃ-gatā gṛhiṇī ।। vīrasya ।
śrutvaivaṃ gṛhiṇī-vacāṃsi nikaṭe kuḍyasya niṣkiṃcano niśvasyāśru-jala-phutānata-mukhaḥ pānthaḥ punaḥ proṣitaḥ ।। tat saṃyācya kutaścid īśvara-gṛhād ānīyamānaṃ śanaiḥ adhvany eva hi bindubhir vigalitaṃ śrāṇe śarāvodare ।। ity evaṃ gṛhiṇī-pracaṇḍa-vadanā-vākyena nirbhartsito hasta-nyasta-palāla-muṣṭi-vibhavaḥ pānthaḥ śanair gacchati ।। ekaḥ śīrṇa-jarad-gavo vidhivaśāt sarvasva-bhūto gṛhe sarveṇaiva kuṭumbakena rudatā suptaḥ samutthāpyate ।।
kasyacit । mamāmbara-vihīnasya tvag eva paṭikāyate ।। yadi na syān manorājyarajjubhir dṛḍha-saṃyatam ।। lajjā-nigūḍha-vacaso bata bhoktu-kāmā bhoktāram ardha-nayanena vilokayanti ।।
kasyacit । etāni me vidadhatas tava sarvadaiva dhātas trapā yadi na kiṃ na pariśramo api ।। vardhana-mukhāsikāyām udara-piśācaḥ kim icchakām icchan । paryākulayati gṛhiṇīm akiṃcanaḥ kṛpaṇa-saṃvāsaḥ ।।
ekasya bandhuḥnr nādatte nāmāny asyākhilo janaḥ ।। vibhavas tasya tad-doṣaghoṣaṇā-paṭu-ḍiṇḍimaḥ ।। māṃsaṃ vardhayatānena kākasyopakṛtiḥ kṛtā ।। śrīphalaṃ yan na tad dīrgham iti tāvad vyavasthitam ।
tatraikānta-dhṛtir yasya manyate mugdha eva saḥ ।। dṛḍhatara-nibaddha-muṣṭeḥ koṣa-niṣaṇṇasya sahaja-malinasya । kṛpaṇasya kṛpāṇasya ca kevalam ākārato bhedaḥ ।। idam ahi-bhramitaṃ paca-mandiraṃ balibhujo api na yānti yad-antikam ।।
tena kiṃ na kṛto mṛtyur martyānāṃ vibhava-kṣaye ।। tenaiva niśi śītāṃśur aho daurgatyam etayoḥ ।। ātmanaivātma-kathakā vayaṃ vāyasa-vṛttayaḥ ।। pūrvāparāparāmarśād vimūḍhasyeva me matiḥ ।।
।। ।। tārābhāḥ phaṇa-cakravāla-maṇayo na syur yadi dyotino yair evonnatim āpnuvanti guṇinas tair eva yānty āpadam ।। tṛptas tat-piśitena satvaram asau tenaiva yātaḥ pathā svasthās tiṣṭhata daivam eva jagataḥ śāntau kṣaye cākulam ।।
teṣām asṛk pibati saiva mahī hatānāṃ śrīḥ prāyaśo vikṛtim eti bahūpabhuktā ।। ravir yāty evāntaṃ pratidinam apārasya nabhasaḥ kriyā-siddhiḥ sattve bhavati mahatāṃ nopakaraṇe ।। akṣāṇāṃ ca yudhiṣṭhireṇa mahatā jñāto na doṣaḥ kathaṃ pratyāsanna-vipatti-mūḍha-manasāṃ prāyo matiḥ kṣīyate ।। tulottīrṇasyāpi prakaṭa-nihatāśeṣa-tamasoaḥ raves tādṛk tejo na hi bhavati kanyāṃ gata iti ।।
anena dṛṣṭānta-yugena gamyate sad-artha-saṃkoca-samudyato vidhiḥ ।। tatrānayor vadata kasya guṇātirekaḥ prāyaḥ paricchada-kṛtādara eva lokaḥ ।। śaktā hi kūpam api śoṣayituṃ na kumbhāḥ kumbhodbhavena punar ambudhir eva pītaḥ ।। kaḥ kālakūṭam abhinandati sāgarotthaṃ ko vāravindam abhinindati paṅkajātam ।।
tatrāpy āśu kadācid eva patatā bilvena bhagnaṃ śiraḥ prāyo gacchati yatra bhāgya-rahitas tatrāpadāṃ bhājanam ।। avastheyaṃ sthāṇor api bhavati yatrāmara-guror vidhau vakre mūrdhni sthitavati vayaṃ ke punar amī ।। ka ete saṃbandhān malaya-marutaś cūta-taravo yad etān ālabhya pratiparurudānaṃ janayati ।। vātāpitāpana-muneḥ kalaśāt prasūtir līlāyitaṃ punar amuṣya samudra-pānam ।।
ajānānas tattvaṃ na sa mṛgayate anyāṃ ca sarasīm abhūmau pratyāśā na hi phalati vighnaṃ ca kurute ।। kiṃ tv aṅgīkṛtam utsṛjan kṛpaṇavad ślāghyo jano lajjate nirvyūḍhiḥ pratipanna-vastuṣu satām ekaṃ batāho vratam ।। dugdhābdhi-labdha-janano hara-kandharā-sthaḥ svāṃ kālatāṃ tyajati jātu na kālakūṭaḥ ।। śarvasyety avagamya yāti vimukhī ratnālayaṃ jāhnavī kaṣṭaṃ durgatikasya jīvitam aho dārair api tyajyate ।।
daivāt tato api galito gilito bakena vāme vidhau vada kathaṃ vyasanasya śāntiḥ ।। vahati tu dhuraṃ dhuryo dhairyād anuddhata-kandharo jagati kṛtinaḥ kāryaudāryād pt parān atiśerate ।। adho adho gaṅgāvad vayam upagatā dūram athavā pada-bhraṃśetānāṃ bhavati vinipātaḥ śatamukhaḥ ।। unnataṃ yad avadhīrya bhūdharaṃ nīcam abdhim abhiyāti jāhnavī ।।
na daśati punas tārāśaṅkī divāpi sitotpalaṃ kuhaka-cakito lokaḥ satye apy apāyam avekṣate ।। asthānābhiniveśī prāyo jaḍa eva bhavati no vidvān । bālād anyaḥ ko ambhasi jighṛkṣatīndoḥ sphurad-bimbam ।। nirguṇam apy anuraktaṃ prāyo na samāśritaṃ jahati santaḥ ।
saha-vṛddhi-kṣaya-bhājaṃ vahati śaśāṅkaḥ kalaṅkam api ।। avikāriṇam api sajjanam aniśam anāryaḥ prabādhate atyartham । kamalinyā kim apakṛtaṃ himasya yas tāṃ sadā dahati ।। ekaikaṃ daśakandhara-kṣaya-kṛto rāmasya kiṃ varṇyate daivaṃ varṇaya yena so api sahasā nītaḥ kathā-śeṣatām ।।
tribhuvana-patir lakṣmīṃ tyaktvā hariḥ priya-gopikaḥ paricita-guṇa-dveṣī loko navaṃ navam icchati ।। niyata-viṣayāḥ sarve bhāvā na yānti hi vikriyāṃ janayitum alaṃ śāler bījaṃ na jātu javāṅkuram ।। khagānāṃ ke meghāḥ ka iha vihagā vā jala-mucām ayācyo nārtānām anupakaraṇīyo na mahatām ।। bhartṛhareḥ ।
chalān nīto adhastād balir aṇuka-rūpeṇa tad api svabhāvāc cakrī yaḥ praguṇam api cakreṇa sṛjati ।। rāhos tu cakra-patito astamito ayam induḥ satyaṃ satām ahṛdayeṣu guṇās tṛṇāni ।। tāpāt kaṭhoratara-yantra-nipīḍanāni sneho nimittam iti duḥkha-paraṃmparāyāḥ ।। dugdha mugdham asti yas tvayā dhṛtaḥ sneha eṣa vipad-eka-kāraṇam ।
yat-kṛte tvam apavāsitaṃ punaś chinnam unmathitam agni-sātkṛtam ।। nandī dvāri bahiṣkṛto guṇanidhiḥ kaṣṭaṃ kim atrocyatāṃ pātrāpātra-vicāraṇāsv anipuṇaḥ prāyo bhaved īśvaraḥ ।। pārthasyāpi parābhavaṃ yadi ripuḥnr nādāt kva tādṛk tapo nīyante ripubhiḥ samunnati-padaṃ prāyaḥ paraṃ māninaḥ ।। sthāna-pracyutir alpakasya vipade santas tu deśāntaraṃ yānto yānti sadā samarpita-guṇāḥ ślāghyāḥ parām unnatim ।।
sudhā-sūtiḥ so ayaṃ tripura-hara-cūḍāmaṇiraho prayāty astaṃ hanta prakṛti-viṣamā daiva-gatayaḥ ।। jarāsaṃdhād bhagnaḥ saha halabhṛtā dānava-ripur jaghānainaṃ paścān na kim anila-sūnuḥ priya-sakhaḥ ।। mūrdhnā tathāpi vidhṛtaḥ parameśvareṇa naivāśriteṣu mahatāṃ guṇa-doṣa-cintā ।। nityaṃ yathārtha-ghaṭanāhita-mānasānāṃ svārthodyamo bhavati no mahatāṃ kadācit ।।
anyonya-miśritam api vyatiricya śuddhaṃ dugdhaṃ pibaty udakam ujjhati rājahaṃsaḥ ।। antaḥ-pratapta-maru-saikata-dahyamānamūlasya campaka-taroḥ ka vikāśa-cintā ।। graha-parikavalita-tanur api ravir iha bodhayati padma-ṣaṇḍāni । bhavati vipady api mahatām aṅgīkṛta-vastu-nirvāhaḥ ।।
cātakaḥ svalpam apy ambu gṛhṇāty ananta-kandharaḥ ।। pada-pramāṇam ādhāram ārūḍhaḥ ko na kampate ।। kathaṃcil labdhāni pravitarati toyāni jagate guṇaṃ vā doṣaṃ vā gaṇayati na dāna-vyasanitā ।। vallaṇasya ।
ravir jānāty eva pratidivasam astādri-patanaṃ tathāpi pratyagrābhyudaya-taralaḥ kiṃ na kurute ।। ।। ity arthāntaranyāsa-vrajyā ।। ।। bhānor vājibhir aṅga-karṣaṇa-rasāsvādaḥ samāsādito labdhaḥ kiṃ ca nabhas-talāmara-dhunī-paṅkeruhair anvayaḥ ।।
kasyacit । bibhrāṇāḥ pāri-bhadra-druma-kusuma-ruco raśmayaḥ patyur ahnāṃ madhyāhne apy asta-saṃdhyā-bhrama-cakita-dṛśaś cakrire cakravākān ।। varṣe amuṣmin pratinṛpa-yaśaḥ-pūra-gaure parīkṣākṣīra-nyastaṃ tulayati mahā-nīla-ratnaṃ kṛpāṇaḥ ।। dig-dantinaḥ sva-kara-puṣkara-lekhanībhir gaṇḍa-sthalān madamasiṃ muhur ādadānāḥ ।
śrī-candra-deva tava toya-nidhi-tīra-tāḍī-patrodareṣu vijaya-stutim ālikhanti ।। śubhra-kīrtyāsi tat satyaṃ catur-varṇāśramo bhavān ।। na janayasi kaṃsa-harṣaṃ vahasi śarīraṃ yaśodayā juṣṭam । tyajasi na satyonmukhatām iti satyaṃ vāsudevo asi ।।
guṇo vā vṛddhir vā satatam upakārāya jagatāṃ muner dākṣī-putrād api tava samarthaḥ pada-vidhiḥ ।। pāṇineḥ । vāryante yadi cāpsaraḥ-pariṣadā te cāmarāḍambarair udvellad-bhuja-valli-kaṅkaṇa-jhaṇat-kāras tadā duḥsahaḥ ।। tat-pītaṃ tvad-yaśobhis tribhuvanam abhajaṃs tāni viśrāma-hetos tac cāntaḥ kaiṭabhāreḥ sa ca tava hṛdaye vandanīyas tvam ekaḥ ।।
tathāgata-dāsasya । tat-saudhānāṃ parisara-bhuvi tvat-prasādād idānīṃ krīḍā-yuddha-cchidura-yuvatī-hāra-muktāḥ patanti ।। śubhāṅkasya । yāni praṇāma-militāni nṛṇāṃ lalāṭe lumpanti daiva-likhitāni durakṣarāṇi ।।
abhinandasya । sarvāśā-paripūrako jaladharas tvaṃ ced vayaṃ bhūruhaḥ san-mārga-sthiti-sundaras tvam iti cec chākhī vayaṃ cādhvagāḥ ।। dakṣasya । pada-hīnān bila-vasatīn bhujagān iva jāta-bhoga-saṃkocān ।
vyathayati mantrākṣaram iva nāma tavārīn vanecarair gītam ।। tasyaiva । ṣaḍ-jādi-krama-raṅgad-aṅguli-calat-pāṇi-skhalat-kaṅkaṇaśreṇī-nisvana-māṃsalaḥ kala-girāṃ vīṇā-ravaḥ śrūyate ।। kasyacit ।
nātha tvām anuyāce prasīda vijahīhi saṃgarārambham । unnati-bhājaḥ saṃprati santi vipakṣāḥ paraṃ girayaḥ ।। yām ekaḥ sva-śarīra-śuddhi-rasiko mūrdhnā pratīcchan ripur dvaividhyād anu pañcatāṃ tad anu ca traidaśyam āpa kṣaṇāt ।। rathāṅgasya ।
ity ullāsita-vīci-bāhur udayān mārtaṇḍa-bimba-cchalāt prātas tapta-kuṭhāram eṣa vahate deva tvad-agre ambudhiḥ ।। vasukalpasya । pratyāsanna-vipanna-vāraḍa-vadhū-netra-praṇālī-galadbāṣpāmbhaḥ-plava-paṅka-picchila-talāḥ śrī-muñja modāmahe ।। kasyacit ।
hemante hima-śīta-māruta-bhayād āśliṣya dorbhyāṃ tanuṃ svāṃ mūrtiṃ dayitām ivātirasikāṃ tvad-vidviṣaḥ śerate ।। nirlagnāḥ kvacid ekatām upagatā baddhāḥ kvacin mocitāḥ akṣāṇām iva śārayaḥ pratigṛhaṃ bhrāntās tavāri-striyaḥ ।। mugdhā-vyādha-vadhūs tavāri-nagare śūnye cirāt saṃprati svarṇopaskṛti-muṣṭi-sāyaka-dhiyā sākūtam āditsati ।। kasyacit ।
rājñāṃ tvac-caraṇāravindam atha ca śrīcandra puṣpanty amūś cañcac-cāru-marīci-sañcaya-mucāṃ cūḍāmaṇīnāṃ rucaḥ ।। ākrāntaṃ mahiṣībhir eva śayanaṃ tvad-vidviṣāṃ mandire rājan saiva cirantana-praṇayinī-śūnye api rājya-sthitiḥ ।। vijaya-pālasya । deva tvad-vijaya-pratāpa-dahana-jvālāvalī-śoṣitāḥ sarve vāridhayas tato ripu-vadhū-bāṣpāmbubhiḥ pūritāḥ ।।
vindhya-skandheṣu dhātu-drava-racita-kuca-prānta-patrāṅkurāṇi krīḍanti kroḍa-lagnaiḥ kapi-śiśubhir aviśrāntam antaḥ-purāṇi ।। kiṃ cāsyāṃ jalakeli-lālasa-valan-nāgāṅganānāṃ phaṇaśreṇībhir maṇi-keśarābhir abhavat saṃbhūtir ambhoruhām ।। kodaṇḍena śarāḥ śarai ripuśiras tenāpi bhū-maṇḍalaṃ tena tvaṃ bhavatā ca kīrtir anaghā kīrtyā ca loka-trayam ।। saṃgrāmāṅgaṇasya ।
yam uccair ākarṇya tridaśa-patir apy āhava-bhiyā hriyā pārśvaṃ paśyan nibhṛta-nibhṛtaṃ muñcati dhanuḥ ।। prātar nidrā-vinoda-krama-janita-mukhonmīlitaṃ cakṣur ekaṃ vyādhāḥ pālāla-bhasma-sthita-dahana-kaṇākāram ālokayanti ।। tair etat samalaṃkṛtaṃ nija-kulaṃ kiṃ vā bahu brūmahe ye dṛṣṭāḥ parameśvareṇa bhavatā tuṣṭena ruṣṭena vā ।। jayādityasya ।
antas-toṣa-tuṣāra-saurabha-maya-śvāsānilāpūraṇaprāṇottuṅga-bhujaṅga-talpam adhunā bhadreṇa nidrāyate ।। ity evaṃ ripu-mandireṣu bhavataḥ śṛṇvanti naktaṃcarā golāṅgūla-vimarda-saṃbhrama-vaśād udyāna-devī-giraḥ ।। śubhāṅkasya । adyāyaṃ para-cakra-bhūma-nṛpater voḍhuṃ trilokī-dhuraṃ prauḍhārāti-ghaṭā-vighaṭṭana-paṭur dordaṇḍa evodyataḥ ।।
hastāhallita-hāra-valli-taralā yuddhāṅgaṇālokanakrīḍālola-dig-aṅganā-samudayonmuktāḥ kaṭākṣā iva ।। jihvā-yugmābhipūrṇānanda-viṣama-samudgīrṇa-varṇābhirāmaṃ velā-śailāṅka-bhājo bhujaga-yuvatayas tvad-guṇān udgṛṇanti ।। lakṣmī-sadma-saroja-reṇu-suhṛdaḥ sevāvanamrī-bhavadbhūmīpāla-kirīṭa-ratna-kiraṇa-jyotsnā-nadī-bālikāḥ ।। vallaṇasya ।
iti sucaritair bibhrad rūpaṃ cirantana-bhūbhujāṃ katham asi na māndhātā deva triloka-vidhāyy api ।। kasyacit । yadi tad aguṇaṃ kaṇṭhe mā dhās tathorasi mā kṛthā navam iti kiyat karṇe dhehi kṣaṇaṃ phalatu śramaḥ ।। vīrya-mitrasya ।
dadāti tac ca tenāsti rājan citram idaṃ mahat ।। nārayo lebhire pṛṣṭhaṃ na vakṣaḥ para-yoṣitaḥ ।। mārgaṇaughaḥ samāyāti guṇo yāti dig-antaram ।। hārāvaruddha-kaṇṭhāpi vihārāri-vadhūs tava ।।
pratyakṣe api kaliṅga-maṇḍala-pater antaḥ-purāṇām aho dhik kaṣṭaṃ viṭapair viṭair iva vane kiṃ nāma nāceṣṭitam ।। tvad-vairi-vīra-vanitānayanāmbu-leśaśoṣe kathaṃ pratihatā iti me vitarkaḥ ।। kasyacit । deva kṣmāvalaya-prabho phaṇi-kulaiḥ pravyaktam ekottarasthūla-stambha-sahasra-dhāritam iva kṣmā-cakram ālokyate ।।
kasyacit । nāsīre ca muhur muhuś calacalety ālāpa-kolāhalān kartuṃ nātha varuthinīyam avanīṃ jetuṃ punas tvad-bhujau ।। kasyacit । dṛṣṭaḥ prāroha-śālī vaṭa iva phalito rakta-mūrdhanya-ratnaḥ kūrmeṇoddhṛtya kaṇṭhaṃ nija-vipula-vapuś catvare sarparājaḥ ।।
nimnatvaṃ girayaḥ samaṃ viṣamatāṃ śūnyaṃ jana-sthānakaṃ niryāte tvayi rājya-pāla bhavati tyakta-svabhāvaṃ jagat ।। mahodadheḥ । ataḥ pariharanty ājāvasiṃ dūreṇa te arayaḥ ।। ity ākūta-juṣas tava stava-kṛtā vaitālikenodite lajjante pramadāḥ parasparam abhiprekṣyārayo bibhyati ।।
kasyacit । naivaṃ ced vas tadānīṃ pradhana-dhṛta-dhanur mukta-rāvarṇa-viddhaṃ gṛdhrā mūrdhānam ūrdhvaṃ nabhasi rabhasino lāghavenoddharanti ।। bhavān īhita-kṛn nityaṃ tvaṃ himānī-giri-sthitaḥ । ataḥ śaṅkara evāsi sadā skandaḥ paraṃ na te ।।
itthaṃ khinna ivātyayena yaśasā datto avalambo ambudher yātas tīra-tapo-vanāni bhavato vṛddho guṇānāṃ gaṇaḥ ।। kasyacit । stana-yugam aśru-snātaṃ samīpatara-varti-hṛdaya-śokāgneḥ । carati vimuktāhāraṃ vratam iva bhavato ripu-strīṇām ।।
prātar bhāvini darśane mukulitaṃ dṛṣṭe tu deva tvayi protphullaṃ phalitaṃ ca saṃprati manorājya-drumeṇādya me ।। kasyacit । bhūti-vibhūṣita-dehāḥ kāntā-rāgeṇa labdha-mahimānaḥ । trikaliṅga-nyasta-karā bhavad-arayas tvat-samār jātāḥ ।।
tat paśyāmi ca rohaṇo maṇi-bharair ādhmāya-mānodaraḥ pākotpīḍita-dāḍimī-phala-dṛśāṃ kaiścid dinair yāsyati ।। kasyacit । tāpaṃ ca saṃmada-rasaṃ ca ratiṃ ca tanvan śauryoṣmaṇā ca vinayena ca līlayā ca ।। śrī-hanūmataḥ ।
tad viśrāmaya vīra vīrya-niviḍa-jyā-bandhanāt kārmukaṃ mā bhūd vairi-vadhū-vilocana-jalair mārga-kramo durgamaḥ ।। dārikāri-karīndrāṇāṃ subhaṭānāṃ ca kuṭṭanī ।। suptasyādri-nadi-nikuñja-gahane mattaḥ payodānilaiḥ karṇānte maśakaḥ kim apy ari-vadhū-sārthasya te jalpati ।। lambamāna-nayanāmbu-bindavaḥ kandarāsu gahanāsu bhūbhṛtām ।
ākapola-tala-lola-kuntalāḥ sañcaranti tava vairi-yoṣitaḥ ।। sārdhaṃ bandhubhir aṅgasya yā parasmaipade sici ।। padmāyāḥ śvasitānilāni ca śarat-kālasya tac ca sphuṭaṃ vyomādāya vinirmito asi vidhinā kāmboja tubhyaṃ namaḥ ।। bhavad-bhuja-bala-prauḍhiparityājita-hetayaḥ ।।
no vā dikkariṇaḥ kvaṇan madhulihaḥ paryāya-paryāṇanakrīḍāyāṃ viniyojitā vada kṛtaṃ kiṃ kiṃ tvayā dig-jaye ।। dakṣasya । diṅ-mohākula-sūra-sūta-vipatha-bhrāmyat-turaṅgāvalīdīrghāyuḥ kutavāsaraṃ pratidiśaṃ vyasto ravir tāmyati ।। kasyacit ।
asyodayāt prabhṛti vāñchati dāna-pātraṃ cintāmaṇir yadi dadāti dadātu tāvat ।। kṣīra-kṣmāruhi vāyaso madhura-vāg-vāmā śiveti dhruvaṃ tvāṃ pratyuccalatāṃ narendra-tilaka prādurbhavanty arthinām ।। kasyacit । tatas tato nalina-vanādhivāsinī tad-īpsayā kila kamalānudhāvati ।।
kasyacit । ruditaṃ vanecarair api vindhyādri-nivāsibhis tavāri-śiśau । vana-mānuṣīṣu hastaṃ phala-hastāsu prasārayati ।। ātmaiva saṃgara-mukhe nija-maṇḍalāgracchāyā-chalād abhimukhas tava deva jātaḥ ।।
nija-gṛha-mayūra-nāmabhir āhūtānāgateṣu vana-śikhiṣu । bāla-tanayena rudatā tvad-ari-vadhū roditā dīrgham ।। namrī-bhūtaiḥ phalam abhinavaṃ prāpyate yady avaśyaṃ tat kiṃ kūpāḥ sukṛta-ghaṭitās tvādṛśā vā pumāṃsaḥ ।। na syās tvaṃ yadi deva paṅgula-guṅdaḥ kāle kalāv utkale so ayaṃ paṅgur avasthitaika-caraṇo dharmaḥ kathaṃ bhrāmyati ।।
cittūkasya । tulyas tvayā yadi paraṃ sahadeva eva duḥśāsanas tava punar nanu ko api śatruḥ ।। arciś tigmāṃśu-rocir gagana-malinimā kajjalaṃ dahyamānā śatru-śreṇī pataṅgā jvalati narapate tvat-pratāpa-pradīpaḥ ।। śrī-hanūmataḥ ।
jāne dāna-vilāsa dāna-rabhasaṃ śauryaṃ ca te śuśruvān eko mantha-vighaṭṭanās tad-aparaṣ ṭaṅkā-hatīḥ śaṅkate ।। iti praśna-śraddhākulitam iva karṇāntikam agān mṛgākṣīṇāṃ cakṣuś caṭulatara-tārānta-taralam ।। kvacin na krodhas te svapada-jita-devas tvam udadher abhinno api svāmin na kim asi samudraḥ sva-viṣaye ।। ।।
asmākaṃ tu manorathoparacita-prāsāda-vāpī-taṭakrīḍā-kānana-keli-mandira-sadām āyuḥ paraṃ sīdati ।। kasyacit । paśya bhrātar iyaṃ hi gaurava-jarā-dhikkāra-keli-sthalī māna-mlānimasī guṇa-vyatikara-prāgalbhya-garbha-cyutiḥ ।। duṣer dhātor ivāsmākaṃ doṣa-niṣpattaye guṇaḥ ।।
alīkāhaṅkāra-jvara-kuṭilita-bhrūṇi dhanināṃ mukhāni prekṣyante dhig idam atiduṣpūram udaram ।। śaurye vairiṇi vajram āśu nipatatv artho astu naḥ kevalaṃ yenaikena vinā guṇās tṛṇa-lava-prāyāḥ samastā ime ।। pratyutthānam itas tataḥ pratidinaṃ kurvadbhīr udgītibhir yad dhārārpita-dṛṣṭibhiḥ kṣiti-bhujāṃ vidvadbhir apy āsyate ।। yad īśānām agre draviṇa-kaṇa-mohāndha-manasāṃ kṛtaṃ vīta-vrīḍair nija-guṇa-kathā-pātakam api ।।
ataḥ khedo nāsmin aparam anukampaiva bhavati sva-māṃsa-trastebhyaḥ ka iva hariṇebhyaḥ paribhavaḥ ।। nītaṃ naiva yaśaḥ surendra-bhavanaṃ śastreṇa śāstreṇa vā kālo jīrṇa-maṭheṣu dhṛṣṭa-piśunaiś chātraiḥ saha preritaḥ ।। priyam api vaco mithyā vaktuṃ jaḍair na ca śikṣitaṃ ka iva hi guṇo yo asmān kuryān nareśvara-vallabhān ।। kṛto vitta-stambha-pratihata-dhiyām añjalir api tvam āśe moghāśe kim aparam ato nartayasi mām ।।
kṛtā laṅkā-bhartur vadana-paripāṭīṣu ghaṭanā mayāptaṃ rāmatvaṃ kuśala-vasutā na tv adhigatā ।। abhinandasya । tad anu tat-kṣaṇa-bhaṅgi karoti ced ahaha kaṣṭam apaṇḍitatā vidheḥ ।। sat-puruṣa-pakṣa-pātini bhagavati bhavitavyate namas tubhyam ।
yā tvaṃ svayam akṛtajñaṃ jaḍam akulīnaṃ na saṃspṛśati ।। namo astu tasyai bhavitavyatāyai yasyāḥ phalaṃ bandhanam eva jātam ।। guṇavatyaḥ kulīnebhyo dīyante katham anyathā ।। lajje tiṣṭha parāṅ-mukhī kṣaṇam itas tṛṣṇu puraḥ sthīyatāṃ pāpo yāvad ahaṃ bravīmi dhanine dehīti dīnaṃ vacaḥ ।।
api jñātvā śāstraṃ kaṭakam aṭato jīryati vapus tato re pāṇḍityaṃ yad iha na sukhaṃ no api ca tapaḥ ।। vidyā-late tapasvini vikasita-sita-kusuma-vākya-saṃpanne । virama varaṃ bhramarahite na phalasi bhuktiṃ ca muktiṃ ca ।। aiśvarya-sīdhu-rasa-pāna-vighūrṇamānāḥ ke nāma na pratipadaṃ puruṣāḥ skhalanti ।।
svalpa-draviṇa-kaṇā vayam amī ca guṇino daridrati sahasram । dāna-vyasana-lavo hṛdi dhig dhātaḥ kiṃ viḍambayasi ।। etāvat tu hṛdi vyathāṃ vitanute yat-prāktanaiḥ karmabhir lakṣmīṃ prāpya jaḍo apy asādhur api ca svāṃ yogyatāṃ manyate ।। kasyacit ।
īśvara-gṛham idam atra hi viṣaṃ ca vṛṣabhaś ca bhasma cādriyate । yas tu na viṣaṃ na vṛṣabho na bhasma tasyātra kā gaṇanā ।। kāma-ghnād viṣa-sadṛśo bhūty-avaliptād bhujaṅga-saṅga-ruceḥ । ko bhṛṅgīva na śuṣyati vāñcha na phalam īśvarād aguṇāt ।।
sahante guṇalobhena ta eva maṇayo yadi ।। dṛṣṭaḥ kiṃ kvāpi kenāpi kardamāt kandukodgamaḥ ।। hṛt-paṭṭake yad yad ahaṃ likhāmi tat tad vidhir lumpati sāvadhānaḥ । bhūyo vilopān masṛṇe tv idānīṃ rekhāpi nodeti manorathasya ।।
mām eṣa yācitum upāgata ity asatyasaṃbhāvanā-vikalam asya na cen manaḥ syāt ।। sann apy asad-rūpatayaiva vedyo dāridrya-mudro guṇa-ratna-koṣaḥ ।। svaṃ varṇayasy atha kathaṃ kula-putra mānī hā mugdha dagdha-jaṭhareṇa viḍambito asi ।। sārasavattā vihatā na bakā vilasanti carati no kaṅkaḥ ।
sarasīva kīrti-śeṣaṃ gatavati bhuvi vikramāditye ।। iti nirasta-samasta-sukhānvayaḥ katham ato na viṣīdatu paṇḍitaḥ ।। vyādhānāṃ śara-gocarād atijavenotplutya gacchan mṛgaḥ kūpāntaḥ-patitaḥ karotu viguṇe kiṃ vā vidhau pauruṣam ।। kasyacit ।
kāmaṃ vaneṣu hariṇās tṛṇena jīvanty ayatna-sulabhena । vidadhati dhaniṣu na daintyaṃ te kila paśavo vayaṃ sudhiyaḥ ।। vasumati vasumati bandhau dhana-lava-lobhena ye niṣīdanti । tān ca tṛṇān iva dadhatī kalayasi vada gauravaṃ kasya ।।
yad indoḥ pīyūṣa-drava-maya-mayūkhotkara-kiraḥ kalaṅko ratnaṃ tu pratiphaṇam anarghaṃ viṣa-bhṛtām ।। uttīrṇas tu tato dhanārtham aparāṃ bhūyo viśaty āpadaṃ prāṇānāṃ ca dhanasya cāyam adhiyām anyonya-hetuḥ paṇaḥ ।। no vā vāma-vilocanāmala-mukhāmbhojeṣu bhṛṅgāyitaṃ mātuḥ kevalam eva yauvana-vana-cchede kuṭhārāyitam ।। bhartṛ-hareḥ ।
vidveṣānugamād anarjita-kṛpo rūkṣo jano vartate cakṣuḥ saṃhara bāṣpa-vegam adhunā kasyāgrato rudyate ।। idānīṃ vāk tūṣṇīṃ bhava kim u mudhaiva pralapasi kva pūjā-saṃbhāraḥ kva ca tava guṇollāsa-rabhasaḥ ।। dvi-jihvād anyeṣāṃ kva nanu guṇinām īśvara-juṣāṃ tvayā dṛṣṭo bhogaḥ kim iha viphalaṃ kliśyasi manaḥ ।। pradhvasta-sarva-guṇam arjita-doṣa-sainyaṃ dainyaṃ yad ādiśati tad vayam ācarāmaḥ ।।
asaṃtuṣṭaṃ cetaḥ kuliśa-kaṭhinaṃ jīvitam idaṃ vidhir vāmārambhas tad api ca mano vāñchati sukham ।। anyo mandiram āgataḥ paricayād aprāpta-kāmo gataḥ khinnāḥ smaḥ sva-paropakāra-karaṇa-klībāṃ vahantas tanum ।। kaliḥ kvāyaṃ pāpaḥ kva ca guṇa-nidher janma bhavato vidhiḥ satyaṃ satyaṃ sadṛśa-viniyogeṣv akuśalaḥ ।। ayaṃ mā bhūt kaścit pratanu-mati-kirmīrita-manaḥsamādhānonmīlat-sada-sad-iti-saṃdeha-vidhuraḥ ।।
yasyāgre cira-sañcitāni hṛdaye duḥkhāni saukhyāni vā saṃjalpya kṣaṇam ekam ardham athavā niḥśvasya viśrāmyate ।। ito apy agre tiṣṭhaty ayam ajagaro vistṛta-mukhaḥ kva yāyāt kiṃ kuryān mṛga-śiśur ayaṃ daiva-vaśagaḥ ।। kasyacit । vega-bhraśyat-taṭaruhavano dustarāvarta-vīciḥ kasyedānīṃ kaluṣa-salilaḥ kūlabhedī priyo asi ।।
śatānandasya । āho riktaḥ katham api bhaved eṣa daivāt tadānīṃ ko nāma syād ataṭa-kuharālokanair yasya kalpaḥ ।। meruṃ pradakṣiṇayato api divākarasya te tasya sapta turagā na kadācid aṣṭau ।। na tapaḥ sañcitaṃ kiṃcid gataṃ ca sakalaṃ vayaḥ ।।
prāyeṇa guṇa-pūrṇeṣu rītir lakṣmīvatām iyam ।। rambhe nopari padmayoḥbr bisalate nāgra-sphurat-pallave sauvarṇau na ghaṭau na nūtana-ghanāsannaḥ śaśī pārvaṇaḥ ।। dugdhā seyam acetanena jaratī dugdhasyatā gardabhī kaṣṭaṃ yat khalu dīrghayā dhana-tṛṣā nīco janaḥ sevitaḥ ।। kenāpareṇa kamale bata śikṣitāsi sāraṅga-śṛṅga-kuṭilāni viceṣṭitāni ।।
kasyacit । arthābhāve mṛdutā kāṭhinyaṃ bhavati cārtha-bāhulye । naikatrārtha-mṛdutve prāyaḥ śloke ca loke ca ।। ।। iti nirveda-vrajyā ।।
।। idānīṃ jitam asmābhis tavākiṃcit-karāḥ śarāḥ ।। yad api ca na kṛtaṃ nitambinīnāṃ stana-patanāvadhi jīvitaṃ rataṃ vā ।। ata eva tayoḥ sparśe loko ayaṃ śithilādaraḥ ।।
ko atrāparādhyati vidhiś ca śaṭhaḥ kuṭhārayogyaḥ kaṭhora-hṛdayaḥ kusumāyudhaś ca ।। svasti sukhebhyaḥ saṃprati salilāñjalir eṣa manmatha-kathāyāḥ । tā api mām ativayasaṃ tarala-dṛśaḥ saralam īkṣante ।। kasyacit ।
nirvāsyataḥ pradīpasya śikheva jaratāṃ matiḥ ।। bhaiṣajyam iva manyante yad anyamanasaḥ striyaḥ ।। keśā api virajyante jarayā kim utāṅganāḥ ।। kasyacit ।
no vedmi māṃ palita-varṇaka-bhājam etaṃ nāṭyena kena naṭayiṣyati dīrgham āyuḥ ।। viviktav ānatav eva daridrāv iva garhitau ।। ।। iti vārdhakya-vrajyā ।। ।।
sadyas taptaṃ śavasya jvalad iva piśitaṃ bhūri jagdhvārdha-dagdhaṃ paśyāntaḥ pluṣyamāṇaḥ praviśati salilaṃ satvaraṃ gṛdhra-saṅghaḥ ।। kasyacit । ulkālokaiḥ sphuradbhirnija-vadana-guhotsarpibhir vīkṣitebhyaś cyotat-sāndraṃ vasāmbhaḥ kvathita-śava-vapur-maṇḍalebhyaḥ pibanti ।। pāṇineḥ ।
ātta-srnāyvyv-antra-netraḥ prakaṭita-daśanaḥ preta-raṅgaḥ karaṅkād aṅka-sthād asthi-saṃstha-sthapuṭa-gatam api kravyam avyagram atti ।। vidyut-puñja-nikāśa-keśa-nayana-bhrū-śmaśru-jālair nabho lakṣyālakṣya-viśuṣka-dīrgha-vapuṣām ulkā-mukhānāṃ mukhaiḥ ।। etāḥ śoṇita-paṅka-kuṅkuma-kuṣaḥ saṃbhūya kāntaiḥ pibanty asthi-sneha-surāḥ kapāla-caṣakaiḥ prītāḥ piśācāṅganāḥ ।। kharjūra-druma-dadhna-jaṅghama-sita-tvaṅ-naddha-viṣvaktatasnāyu-granthi-ghanāsthi-pañjara-jarat-kaṅkālam ālokyate ।।
antaḥ-śīrṇa-karaṅka-karkara-tarat-saṃrodhi-kūlaṅkaṣasroto-nirgama-ghora-gharghara-ravā pāre-śmaśānaṃ sarit ।। saṃdaśyauṣṭha-piṭena bhugna-vadanaḥ pretaś citāgni-drutaṃ sūtkārair nalakāsthi-koṭara-gataṃ majjānam ākarṣati ।। vaktrodvāntāḥ patantyaś chimiti-śikhi-śikhā-śreṇayo asmin śivānāṃ asra-srotasy ajasra-sruta-bahala-vasā vāsa-visre svananti ।। patanty ete gṛdhrāḥ śava-piśita-lolānana-guhāgalal-lālā-kleda-snapita-nija-cañcū-bhaya-puṭāḥ ।।
tataḥ styānāḥ kaścid bhuvi nipatitāḥ śoṇita-kaṇāḥ kṣaṇād ucca-grīvo rasayati lasad-dirgha-rasanaḥ ।। śiro nāraṃ pretaḥ kavalayati tṛṣṇā-vaśa-valatkarālāsyaḥ pluṣyad-vadana-kuharas tūdgirati ca ।। sarvaiḥ krāmadbhir ulkānana-kavala-rasa-vyātta-vaktra-prabhābhir vyaktais taiḥ saṃvaladbhiḥ kṣaṇam aparam iva vyomni vṛttaṃ śmaśānam ।। hasta-nyasta-kapāla-kandara-darī-muktābhra-dhārāḥ pibann unmukta-dhvani-bhinna-karṇa-kuharaḥ kravyād ayaṃ nṛtyati ।।
।। iti śmaśāna-vrajyā ।। ।। tato vīra-vrajyā ।। abhyasyanti tathaiva citra-phalake laṅkā-pates tat punar vaidehī-kuca-patra-valli-valanā-vaidagdhyam ardhe karāḥ ।।
yācñā-dainya-parāñci yasya kalahāyante mithas tvaṃ vṛṇu tvaṃ vṛṇv ity abhito mukhāni sa daśagrīvaḥ kathaṃ kathyate ।। tal loka-pāla-sahitaḥ saha lakṣmaṇena cāpaṃ gṛhāṇa sadṛśaṃ kṣaṇam astu yuddham ।। lakpāvasāna-pavanollasitasya sindhor ambho ruṇaddhi kim u saikata-setubandhaḥ ।। etau saṅghaśriyaḥ ।।
asmeraṃ galitāśru-gadgada-padaṃ bhinna-bhruvā yady abhūd vaktreṣv ekam api svayaṃ sa bhagavān tan me pramāṇaṃ śivaḥ ।। draṣṭavyo asy amum eva bhārgava-baṭaḥ kaṇṭhe kuṭhāraṃ vahan paulastyasya puraḥ praṇāma-racita-pratyagra-sevāñjaliḥ ।। so ahaṃ durjaya-bāhu-daṇḍa-sacivo laṅkeśvaras tasya me kā ślāghā ghuṇa-jarjareṇa dhanuṣā kṛṣṭena bhagnena vā ।। kasyacit ।
śakrebha-kumbha-taṭa-khaṇḍana-caṇḍa-dhāmā yenaiṣa me na gaṇito yudhi candrahāsaḥ ।। āropya pracalāṅgulī-kisalaye mlānaṃ guṇāsphālane sphārākarṣaṇa-bhagna-parvaṇi punaḥ siṃhāsane mūrcchitam ।। rājaśekharasya । dik-kuñjarāḥ kuruta tat-tritaye didhīrṣāṃ rāmaḥ karotu hara-kārmukam ātatajyam ।।
uttīrṇo ambu-nidhir dṛśaiva viṣadais tenāṭṭahāsormibhir laṅkeśasya ca laṅghito diśi diśi krūraḥ pratāpānalaḥ ।। yady acchinnaṃ daśamukha-śiras tasya tasyaiva kāntau saṃkrāmantyām atiśayavatī śeṣa-vaktreṣu lakṣmīḥ ।। itthaṃ jalpati saṃbhramolbaṇa-mukhe sugrīva-rāje muhus tenākekaram īkṣitaṃ daśa śanair bāṇān ṛjūkurvatā ।। ajagaram api cāhaṃ muṣṭi-niṣpiṣṭa-vaktraṃ nija-bhuja-taru-mūlasyālavālaṃ karomi ।।
yasyoraḥ-sthala-śoṇitāsavam ahaṃ pātuṃ pratijñātavān so ayaṃ mad-bhuja-pañjare nipatitaḥ saṃrakṣyatāṃ kauravāḥ ।। muhuḥ paśyan śrutvā rajani-cara-senā-kalakalaṃ jaṭā-jūṭa-granthiṃ draḍhayati raghūṇāṃ parivṛḍhaḥ ।। harir alasa-vilocanaḥ sagarvaṃ balam avalokya punar jagāma nidrām । adhigata-pati-vikramāsta-bhītis tu dayitāpi vilokayāñcakāra ।।
kiṃ cākāṇḍa-kṛtodyamas tripathagāsañcārinaukā-gaṇoaḥ gīrvāṇendra-phaṇīndrayor api dadau śaṅkāṃ viśaṅko api yaḥ ।। tārkṣyaḥ so api samaṃ nijena vibhunā jānāti māṃ rāvaṇaṃ vijñātaṃ sa jaṭāyur eṣa jarasā kliṣṭo vadhaṃ vāñchati ।। tatrādhāra-nibandhano yadi bhaved ādheya-dharmodayasḥ tad bhoḥ skanda gṛhāṇa kārmukam idaṃ nirṇīyatām antaram ।। bhartuḥnr nandana-devatā-viracita-srag-dāmni bhūmeḥ sutā vīra-śrīr iva yasya vakṣasi jagad-vīrasya viśrāmyatu ।।
।। ।। tataḥ praśasti-vrajyā ।। ambho gambhīra-nābhī-kuhara-kavalanomukta-paryasta-lolatkallolābaddha-mugdha-dhvani-cakita-kaṇat-kukkubhaṃ kāminībhiḥ ।।
kṛcchrāt pātāla-mūlāvila-bahula-nirālamba-jambāla-niṣṭhaḥ pṛṣṭhāṣṭhīla-pratiṣṭhām avanim avanamat karparaḥ kūrmarājaḥ ।। saṃsīdac-cakra-śalyākula-taraṇikarot pīḍitāśvīya-dattadvitrāvaskanda-mandaḥ katham api calati syandano bhānavīyaḥ ।। bhava-bhūteḥ । pratyūpyamāna-maṇi-kīlaka-gāḍha-bandhaprāṇaḥ phaṇapatir vasudhāṃ dadhāti ।।
laṅkāṅka trikakut-pratidhvani-ghanāḥ paryanta-yātrā-jaye yasya bhremuramandamandara-ravair āśā-rudho ghoṣaṇāḥ ।। kasyacit । itthaṃ śriyā kupitayeva ripūn vrajantyā saṃjaghnire samara-keli-sukhāni yasya ।। sarva-kṣatra-bhujoṣma-śātana-kalā-duḥśīla-doḥ-śālino vaṃśe tasya babhūvur adbhuta-guṇā dhārā-dharitrī-bhujaḥ ।।
kiṃ cāmībhir api sphuran-maṇitayā caṇḍāṃśukoṭi-bhramaṃ bibhrāṇair udapādi rāhu-bhuvane bhūyān subhikṣotsavaḥ ।। kasyacit । arthibhyo vasu varṣatā punar asau saṃrūḍha-ratnāṅkuraśreṇi-smera-śiraḥ-sahasra-śikharaḥ saṃvardhito rohaṇaḥ ।। karas tasyātyarthaṃ vahati śatakoṭi-praṇayitāṃ sa sarvasvaṃ dātā tṛṇam iva sureśaṃ vijayate ।।
muktā tena kṣameti tvaritam ari-gaṇair uttamāṅgaiḥ pratīṣṭhā pañcatvaṃ dveṣi-sainye sthitam avani-patir nāpa saṃkhyāntaraṃ saḥ ।। teṣu prauḍha-phalopamardavi-namac-chākhā-mukhārohibhis tyāgādvaitam aharniśaṃ sukṛtino yasyāmarair gīyate ।। lokān vācayati sma vikrama-mayim ākhyāyikām ātmanaḥ kvāpi kvāpy anugacchad-arjuna-kathā-saṃbhāra-lambhāvatīm ।। murāreḥ ।r etau
hastenāsima-yūkha-darbha-latikā-baddhena yuddhotsavaiḥ rājñā yena salīlam utkala-pater lakṣmīḥ punar-bhūḥ kṛtā ।। ।। iti praśasti-vrajyā ।। ।। etasmin pracalākināṃ pracalatām udvejitāḥ kūjitair udvellanti purāṇa-rohaṇa-taru-skandheṣu kumbhī-nasāḥ ।।
yeṣām unmada-jāgarūka-śikhini prasthe nameru-sthitāḥ śyāmām eva gabhīra-gadgada-giraḥ skandanti koyaṣṭayaḥ ।। ādhārīkṛta-kūrma-pṛṣṭha-kaṣaṇa-kṣīṇoru-mūlo adhunā jānīmaḥ parataḥ payodhi-mathanād uccaistaro ayaṃ giriḥ ।। etenaiva durātmanā jalanidher utthāpya pāpām imāṃ lakṣmīm īśvara-durgata-vyavahṛti-vyastaṃ jagan nirmitam ।। yasyopāntopasarpat-tapana-kara-dhṛtasyāpi padmasya mudrāṃ uddāmāno diśanti tripura-hara-śiraś-candralekhā-mayūkhāḥ ।।
amuṣmin āruhya sphaṭika-maya-sarvāṅga-subhage nirīkṣante yakṣāḥ phaṇi-pati-purasyāpi caritam ।। jala-gṛhaka-vitardikāsukhāni sphaṭika-girir giriśasya nirmimīte ।। gaurī-hasta-guṇa-pravṛddha-vapuṣaḥ puṣyanti dhātreyakabhrātṛ-sneha-sahoḍha-ṣaṇmukha-śiśu-krīḍā-sukhāḥ śākhinaḥ ।। yatrākṛṣṭa-kucāṃśuke mayi ruṣā vastrāya patrāṇi te cinvatyo vana-devatās taru-latām uccair vyadhuḥ kautukāt ।।
itthaṃ vṛddha-paramparā-pariṇatair yasmin vacobhir munīn adyāpy unmanayanti kānana-śukāḥ so ayaṃ girir mālyavān ।। kari-kavalana-śiṣṭaiḥ śākhi-śākhāgra-patrair aruṇa-saraṇayo amī sarvato bhīṣayante agrakuñjaiḥ । calita-śabara-senā-datta-go-śṛṅga-caṇḍa-dhvani-cakita-varāha-vyākulā vindhya-pādāḥ ।। kamalāyudhasya ।
latā-kuñje yāsām upanadi rata-klānta-śabarīkapola-svedāmbhaḥ-kaṇa-caya-nudo vānti marutaḥ ।। dakṣasya । ete tīrthāśrama-giri-sarid-garta-kāntāra-miśrāḥ saṃdṛśyante paricaya-bhuvo daṇḍakāvindhya-pādāḥ ।। bhavabhūteḥ ।
sīmānaḥ pradarodareṣu vivareṣv alpāmbhaso yāsv ayaṃ tṛṣyadbhiḥ pratisūryakair ajagara-sveda-dravaḥ pīyate ।। śiśira-kaṭu-kaṣāyaḥ styāyate śallakīnām ibha-dalita-vikīrṇa-granthi-niṣyanda-gandhaḥ ।। phala-bhara-pariṇāma-śyāma-jambū-nikuñjaskhalana-mukhara-bhūri-srotaso nirjhariṇyaḥ ।। vyāvalgad-bala-vairi-vāraṇa-vara-pratyagra-dantāhatiśvabhra-prasravad-abhra-sindhu-savana-prasnigdha-deva-drumāḥ ।।
kasyacit । ।। iti parvata-vrajyā ।। ।। mano manda-spandaṃ viharati cirāyābhivimṛśan na jāne kasyaiṣā pariṇatir udārasya tapasaḥ ।।
mudita-vihaga-śreṇī-citra-dhvani-pratināditā manasi na mudaṃ kasyā dadhyuḥ śivā vana-bhūmayaḥ ।। pāraṃ gatvā śrutaughasya dhanyā vanam upāsate ।। sīmantinī-viṣa-latā-gahanaṃ vyudasya ye avasthitāḥ śama-phaleṣu tapo-vaneṣu ।। krīḍā mugdha-mṛgair vayāṃsi suhṛdo naktaṃ pradīpaḥ śaśī svādhīne api dhane tathāpi kṛpaṇā yācanta ity adbhutam ।।
kasyacit । idānīm asmākaṃ jaraṭha-kamaṭhī-pṛṣṭha-kaṭhinā mano-vṛttis tat kiṃ vyasanini mudhaiva kṣapayasi ।। kasyacit । mātar jare maraṇam antikam ānayantyāpy antas tvayā vayam amī paritoṣitāḥ smaḥ ।
nānā-sukha-vyasana-bhaṅgura-parva-pūrvaṃ dhig yauvanaṃ yad apanīya tavāvatāraḥ ।। anyad vā sura-sindhu-saikata-taṭī-darbhāṣṭaka-srastarasthāne brahma-padaṃ samāhita-dhiyo dhyāyanta evāsmahe ।। kāle bāla-tṛṇāni khādasi sukhaṃ nidrāsi nidrāgame tan me brūhi kuraṅga kutra bhavatā kiṃ nāma taptaṃ tapaḥ ।। iti dhyātvā hṛṣyan kṣaṇam atha vighūrṇan kṣaṇam aho na jāne saṃsāraḥ kim amṛta-mayaḥ kiṃ viṣamayaḥ ।।
na prāptāni purā na saṃprati na ca prāptau dṛḍha-pratyayoaḥ vāñchā-mātra-parigrahāṇy api vayaṃ tyaktuṃ na tāni kṣamāḥ ।। yady asty evaṃ kuru bhava-rase lampaṭatvaṃ tadānīṃ no cec cetaḥ praviśa sahasā nirvikalpe samādhau ।। utpala-rājasya । niḥśaṅka-supta-hariṇī-kula-saṃkulāsu cetaḥ paraṃ valati śaila-vana-sthalīṣu ।।
manasi tattva-vidāṃ tu vivecake kva viṣayāḥ kva sukhaṃ kva parigrahaḥ ।। kasyacit । kiṃ tu mattāṅganāpāṅgabhaṅgi-lokaṃ hi jīvitam ।। taṃ vidvāṃsam iha stumaḥ kara-puṭībhikṣālpa-śāke api vā mugdhāvaktra-mṛṇālinī-madhuni vā yasyāviśeṣo rasaḥ ।।
vallaṇasya । hātavyo ayam asaṃstavāya visaraḥ saṃsāra ity ādikaṃ sarvasyaiva hi vāci cetasi punaḥ puṇyātmanaḥ kasyacit ।। silhaṇasya । idānīm asmākaṃ paṭutara-vivekāñjana-juṣāṃ samībhūtā dṛṣṭis tribhuvanam api brahma manute ।।
kasyacit । sadyaḥ-syūta-palāśa-patra-puṭikā-pātrī-pavitrī-kṛtaiḥ bhikṣā-saktubhir eva saṃprati vayaṃ vṛttiṃ samīhāmahe ।। tvattoyānta-śilā-niṣaṇṇa-vapuṣas tvad-vīcibhiḥ preṅkhatas tvan-nāma smaratas tad-arpita-dṛśaḥ prāṇāḥ prayāsyanti me ।। vākkūṭasya ।
iti vyaktodgāraṃ caṭula-vacasaḥ śūnya-manaso vayaṃ vīta-vrīḍāḥ śuka iva paṭhāmaḥ param amī ।। kasyacit । iti cira-sukha-prāptaḥ kiṃcin-nimīlita-locano vrajati nitarāṃ tuṣṭiṃ puṣṭaḥ śmaśāna-gataḥ śavaḥ ।। sāṅga-glāni sa-vepitaṃ sa-cakitaṃ sāntar-nidāgha-jvaraṃ vaktuṃ na tv aham utsaheya kṛpaṇaṃ dehīty avadyaṃ vacaḥ ।।
vrajantaḥ svātantryād atula-paritāpāya manasaḥ svayaṃ tyaktā hy ete śama-sukham anantaṃ vidadhati ।। kasyacit । yeṣāṃ dhūma-samūha-baddha-vapuṣaḥ sindhor amī bandhavo nirvyājaṃ paripālayanti jagatīr ambhobhir ambhomucaḥ ।। itthaṃ khaṭvāṅga-koṭau prakaṭita-daśanaṃ mañju-guñjat-samīraṃ rāgāndhānām ivoccair upahasitam aho moha-jālaṃ kapālam ।।
gato moho asmākaṃ smara-śabara-bāṇa-vyatikarajvara-jvālā śāntā tad api na varākī viramati ।। jñāna-śivasya । lasanto aṅke mātuḥ kuvalaya-dṛśāṃ puṇya-saritāṃ pibanti svacchandaṃ stanam adharam ambhaḥ sukṛtinaḥ ।। iha hi patatāṃ nāsty ālambo na vāpi nivartanaṃ tad api mahatāṃ ko ayaṃ moho yad evam anākulāḥ ।।
bhāryā me putro me dravyaṃ sakalaṃ ca bandhu-vargo me । iti me me kurvantaṃ paśum iva baddhvā nayati kālaḥ ।। kadaitat saṃpūrṇaṃ mama hṛdaya-vṛtter abhimataṃ bhaviṣyaty atyugraṃ parama-paritoṣopacitaye ।। āpāta-ramyā viṣayāḥ paryanta-paritāpinaḥ ।।
niśāntād asvantāt katham api viniṣkrānta-madhunā mano asmākaṃ dīrghām abhilaṣati yuṣmat-paricitim ।। śreyārthino hi puruṣāḥ para-tuṣṭi-hetor duḥkhārjitāny api dhanāni parityajanti ।। sura-patim api śvā pārśva-sthaṃ sa-śaṅkitam īkṣate gaṇayati na hi kṣudro lokaḥ parigraha-phalgutām ।। sa kiṃ dharmo yatra sphurati na para-droha-viratiḥ śrutaṃ tat kiṃ sākṣād upaśama-padaṃ yan na nayati ।।
kasyacit । kiṃ tair bhāvyaṃ mama sudivasair yatra te nirviśaṅkāḥ saṃprāpsyante jaraṭha-hariṇāḥ śṛṅga-kaṇḍū-vinodam ।। saṃpraty apistimita-vastram ivāṅga-lagnam etaj jihāsur api hātum anīśvaro asmi ।। kasyacit ।
dhyātaṃ vittam aharniśaṃ na ca punas tattvāntaraṃ śāśvataṃ tat tat karma kṛtaṃ yad eva munibhis tais taiḥ phalair vañcitam ।। kasyacit । vāsaś ca kīrṇa-paṭa-khaṇḍa-nibaddha-kanthā hā hā tathāpi viṣayān na jahāti cetaḥ ।। kasyacit ।
jānann apy avaśo viveka-virahān majjann avidyāmbudhau śṛṅgārīyati putra-kāmyati bata kṣetrīyati strīyati ।। kasyacit । ataḥ saṃyoge asmin paravati viyoge ca sahaje kim ādhāraḥ premā kim adhikaraṇāḥ santu ca śucaḥ ।। svāṃ saṃpadaṃ sakala-sattva-kṛtopakārān no dṛṣṭavān yad asi tac chava vañcito asi ।।
taiḥ śeṣe kṛta-kṛtyatām upagatair audāsyam ālambitaṃ saṃpraty eṣa vidher niyoga-vaśagaḥ karmāntarair badhyate ।। ।। iti śānti-vrajyā ।। ।। śarat-payoda-stha-sitārdha-tārakāpatha-pratispārdhi vapur dhinotu vaḥ ।।
tat khaṭvāṅga-rathāṅga-saṅga-vikaṭaṃ śrī-kaṇṭha-vaikuṇṭhayor vande nandimahokṣatārkṣya-pariṣan-nānāṅkam ekaṃ vapuḥ ।। kasyacit । anyāpi kiṃ na sakhi bhājanam īdṛśīnāṃ vairī na ced bhavati vepathur antarāyaḥ ।। keśaṭasya ।
yasyāḥ śvāsa-samīra-saurabha-patad-bhṛṅgāvalī-vāraṇakrīḍā-pāṇi-vidhūti-kaṅkaṇa-raṇatkāro muhur mūrcchati ।। kasyacit । tato yāval-līlā-kalaha-kupitāsmi priyatame sapatnīva prācī dig iyam abhavat tāvad aruṇā ।। kasyacit ।
vitata-kare apy anurāgiṇi mitre koṣaṃ sadaiva mudrayataḥ । ucitānabhijña-kairava kairava-hasitaṃ na te caritam ।। pṛthukārta-svara-pātraṃ bhūṣita-niḥśeṣa-parijanaṃ deva । vilasat-kareṇu-gahanaṃ saṃprati samam āvayor bhavanam ।।
gurur api galati vivekaḥ skhalati ca cittaṃ vinaśyati prajñā । patati puruṣasya dhairyaṃ viṣaya-viṣāghūrṇite manasi ।। rājani vidvan-madhye vara-surata-samāgame vara-strīṇām । sādhvasa-dūṣita-hṛdayo vāk-paṭur api kātarī-bhavati ।।
adātari samṛddhe api kiṃ kuryur anujīvinaḥ ।। hṛdaya-saṃgatam eva susaṃgataṃ na tanu-saṃgatam ārya susaṃgatam ।। dhanyā sā rajanī tad eva sudinaṃ dhanyaḥ sa eva kṣaṇo yatrājhāta-caraś-cirān nayanayoḥ sīmānam eti priyaḥ ।। kasyacit ।
gāḍhaṃ mekhalayā balān niyamitaḥ karṇotpalais tāḍitaḥ kṣiptaḥ pāda-tale tad-eka-śaraṇo manye ciraṃ sthāsyasi ।। yenodyat-pulakaiḥ prakampa-vikalair aṅgaiḥ kva karṇotpalaṃ kutrātmā kva ca mekhaleti galati prāyaḥ sa māna-grahaḥ ।। turuṣka-bhojadevayoḥ । unnīyānya-yuvāsya-kālima-karīṃ tāruṇya-ramyām imāṃ dhanyaṃ janma sahāmunaika-samayaṃ na prāpya taptaṃ hṛdā ।।
sītkāraṃ śikṣayati vraṇayaty adharaṃ tanoti romāñcam । nāgarakaḥ kim u milito na hi na hi sakhi haimanaḥ pavanaḥ ।। prāpte caiva samāgame sarabhasaṃ yac cumbanāliṅganāny etat-kāma-phalaṃ tad eva surataṃ śeṣaḥ paśūnām iva ।। kasyāpi ।
daṃṣṭrā-koṭi-visaṃkaṭāsya-kuharaḥ kurvan saṭām utkaṭāṃ utkarṇaḥ kurute kramaṃ kari-patau krūrākṛtiḥ keśarī ।। līlonmūlita-nartita-pratihata-vyāvartita-preritatyakta-svīkṛta-nihnuta-pracalita-proddhūta-tīra-drumāḥ ।। kasyāpi । paścāt kṣīṇa-dhanāṃ bahir nija-daśāṃ dṛṣṭvā mṛṇāla-cchalād arthibhyaḥ pradadau navendu-viśadāny asthīni padmākaraḥ ।।
kasyacit । sarvathā svahitam ācaraṇīyaṃ kiṃ kariṣyati jano bahu-jalpaḥ ।। yasmāl labhante lakṣāṇi nirguṇā api mārgaṇāḥ ।। kṛtvāpi koṣa-pānaṃ bhramara-yuvā purata eva kamalinyāḥ ।
abhilaṣati bakula-kalikāṃ madhulihi maline kutaḥ satyam ।। tenodgīya khalena garjati ghane smṛtvā priyā yat-kṛtaṃ tenādyāpi karaṅka-daṇḍa-patanāśaṅkī janas tiṣṭhati ।। kasyacit । ātape dhṛtimatā saha vadhvā yāminī-virahiṇā vihagena ।
sehire na kiraṇā hima-raśmer duḥkhite manasi sarvam asahyam ।। viśva-śvitra-mataṅginī-ghana-rasa-syandiny amanda-dhvanir gaṅgā-sāgara-saṃgamaḥ punar ivāpūrvaḥ samunmīlati ।। tat-pallī-pati-putri kuñjara-kulaṃ jīvābhayābhyarthanā dīnaṃ tvām anunāthati stana-yugaṃ patrāvṛtaṃ mā kṛthāḥ ।। vallaṇasya ।
sakhīṣu smerāsu prakaṭayati vailakṣyam adhikaṃ priyā prāyeṇāste hṛdaya-nihitātaṅka-vidhurā ।। atirabhasa-kṛtānāṃ karmaṇām ā vipatter bhavati hṛdaya-dāhī śalya-tulyo vipākaḥ ।। cittonmāda-karo vasanta-samayo grīṣmo api caṇḍātapaḥ kālaḥ kāla iti prahṛṣyati janaḥ kālasya kā ramyatā ।। aratnāloka-saṃhāryam avāryaṃ sūrya-raśmibhiḥ ।।
kālaḥ kalir jagad idaṃ na kṛtajñam ajñe sthitvā haniṣyati tavaiva mukhasya śobhām ।। dagdha-mandira-sāre api kasya vahnāv anādaraḥ ।। ajānānas teṣām api niyata-karma svaka-phalaṃ graha-grāma-grastā vayam iti jano ayaṃ pralapati ।। na sa virauti na cāpi na śobhate bhavati yojayitur vacanīyatā ।।
phalaṃ karmāyattaṃ yadi kim aparaiḥ kiṃ ca vidhinā namaḥ sat-karmabhyo vidhir api na yebhyaḥ prabhavati ।। sthitaḥ samīkṣyobhayatā parīkṣakaḥ karoty avajñopahataṃ pṛthag janam ।। ananta-nāma yad rūpaṃ tat tvayā vāmanī-kṛtam ।। manaḥ-khedas tv evaṃ katham akṛta-saṃketa-vidhayo mahā-mārge asmin no nayana-patham eṣyanti suhṛdaḥ ।।
bhrū-cāpākṛṣṭa-muktāḥ śravaṇa-patha-gatā nīla-pakṣmāṇa ete yāval līlāvatīnāṃ na hṛdi dhṛti-muṣo dṛṣṭi-bāṇāḥ patanti ।। ity evaṃ pathikaḥ karoti hṛdaye yāvat taror mūrdhani prodghuṣṭaṃ para-puṣṭayā tava tavety uccair vaco anekaśaḥ ।। āsthānī-bhavanaṃ vasanta-nṛpater devasya ceto-bhuvaḥ satrāgāram anuttaraṃ madhulihām ekaṃ prapā-maṇḍapam ।। madana-jvaram apanetuṃ kuru saṃprati satatam auṣadha-dvitayam ।
bālā-dhara-madhu-pānaṃ kuca-pīḍana-muṣṭi-yogaṃ ca ।। niraṅkuśa ivārūḍho matta-dvirada-mūrdhani ।। śakyaṃ darśayituṃ na pūga-phalavat kṛtvā dvidhedaṃ vapur yat satyaṃ sakhi vīkṣitaḥ khalu mayā nūnaṃ caturthyāḥ śaśī ।। yugaṃ naiva skandhe vahati nitarāṃ yāti dharaṇīṃ varaṃ śūnyā śālā na ca punar ayaṃ duṣṭa-vṛṣabhaḥ ।।
śoka-kṣobhe ca hṛdayaṃ pralāpair avadhāryate ।। na vedmi tad vastu yad atra loke sutāṅga-dhūler upamāna-pātram ।। nānya-janma-gata-tikta-vipākaṃ dṛṣṭa-saukhyam api karma vidhatte ।। upary upari paśyantaḥ sarva eva daridrati ।।
timiram idam indu-bimbāt pūtir gandho ayam amburahakoṣāt amburuha-koṣāt । ninditam abhijāta-mukhād yad alīkaṃ vacanam uccarati ।। tad dānāsava-pāna-matta-madhupa vyālola-gaṇḍaṃ gajaṃ sotkaṇṭhaṃ sabhayaṃ ca paśyati śanair dūre sthitas tāpasaḥ ।। kasyacit ।
vaicitryāpunar ukta-lāñchana-bhṛtaḥ khaṇḍena vākyena vā vyākṣepaṃ kathayanti pakṣmala-dṛśo lekhākṣara-śreṇayaḥ ।। yad bandhanaṃ bisalatātanutantavaś ca kasyāścid eṣa galitas tad anaṅga-lekhaḥ ।। rājaśekharasya । mṛṇālam etad valayī-kṛtaṃ tayā tadīya evaiṣa vataṃsa-pallavaḥ ।
idaṃ ca tasyāḥ kadalī-dalāṃśukaṃ yad atra saṃkrānta iva smara-jvaraḥ ।। vrajatv ambā mugdhe kṣaṇam iha vilambasva yadi vā sphuṭas tāvaj jātaḥ piśuna-vacasām eṣa viṣayaḥ ।। kutaḥ prāpya prītiṃ tuhina-giri-garbha-sthiti-juṣo apy asahyaḥ sahyeta priya-viraha-dāha-vyatikaraḥ ।। viṣṇor māyā-sahasrasya iyam ekā garīyasī ।।
vraṇaiḥ pūya-klinnaiḥ krimi-kula-citair ācita-tanuḥ śunīm abhyeti śvā hatam api nihanty eva madanaḥ ।। praviśyāntarlīnaṃ kim api suvivecyoddharati yaś ciraṃ ruddha-śvāsaḥ sa khalu punar eteṣu viralaḥ ।। ।। iti saṃkīrṇa-vrajyā ।। ।।
viśuddhoktiḥ śūraḥ prakṛti-subhagā bhāva-vigiras tathāpy antar modaṃ kam api bhavabhūtir vitanute ।। kasyacit । revā vindhya-pulīndra-pāmara-vadhū-jhañjhānila-preṣitaprāye arthe vacanāni pallavayituṃ jānāti yogeśvaraḥ ।। abhinandasya ।
bhoktuṃ svādu phalaṃ ca jīvita-taror yady asti te kautukaṃ tad bhrātaḥ śṛṇu rājaśekhara-kaveḥ sūktīḥ sudhā-syandanīḥ ।। śaṅkara-varmaṇaḥ । ābdhar laṅghita eva vānara-bhaṭaiḥ kiṃ tv asya gambhīratām āpātāla-vilagna-pīvara-vapur jānāti manthācalaḥ ।। murāreḥ ।
vālmīki-vāg-amṛta-kūpa-nipāta-lakṣmīm etāni bibhrati murāri-kaver vacāṃsi ।। romṇāṃ nṛtya-bhuvo vilocana-payaḥ-pūrābdhi-candrodayāḥ sāhitya-pratigaṇḍa-garva-galanaṃ glāni-kriyā-hetavaḥ ।। vallaṇasya । rathyā-garta-vigāhanādbhuta-kṛtair gāhyaḥ kva ratnākaro yasyāntaḥ-śapharāvamānana-taṭī-majjad-girīndrāḥ śriyaḥ ।।
yathā kiṃcit kiṃcit pavana-cala-cīnāṃśukatayā stanābhogaḥ strīṇāṃ harati na tathonmudrita-tanuḥ ।। astaṃgata-bhāra-viravi kāla-vaśāt kāli-dāsa-vidhu-vidhuram । nirvāṇa-bāṇa-dīpaṃ jagad idam adyoti ratnena ।। kasyacit ।
kaviḥ kumāra-dāso vā rāvaṇo vā yadi kṣamaḥ ।। asty anyas tu sa saṃniveśa-śiśiraḥ śabdārthayoḥ saṃgamo yenāmī sva-vaśena dagdha-kavayo mathnanti cetāṃsi naḥ ।। jayati kavi-kaṇṭha-haraḥ śrī-raghu-kāraḥ prameya-kedāre । yan-mati-dātra-vilūne śiloñcham iva kurvate kavayaḥ ।।
śaktyeva pāṇḍu-putrāṇāṃ gatayā karṇa-gocaram ।। samudrasya paraṃ pāraṃ kapiseneva setunā ।। utpādakā na bahavaḥ kavayaḥ śarabhā iva ।। parvate paramāṇau ca vastutvam ubhayor api ।।
saubhāgyaika-niveśa peśala-girām ādhāra dhairyāmbudhe dharmādri-druma rājaśekhara-sakhe dṛṣṭo asi yāmo vayam ।। kasyacit । idaṃ kāvyaṃ tattvaṃ sphurati tu yad atrāṇu paramaṃ tad antar-buddhīnāṃ sphuṭam atha ca vācām aviṣayaḥ ।। lasad bhūyo bhāvā mṛdur api vimardocita-tanuḥ kavīndra tvad-vāṇī harati hariṇākṣīva hṛdayam ।।
kasyacit । jihvā-durvyasanair upadrava-rujaḥ kurvanti ye duḥsutāḥ tān dṛṣṭvārtham itas tato nikhanati svaṃ niḥsvam ātanvatī ।। avidita-guṇāpi sat-kavi-bhaṇitiḥ karṇeṣu vamati madhu-dhārām । anadhigata-parimalāpi hi harati dṛśaṃ mālatī-mālā ।।
punaḥ sthito yo bhava-bhūti-rekhayā sa vartate saṃprati rājaśekharaḥ ।। kiṃ punar vikaṭāṭopapada-bandhā sarasvatī ।। yal lagnaṃ hṛdi puṃsāṃ bhūyo bhūyaḥ śiro na ghūrṇayati । tad api kaveḥ kim u kāvyaṃ kāṇḍo vā dhanvināṃ kim asau ।।
avagāḍheva gambhīramasṛṇaughā sarasvatī ।। na hy ekasmin atiśayavatāṃ saṃnipāto guṇānāṃ ekaḥ sūte kanakam upalas tat-parīkṣā-kṣamo anyaḥ ।। agamyāyām anyair diśi pariṇateś cārtha-vacasor mataṃ ced asmākaṃ kavir amara-siṃho vijayate ।। śālikasya ।
avandhyā ca khyātā bhuvi katham agamyā kavi-vṛṣaiḥ kathaṃ vā pīyūṣaṃ sravati bahu dugdhāpi bahubhiḥ ।। śabdārṇavasya । vāg arthau ca tulādhṛtāv iva tathāpy asman-nibandhānayaṃ loko dūṣayituṃ prasārita-mukhas tubhyaṃ pratiṣṭhe namaḥ ।। dharmakīrteḥ ।
tasyāpy arthi-janaikarohaṇa-girer lakṣmīr vṛthaivābhavad dakṣasyāsya na yena sundara-giraḥ karṇāvataṃsī-kṛtāḥ ।। yasya yathā vijñānaṃ tādṛk tasyeha hṛdaya-sad-bhāvaḥ । unmīlati kavi-puṅga-vacane ca purāṇa-puruṣe ca ।। bhavati viditaṃ pūrva-vyūḍho adhunā khilatāṃ gataḥ sa khalu bahulo vāmaḥ panthā mayā sphuṭam urjitaḥ ।।
tāṃ cārthine praṇaya-peśalam apradāya dhik taṃ manuṣya-padam ātmani yaḥ prayuṅkte ।। utpatsyate tu mama ko api samāna-dharmā kālo hy ayaṃ niravadhir vipulā ca lakṣmīḥ ।। kalā-saṃpad-ratna-vratati-viṭapānāṃ sura-taruḥ prakṛtyā gambhīraḥ kavir iha sa-śabdo vijayate ।। yaḥ śrī-vākpatirāja-pāda-rajasāṃ saṃparka-pūtaś ciraṃ diṣṭyā ślāghya-guṇasya kasyacid asau mārgaḥ samunmīlati ।।
paramādbhuta-rasa-dhāmany utsalite jagati vallanāmbhodhau । viśrānto rasa-bhāgas timitayati yathā gabhīrimā ko api ।। jihvāntaḥ kṛṣyamāṇeva na kavitve pragalbhate ।। kāvyaṃ ced avataṃsa-bhūpam abhajad dharmāyaṇaṃ karṇayos tātaḥ kiṃ bahu varṇyate sa bhagavān vaidarbha-garbheśvaraḥ ।।
yāvac ca prati-sāma-sāraṇa-vidhi-vyagrau karau brahmaṇaḥ stheyāsuḥ śruti-śukti-lehya-madhavas tāvat satāṃ sūktayaḥ ।। jagrantha durlabha-subhāṣita-ratna-koṣaṃ vidyākaraḥ sukṛti-kaṇṭha-vibhūṣaṇāya ।। ।। iti kavi-varṇana-vrajyā samāptā ।। ।।
samāpto ayaṃ subhāṣita-ratna-koṣa iti ।। paṇḍita-śrī-bhīmārjuna-somasya ।।