mahāsaukhyāsāraprasaraṇarase durdinam idam । śaśvat pratiphalati ceto gatabhayam ।। stotā stotre prakaṭayati bhedaikaviṣaye । tvatstotre aham iha satataṃ yatnarahitaḥ ।।
svātmety api hi na vinā amarśanavidheḥ । tvatstotre pravaṇahṛdayo nityasukhitaḥ ।। sārvajñaṃ hṛdaya yad ayatnena bhavatā । prāpya prakaṭaya vibhoḥ stotram adhunā ।।
rasīkṛtyānantastutihutavahaploṣitabhedām । etān varada madamatto asmi sukhitaḥ ।। cāritraṃ hṛdayam adhiśete yadi tataḥ । śivaikātmyaprāptau śivanatir upāyaḥ prathamakaḥ ।।
vimucyānyad vahneḥ kim api ghaṭate naiva hi vapuḥ । nānyaḥ kaścid bhavati parameśasya vibhavaḥ ।। paricchedābhāvāt paramaparipūrṇatvam asamam । dharmaughaiḥ paracitir anarghocitaguṇā ।।
svāṃśe asmin jagati gatabhedaṃ bhagavataḥ । syur me satatam aparityaktarabhasaḥ ।। vicitrormivrātaprasaraṇaraso yaḥ svarasataḥ । śaśāṅkārkāgnīnāṃ yugapad udayāpāyavibhavāḥ ।।
śaśvad vrajati na vibhedaṃ katham api । tadekāgrībhūyān mama hṛdayabhūr bhairava vibho ।। bhedaṃ gamayasi nijecchāprasarataḥ । bhavacchaktiṃ stunvan vigalitabhayo ahaṃ śivamayaḥ ।।
kramābhāvād eva prasabhavigalat kālakalanam । tadrūpaṃ yugapad adhitiṣṭheyam aniśam ।। svaśaktīnāṃ deva prathayasi sadā svātmani tataḥ । bhūyāsaṃ samadhiśayituṃ vyagrahṛdayaḥ ।।
parollāsaunmukhyaṃ vrajati śaśisaṃsparśasubhagā । sṛṣṭyākhyā mama manasi nityaṃ vilasatām ।। tatraiva tvaṃ bhajasi rabhasād raktimayatām । raktāpānakramaghaṭitagoṣṭhīgataghṛṇam ।।
bhāvābhedaṃ prathayasi vinaṣṭormicapalaḥ । sāṃsārikyāḥ kalayatu vināśaṃ mama sadā ।। svaśaṅkātaṅkākhyaṃ vidhim atha niṣedhaṃ prathayasi । mahādevī seyaṃ mama bhavabhayaṃ saṃdalayatām ।।
lokācāre galitavibhave śāstraniyame । saṃhārākhyā mama hṛdi bhidāṃśaṃ praharatu ।। vikalpaprāṇāsau pravilasati mātṛsthitir alam । prasannā syān mṛtyupralayakaraṇī me bhagavatī ।।
ṣaṭcakrakramakṛtapadaṃ śaktaya imāḥ । devībhyaḥ pravaṇahṛdayaḥ syāṃ gatabhayaḥ ।। bodhaikāntadrutirasamayīm cāpi vidadhe । yatheṣṭaṃ cācāraṃ bhajati lasatāṃ sā mama hṛdi ।।
sphāraṃ nijanijarucā saṃharati yā । ākarṣantī kṛśatu mama bhedaṃ bhavabhayāt ।। niveśyānantāntarbahalitamahāraśminivahā । bhūyāt hṛdayapadavīṃ bhūṣayatu ca ।।
śarīraprāṇādir mitakṛtakamātṛsthitimayaḥ । lasati mama sā syāc chivamayī ।। bahirlīnātyantam prasarati samācchādakatayā । seyaṃ mama kalayatāṃ kālam akhilam ।।
vicchidyāśu sthitimatirasāt saṃvidadhati । kroḍīkṛtya śrayatu mama cittaṃ citim imām ।। yasmin vibhuśaktayas tāḥ । manthānasaṃjñaṃ jagadekasāram ।।
yadi me vrajasi prasādam । nijaśāsanāṃśusaṃśāntitākhilatamaḥpaṭalāṃ vidheyāḥ ।। ṣaṭṣaṣṭinām eke varṣe navamyām asite ahani । mayā abhinavaguptena mārgaśīrṣe stutaḥ śivaḥ ।।
iti śrī abhinavaguptapādācāryakṛtaṃ kramastotraṃ sampūrṇam ।।