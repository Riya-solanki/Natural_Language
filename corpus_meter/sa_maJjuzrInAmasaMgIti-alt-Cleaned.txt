trilokavijayī vīro guhyarāṭ kuliśeśvaraḥ ।। prollālayan vajravaraṃ svakareṇa muhur muhuḥ ।। durdāntadamakair vīrair vīrabībhatsarūpibhiḥ ।। prajñopāyamahākaruṇājagadarthakaraiḥ paraiḥ ।।
buddhakṛtyakarair nāthaiḥ sārdhaṃ praṇatavigrahaiḥ ।। kṛtāñjalipuṭo bhūtvā idam āha sthito agrataḥ ।। māyājālābhisaṃbodher yathā lābhī bhavāmy ahaṃ ।। hitāya sarvasatvānām anuttaraphalāptaye ।।
mahāsamayatatvajña indriyāśayavit paraḥ ।। mañjuśrījñānasatvasya jñānamūrteḥ svayaṃbhuvaḥ ।। ādimadhyāntakalyāṇīṃ nāmasaṃgītim uttamāṃ ।। pratyutpannāś ca saṃbuddhā yāṃ bhāṣante punaḥ punaḥ ।।
mahāvajradharair hṛṣṭair ameyair mantradhāribhiḥ ।। yathā bhavāmy ahaṃ nātha sarvasaṃbuddhaguhyadhṛk ।। aśeṣakleśanāśāya aśeṣājñānahānaye ।। kṛtāñjalipuṭo bhūtvā prahvakāyasthito agrataḥ ।।
nirṇamayyāyatāṃ sphītāṃ svajihvāṃ svamukhāc chubhāṃ ।। trailokyābhāsakaraṇaṃ caturmārāriśāsanaṃ ।। pratyabhāṣata guhyendraṃ vajrapāṇiṃ mahābalaṃ ।। yas tvaṃ jagaddhitārthāya mahākaruṇayānvitaḥ ।।
mañjuśrījñānakāyasya mattaḥ śrotuṃ samudyataḥ ।। śṛṇu tvam ekāgramanās tat sādhu bhagavann iti ।। mantravidyādharakulaṃ vyavalokya kulatrayaṃ ।। mahāmudrākulaṃ cāgryaṃ mahoṣṇīṣakulaṃ mahat ।।
anutpādadharmiṇīṃ gāthāṃ bhāṣate sma girāṃ pateḥ ।। jñānamūrtir ahaṃ buddho buddhānāṃ tryadhvavartināṃ ।। oṃ vajratīkṣṇaduḥkhacchedaprajñājñānamūrtaye । jñānakāyavāgīśvaraarapacanāye te namaḥ ।।
māyājālābhisaṃbodhikramagāthās tisraḥ ।। akāraḥ sarvavarṇāgryo mahārthaḥ paramākṣaraḥ ।। sarvābhilāpahetvagryaḥ sarvavāksuprabhāsvaraḥ ।। mahāmahamahādveṣaḥ sarvakleśamahāripuḥ ।।
mahāmahamahākrodho mahākrodharipur mahān ।। mahākāmo mahāsaukhyo mahāmodo mahāratiḥ ।। mahānāma mahodāro mahāvipulamaṇḍalaḥ ।। mahāyaśā mahākīrtir mahājyotir mahādyutiḥ ।।
mahāmāyāratirato mahāmāyendrajālikaḥ ।। mahākṣāntidharo dhīro mahāvīryaparākramaḥ ।। mahābalo mahopāyaḥ praṇidhijñānasāgaraḥ ।। mahāprajño mahādhīmāṃ mahopāyo mahākṛtiḥ ।।
maharddhiko maheśākhyo mahābalaparākramaḥ ।। mahākrūro mahāraudro mahābhayabhayaṃkaraḥ ।। mahāyānanayārūḍho mahāyānanayottamaḥ ।। vajradhātumahāmaṇḍalagāthāś caturdaśa ।।
mahāmantranayodbhūto mahāmantranayātmakaḥ ।। daśapāramitāśuddhir daśapāramitānayaḥ ।। daśajñānaviśuddhātmā daśajñānaviśuddhadhṛk ।। aśeṣaviśvārthakaro daśākāravaśī mahān ।।
bhūtavādī yathāvādī tathākārī ananyavāk ।। nairātmyasiṃhanirnāda kutīrthyamṛgabhīkaraḥ ।। jino jitārir vijayī cakravartī mahābalaḥ ।। mahānubhāvo dhaureyo ananyaneyo mahānayaḥ ।।
satyavāk satyavādī ca catuḥsatyopadeśakaḥ ।। nānāniryāṇaniryāto mahābhūtaikakāraṇaḥ ।। kṣemaprāpto abhayaprāptaḥ śītībhūto hy anāvilaḥ ।। nirmamo nirahaṃkāraḥ satyadvayanaye sthitaḥ ।।
kaivalyajñānaniṣṭhyūtaḥ prajñāśastro vidāraṇaḥ ।। dharmeśvaro dharmarājā śreyomārgopadeśakaḥ ।। nirvikalpo akṣayo dhātur dharmadhātuḥ paro avyayaḥ ।। jñānavān sadasajjñānī saṃbhāradvayasaṃbhṛtaḥ ।।
pratyātmavedyo hy acalaḥ paramādyas trikāyadhṛk ।। pañcabuddhātmamakuṭaḥ pañcacakṣur asaṅgadhṛk ।। prajñābhavodbhavo ayonir dharmayonir bhavāntakṛt ।। gaganodbhavaḥ svayaṃbhūḥ prajñājñānānalo mahān ।।
jagatpradīpo jñānolko mahātejāḥ prabhāsvaraḥ ।। mahoṣṇīṣo adbhutoṣṇīṣo viśvadarśī viyatpatiḥ ।। viśvarūpī vidhātā ca pūjyo mānyo mahāṛṣiḥ ।। ratnatrayadharaḥ śreṣṭhas triyānottamadeśakaḥ ।।
vajrāṅkuśo mahāpāśo vajrabhairavabhīkaraḥ ।। suviśuddhadharmadhātujñānagāthāḥ pādonapañcaviṃśatiḥ ।। daṃṣṭrākarālakaṅkālo halāhalaśatānanaḥ ।। vighuṣṭavajro hṛdvajro māyāvajro mahodaraḥ ।।
acalaikajaṭāṭopo gajacarmapaṭārdradhṛk ।। aṭṭahāso mahāhāso vajrahāso mahāravaḥ ।। vajracaṇḍo mahāmodo vajrahūṃkārahūṃkṛtiḥ ।। viśvavajradharo vajrī ekavajrī raṇaṃjahaḥ ।।
vajrāveśo mahāveśaḥ śatākṣo vajralocanaḥ ।। vajrakoṭinakhārambho vajrasāraghanacchaviḥ ।। hāhāṭṭahāsa nirghoṣo vajraghoṣaḥ ṣaḍakṣaraḥ ।। ākāśadhātuparyanto ghoṣo ghoṣavatāṃ varaḥ ।।
ādarśajñānagāthāḥ pādonasārdhadaśa ।। śūnyatāvādivṛṣabho gambhīrodāragarjanaḥ ।। apratiṣṭhitanirvāṇo daśadigdharmadundubhiḥ ।। sarvarūpāvabhāsaśrīr aśeṣapratibimbadhṛk ।।
samucchritāryamārgastho dharmaketur mahodayaḥ ।। dvātriṃśallakṣaṇadharaḥ kāntas trailokyasundaraḥ ।। nāthas trātā trilokāptaḥ śaraṇaṃ tāyī niruttaraḥ ।। avidyāṇḍakośasaṃbhettā bhavapañjaradāraṇaḥ ।।
jñānābhiṣekamakuṭaḥ samyaksaṃbuddhabhūṣaṇaḥ ।। sarvāvaraṇanirmukta ākāśasamatāṃgataḥ ।। sarvasatvamahānāgo guṇaśekharaśekharaḥ ।। mahācintāmaṇidharaḥ sarvaratnottamo vibhuḥ ।।
sarvasatvārthakṛt kartā hitaiṣī satvavatsalaḥ ।। satvendriyajño velajño vimuktitrayakovidaḥ ।। sarvamaṅgalamāṅgalyaḥ kīrtir lakṣmīr yaśaḥ śubhaḥ ।। satkāraḥ satkṛtir bhūtiḥ pramodaḥ śrīr yaśaspatiḥ ।।
mahābhayāriḥ pravaro niḥśeṣabhayanāśanaḥ ।। pañcānanaḥ pañcaśikhaḥ pañcacīrakaśekharaḥ ।। mahātapās taponiṣṭhaḥ snātako gautamo agraṇīḥ ।। muktir mokṣo vimokṣāṅgo vimuktiḥ śāntatā śivaḥ ।।
sukhaduḥkhāntakṛn niṣṭhā vairāgyam upadhikṣayaḥ ।। niṣkalaḥ sarvago vyāpī sūkṣmo bījam anāsravaḥ ।। suprabuddho vibuddhātmā sarvajñaḥ sarvavit paraḥ ।। nirvikalpo nirābhogas tryadhvasaṃbuddhakāryakṛt ।।
jñānaikacakṣur amalo jñānamūrtis tathāgataḥ ।। vadatāṃ varo variṣṭho vādisiṃho aparājitaḥ ।। śrīvatsaḥ suprabho dīptir bhā bhāsurakaradyutiḥ ।। aśeṣabhaiṣajyataruḥ kleśavyādhimahāripuḥ ।।
daśadigvyomaparyanto dharmadhvajamahocchrayaḥ ।। padmanarteśvaraḥ śrīmāṃ ratnacchatro mahāvibhuḥ ।। sarvabuddhamahāyogaḥ sarvabuddhaikaśāsanaḥ ।। sarvalokeśvarapatiḥ sarvavajradharādhipaḥ ।।
sarvabuddhamahākāyaḥ sarvabuddhasarasvatiḥ ।। virāgādimahārāgo viśvavarṇojjvalaprabhaḥ ।। buddhapadmodbhavaḥ śrīmāṃ sarvajñajñānakośadhṛk ।। vajratīkṣṇo mahākhaḍgo viśuddhaḥ paramākṣaraḥ ।।
jinajig vajragāmbhīryo vajrabuddhir yathārthavit ।। viśuddhadharmanairātmyaṃ samyagjñānenduhṛtprabhaḥ ।। aśeṣavajraparyaṅko niḥśeṣajñānakāyadhṛk ।। sarvabuddhamahāgarbho viśvanirmāṇacakradhṛk ।।
anutpādadharmā viśvārthaḥ sarvadharmasvabhāvadhṛk ।। sarvadharmābhisamayo bhūtāntamunir agradhīḥ ।। pratyakṣaḥ sarvabuddhānāṃ jñānārciḥ suprabhāsvaraḥ ।। sarvasatvottamo nāthaḥ sarvasatvapramocakaḥ ।।
dhīḥ śṛṅgāradharaḥ śrīmān vīrabībhatsarūpadhṛk ।। śrīmacchatabhujābhogo gaganābhoganartanaḥ ।। brahmāṇḍaśikharākrāntapādāṅguṣṭhanakhe sthitaḥ ।। nānāvijñaptirūpārthaś cittavijñānasantati ।।
bhavarāgādyatītaś ca bhavatrayamahāratiḥ ।। bālārkamaṇḍalacchāyo mahārāganakhaprabhaḥ ।। mahāmaṇimayūkhaśrīr buddhanirmāṇabhūṣaṇaḥ ।। mahāsmṛtidharas tattvaś catuḥsmṛtisamādhirāṭ ।।
aṣṭāṅgamārganayavit samyaksaṃbuddhamārgavit ।। sarvasatvamanojātaḥ sarvasatvamanojavaḥ ।। pañcaskandhārthatatvajñaḥ pañcaskandhaviśuddhadhṛk ।। sarvaniryāṇamārgasthaḥ sarvaniryāṇadeśakaḥ ।।
catuḥsatyanayākāro aṣṭajñānāvabodhadhṛk ।। viṃśatyākārasaṃbodhir vibuddhaḥ sarvavit paraḥ ।। sarvakṣaṇābhisamayaḥ sarvacittakṣaṇārthavit ।। yānatritayaniryāta ekayānaphale sthitaḥ ।।
oghodadhisamuttīrṇo yogakāntāraniḥsṛtaḥ ।। prajñopāyamahākaruṇā amoghajagadarthakṛt ।। sarvasatvamanoviṣayaḥ sarvasatvamanogatiḥ ।। sarvasatvamanohlādī sarvasatvamanoratiḥ ।।
niḥsandigdhamatis tryarthaḥ sarvārthas triguṇātmakaḥ ।। ekakṣaṇābhisaṃbuddhaḥ sarvabuddhasvabhāvadhṛk ।। aśeṣarūpasaṃdarśī ratnaketur mahāmaṇiḥ ।। anakṣaro mantrayonir mahāmantrakulatrayaḥ ।।
pañcākṣaro mahāśūnyo binduśūnyaḥ śatākṣaraḥ ।। akalaḥ kalanātītaś caturthadhyānakoṭidhṛk ।। samādhikāyo kāyāgryaḥ sarvasaṃbhogakāyarāṭ ।। daśadigviśvanirmāṇo yathāvajjagadarthakṛt ।।
amarendraḥ suraguruḥ pramathaḥ pramatheśvaraḥ ।। prakhyāto daśadiglokadharmadānapatir mahān ।। prajñākhaḍgadhanurbāṇaḥ kleśājñānaraṇaṃjahaḥ ।। sarvamāracamūjetā saṃbuddho lokanāyakaḥ ।।
arcanīyatamo mānyo namasyaḥ paramo guruḥ ।। traividyaḥ śrotriyaḥ pūtaḥ ṣaḍabhijñaḥ ṣaḍanusmrtiḥ ।। prajñāpāramitāniṣṭhaḥ prajñātattvatvam āgataḥ ।। sarvopamām atikrānto jñeyo jñānādhipaḥ paraḥ ।।
paryupāsyatamo jagatāṃ niryāṇatrayayāyinām ।। sarvasaṃpatkaraḥ śrīmān mañjuśrīḥ śrīmatāṃ varaḥ ।। namas te śūnyatāgarbha buddhabodhi namo astu te ।। buddhaprīti namas tubhyaṃ buddhamoda namo namaḥ ।।
buddhavāca namas te astu buddhabhāva namo namaḥ ।। gaganodbhava namas tubhyaṃ namas te jñānasaṃbhava ।। namas te sarva sarvebhyo jñānakāya namo astu te ।। iti pañcatathāgatajñānastutigāthāḥ pañca ।
iyam asau vajrapāṇe vajradhara bhagavato jñānamūrteḥ sarvatathāgatajñānakāyasya mañjuśrījñānasatvasyāveṇikapariśuddhā nāmasaṃgītiḥ । tavānuttaraprītiprasādamahaudbilyasaṃjananārthaṃ kāyavāṅmanoguhyapariśuddhyai । aparipūrṇāpariśuddhabhūmipāramitāpuṇyajñānasaṃbhāraparipūripariśuddhyai । anadhigatānuttarārthasyādhigamāya । aprāptasya prāptyai । yāvat sarvatathāgatasaddharmanetrīsaṃdhāraṇārthaṃ ca mayā deśitā saṃprakāśitā ca vivṛttā vibhajitottānīkṛtā adhiṣṭhitā ceyaṃ mayā vajrapāṇe vajradhara tava saṃtāne sarvamantradharmatādhiṣṭhāneneti ।। punar aparaṃ vajrapāṇe vajradhara iyaṃ nāmasaṃgītiḥ suviśuddhaparyavadātasarvajñajñānakāyavāṅmanoguhyabhūtā । sarvatathāgatānāṃ buddhabodhiḥ । samyaksaṃbuddhānām abhismayaḥ । sarvatathāgatānām anuttaraḥ । dharmadhātugatiḥ sarvasugatānāṃ । sarvamārabalaparājayo jinānāṃ । daśabalabalitā sarvadaśabalānāṃ । sarvajñatā sarvajñasya jñānānāṃ । āgamaḥ sarvabuddhadharmāṇāṃ । samudāgamaḥ sarvabuddhānāṃ । vimalasupariśuddhapuṇyajñānasaṃbhāraparipūriḥ sarvamahābodhisatvānāṃ । prasūtiḥ sarvaśrāvakapratyekabuddhānāṃ । kṣetraṃ sarvadevamanuṣyasaṃpatteḥ । pratiṣṭhā mahāyānasya । saṃbhavo bodhisatvacaryāyāḥ । niṣṭhā samyagāryamārgasya । nikaṣo vimuktīnāṃ । utpattir niryāṇamārgasya । anucchedas tathāgatavaṃśasya । pravṛddhir mahābodhisatvakulagotrasya । nigrahaḥ sarvaparapravādināṃ । vidhvaṃsanaṃ sarvatīrthikānāṃ । parājayaś caturmārabalacamūsenānāṃ । saṃgrahaḥ sarvasatvānāṃ । āryamārgaparipākaḥ sarvaniryāṇayāyināṃ । samādhiś caturbrahmavihāravihāriṇāṃ । dhyānam ekāgracittānāṃ । yogaḥ kāyavāṅmano abhiyuktānāṃ । visaṃyogaḥ sarvasaṃyojanānāṃ । prahāṇaṃ sarvakleśopakleśānāṃ । upaśamaḥ sarvāvaraṇānāṃ । vimuktiḥ sarvabandhanānāṃ । mokṣaḥ sarvopadhīnāṃ । śāntiḥ sarvacittopaplavānāṃ । ākaraḥ sarvasaṃpattīnāṃ । parihāṇiḥ sarvavipattīnāṃ । pithanaṃ sarvāpāyadvārāṇāṃ । satpatho vimuktipurasya । apravṛttiḥ saṃsāracakrasya । pravartanaṃ dharmacakrasya । ucchritacchatradhvajapatākās tathāgataśāsanasya । adhiṣṭhānaṃ sarvadharmadeśanāyāḥ । kṣiprasiddhir mantramukhacaryācāriṇāṃ bodhisatvānām । bhāvanādhigamaḥ prajñāpāramitābhiyuktānāṃ । śūnyatāprativedhaḥ advayaprativedhabhāvanābhiyuktānāṃ । niṣpattiḥ sarvapāramitāsaṃbhārasya । pariśuddhiḥ sarvabhūmipāramitāparipūryai । prativedhaḥ samyakcaturāryasatyānāṃ । sarvadharmaikacittaprativedhaś catuḥsmṛtyupasthānānāṃ । yāvat parisamāptiḥ sarvabuddhaguṇānām iyaṃ nāmasaṃgītiḥ ।। dvitīyacakrasyeyam anuśaṃsā tatpadāni dvāpañcāśat ।। punar aparaṃ vajrapāṇe vajradhara iyaṃ nāmasaṃgītiḥ sarvasatvānāṃ aśeṣakāyavāṅmanaḥsamudācārapāpapraśamanī । sarvasatvānāṃ sarvāpāyānāṃ viśodhanī । sarvadurgatinivāraṇī । sarvakarmāvaraṇānāṃ samucchedanī । sarvāṣṭākṣaṇasamutpādasyānutpādakarī । aṣṭamahābhayavyupaśamanakarī । sarvaduḥsvapnanirnāśanī । sarvadurnimittavyapohanakarī । sarvaduḥśakunavighnavyupaśamanakarī । sarvamārārikarmadūrīkaraṇī । sarvakuśalamūlapuṇyasyopacayakarī । sarvāyoniśomanaskārasyānutpādanakarī । sarvamadamānadarpāhaṃkāranirghātanakarī । sarvaduḥkhadaurmanasyānutpādanakarī । sarvatathāgatānāṃ hṛdayabhūtā । sarvabodhisatvānāṃ guhyabhūtā । sarvaśrāvakapratyekabuddhānāṃ rahasyabhūtā । sarvamudrāmantrabhūtā । sarvadharmānabhilāpyavādināṃ smṛtisaṃprajanyasaṃjananī । anuttaraprajñāmedhākarī । ārogyabalaiśvaryasaṃpatkarī । śrīśubhaśāntikalyāṇapravardhanakarī । yaśaḥślokakīrtistutisaṃprakāśanakarī । sarvavyādhimahābhayapraśamanakarī । pūtatarā pūtatarāṇāṃ । pavitratarā pavitratarāṇāṃ । dhanyatamā dhanyatamānāṃ । māṅgalyatamā sarvamāṅgalyatamānāṃ । śaraṇaṃ śaraṇārthināṃ । layanaṃ layanārthināṃ । trāṇaṃ trāṇārthināṃ । parāyaṇam aparāyaṇānāṃ । dvīpabhūtā dvīpārthināṃ । agatikānām anuttaragatikabhūtā । yānapātrabhūtā bhavasamudrapāragāmināṃ । mahābhaiṣajyarājabhūtā sarvavyādhinirghātanāya । prajñābhūtā heyopādeyabhāvavibhāvanāyai । jñānālokabhūtā sarvatamondhakārakudṛṣṭyapanayanāya । cintāmaṇibhūtā sarvasatvayathāśayābhiprāyaparipūraṇāya । sarvajñajñānabhūtā mañjuśrījñānakāyapratilambhāya । pariśuddhajñānadarśanabhūtā pañcacakṣuḥpratilambhāya । ṣaṭpāramitāparipūribhūtā āmiṣābhayadharmadānotsarjanatayā । daśabhūmipratilambhabhūtā puṇyajñānasaṃbhārasamādhiparipūraṇatayā । advayadharmatā dvayadharmavigatatvāt । tathatārūpatānanyadharmatādhyāropavigatatvāt । bhūtakoṭirūpatā pariśuddhatathāgatajñānakāyasvabhāvatayā । sarvākāramahāśūnyatārūpatā aśeṣakudṛṣṭigahanagatinirghātanatayā । sarvadharmānabhilāpyarūpeyaṃ nāmasaṃgītir yadutādvayadharmatārthaṃ nāmasaṃdhāraṇaprakāśanatayeti ।। tṛtīyacakrasyeyam anuśaṃsā tatpadāni dvāpañcāśat ।।
punar aparaṃ vajrapāṇe vajradhara yaḥ kaścit kulaputro vā kuladuhitā vā mantramukhacaryācārī imāṃ bhagavato mañjuśrījñānasatvasya sarvatathāgatajñānakāyasya jñānamūrter advayaparamārthāṃ nāmasaṃgītiṃ nāmacūḍāmaṇiṃ sakalaparisamāptam anyūnām akhaṇḍām ebhir eva gāthāpadavyañjanaiḥ pratyaham akhaṇḍaṃ triṣkālaṃ dhārayiṣyati vācayiṣyati paryavāpsyati yoniśaś ca manasikariṣyati । parebhyaś ca vistareṇa yathāsamayaṃ yathāyogyato yāvat saṃprakāśayiṣyati pratyekaṃ cānyatamānyatamanāmārthaṃ । mañjuśrījñānakāyam ālambanīkṛtya ekāgramānaso bhāvayiṣyati । adhimuktitatvamanaskārābhyāṃ samantamukhavihāravihārī sarvadharmaprativedhikayā paramayā anāvilayā prajñānuviddhayā śraddhayā samanvāgataḥ saṃstasya tryadhvānadhvasamaṅginaḥ sarvabuddhabodhisatvāḥ samāgamya saṃgamya sarvadharmamukhāny upadarśayiṣyanti । ātmabhāvaṃ copadarśayiṣyati । durdāntadamakāś ca mahākrodharājāno mahāvajradharādayo jagatparitrāṇabhūtā nānānirmāṇarūpakāyair ojobalaṃ tejo apradhṛṣyatāṃ sarvamudrāmantrābhisamayamaṇḍalāny upadarśayiṣyanti । aśeṣāś ca mantravidyārājñyaḥ sarvavighnavināyakamārārimahāpratyaṅgirāmahāparājitāḥ sarātriṃdivaṃ pratikṣaṇaṃ sarveryāpatheṣu rakṣāvaraṇaguptiṃ kariṣyanti । sarvabuddhabodhisatvādhiṣṭhānaṃ kariṣyanti । sarvakāyavāṅmanobhis tasya saṃtāne samyag adhiṣṭhāsyanti । sarvabuddhabodhisatvānugraheṇa cānugrahīṣyanti । sarvadharmavaiśāradyapratibhānaṃ copasaṃhariṣyanti । sarvārhacchrāvakapratyekabuddhāryadharmapremāśayatayā ātmabhāvaṃ copadarśayiṣyanti । ye ca brahmendropendrarudranārāyaṇasanatkumāramaheśvarakārtikeyamahākālanandikeśvarayamavaruṇakuverahārītīdaśadiglokapālāś ca satatasamitaṃ sarātriṃdivaṃ gacchatas tiṣṭhataḥ śayānasya niṣaṇṇasya svapato jāgrataḥ samāhitasyāsamāhitasya ca ekākino bahujanamadhyagatasya ca yāvad grāmanagaranigamajanapadarāṣṭrarājadhānīmadhyagatasyendrakīlarathyāpratolīnagaradvāravīthīcatvaraśṛṅgāṭakanagarāntarāpaṇapaṇyaśālāmadhyagatasya yāvac chūnyāgaragirikandaranadīvanagahanopagatasya ucchiṣṭasyānucchiṣṭasya mattasy pramattasya sarvadā sarvathā sarvaprakāraṃ ca parāṃ rakṣāvaraṇaguptiṃ kariṣyanti । ratriṃdivaṃ paraṃ svastyayanaṃ kariṣyanti । ye cānye devanāgayakṣagandharvāsuragaruḍakinnaramahoragā manuṣyāmanuṣyāś ca ye cānye grahanakṣatramātṛgaṇapatayo yāś ca sapta mātaro yāś ca yakṣiṇīrākṣasīpiścācyas tāḥ sarvāḥ sahitāḥ samagrāḥ sasainyaḥ saparivārāḥ sarve te rakṣāvaraṇaguptiṃ kariṣyanti । paraṃ ca tasya kāye ojobalaṃ prakṣepsyanti । ārogyabalam āyurvṛddhiṃś copasaṃhariṣyanti ।। caturthacakrasyeyam anuśaṃsā tatpadāny ekonaviṃśati ।। punar aparaṃ vajrapāṇe vajradhara ya imāṃ nāmasaṃgītiṃ nāmacūḍāmaṇiṃ pratyaham akhaṇḍasamādānatas triḥkṛtvā kaṇṭhagatām āvartayiṣyati । pustakagatāṃ vā paṭhamānaḥ pravartayiṣyati । bhagavato mañjuśrījñānasatvasya rūpam ālambayann anuvicintayaṃs tadrūpam anudhyāyan । tam eva rūpakāyenācirād eva dharmavinayam upādāya drakṣyati । gaganatalagatāṃś ca sarvabuddhabodhisatvān nānānirmāṇarūpakāyaiḥ sahagatān drakṣyati । na tasya mahāsatvasya jātu kadācit kathamapi durgatyapāyapatanaṃ ca bhaviṣyati । nīcakulopapattir na bhaviṣyati । pratyantajanapadopapattir na bhaviṣyati । na hīnendriyo bhaviṣyati । na vikalendriyo bhaviṣyati । na mithyādṛṣṭikulopapattir bhaviṣyati । nābuddheṣu buddhakṣetreṣūpapatsyate । na buddhotpādataddeśitadharmavimukhaparokṣatā bhaviṣyati । na ca dīrghāyuṣkeṣu deveṣūpapatsyate । na ca durbhikṣarogaśastrāntarakalpeṣūpapatsyate । na ca pañcakaṣāyakāleṣūpapatsyate । na ca rājaśatrucaurabhayaṃ bhaviṣyati । na ca sarvavaikalyadāridrabhayaṃ । na cāślokābhyākhyānanindāyaśo'kīrtibhayaṃ bhaviṣyati । sujātikulagotrasaṃpannaś ca bhaviṣyati । samantaprāsādikarūpavarṇasamanvāgato bhaviṣyati । priyo manaāpasukhasaṃvāsapriyadarśanaś ca lokānāṃ bhaviṣyati । śubhasaubhāgyādeyavākyaś ca satvānāṃ bhaviṣyati । sa yatra yatropapatsyate tatra tatra jātau jātau jātismaro bhaviṣyati । mahābhogo mahāparivāro akṣayabhogo akṣayaparivāro bhaviṣyati । agraṇīḥ sarvasatvānām agraguṇasamanvāgato bhaviṣyati । prakṛtyā ca ṣaṭpāramitāguṇaiḥ samanvāgato bhaviṣyati । caturbrahmavihāravihārī ca bhaviṣyati । smṛtisaṃprajanyopāyabalapraṇidhijñānaiḥ samanvāgataś ca bhaviṣyati । sarvaśāstraviśārado vāgmī ca bhaviṣyati । spaṣṭavāgajaḍapaṭumatir bhaviṣyati । dakṣo analasaḥ saṃtuṣṭo mahārtho vitṛṣṇaś ca bhaviṣyati । paramaviśvāsī ca sarvasatvānāṃ bhaviṣyati । ācāryopādhyāyagurūṇāṃ ca saṃmato bhaviṣyati । aśrutapūrvāṇi ca tasya śilpakalābhijñājñānaśāstrāṇi cārthato granthataś ca pratibhāsam āgamiṣyati । supariśuddhaśīlājīvasamudācāracārī ca bhaviṣyati । supravrajitaḥ sūpasaṃpannaś ca bhaviṣyati । apramuṣitasarvajñatāmahābodhicittaś ca bhaviṣyati । na jātu śrāvakārhatpratyekabuddhaniyāmāvakrāntigataś ca bhaviṣyati ।। pañcamacakrasyeyam anuśaṃsā tatpadāny ekapañcāśat ।।
evaṃ vajrapāṇe vajradhara aprameyaguṇasamanvāgato asau mantramukhacaryācārī bhaviṣyati । anyaiś cāprameyair evaṃprakārair evaṃjātīyair guṇagaṇaiḥ samanvāgato bhaviṣyati । acirād eva vajrapāṇe vajradhara paramārthanāmasaṃgītisaṃdhārakapuruṣapuṃgavaḥ susaṃbhṛtapuṇyajñānasaṃbhāraḥ ksiprataraṃ buddhaguṇān samudānīyānuttarāṃ samyaksaṃbodhim abhisaṃbhotsyate । analpakalyāṇaparinirvāṇadharmaḥ sarvasatvānām anuttaradharmadeśako adhiṣṭhito daśadiksaddharmadundubhir dharmarāja iti । ṣaṣṭhacakrasyānuśaṃsā tatpadāny aprameyāṇi ।। oṃ sarvadharmābhāvasvabhāvaviśuddhavajra a ā aṃ aḥ । prakṛtipariśuddhāḥ sarvadharmā yaduta sarvatathāgatajñānakāyamañjuśrīpariśuddhitām upādāyeti a āḥ sarvatathāgatahṛdayaṃ hara hara । oṃ hūṃ hrīḥ bhagavan jñānamūrtivāgīśvara mahāvāca sarvadharmagaganāmalasupariśuddhadharmadhātujñānagarbha āḥ । mantravinyāsaḥ ।।
praṇamya nāthaṃ saṃbuddhaṃ bhagavantaṃ tathāgataṃ ।। sa sārdhaṃ krodharājānaiḥ provācoccair idaṃ vacaḥ ।। kṛto asmākaṃ mahān arthaḥ samyaksaṃbodhiprāpakaḥ ।। śreyomārgo viśuddho ayaṃ māyājālanayoditaḥ ।।
buddhānāṃ viṣayo hy eṣa samyaksaṃbuddhadeśitaḥ ।। ity upasaṃhāragāthāḥ pañca ।। āryamāyājālāt ṣoḍaśasāhasrikān mahāyogatantrāntaḥpātisamādhijālapaṭalād bhagavattathāgataśākyamunibhāṣitā bhagavato mañjuśrījñānasatvasya paramārthā nāmasaṃgītiḥ parisamāptā ।।