catvāraḥ pañcako anyaḥ punar api caturas tattvato maṇḍaledaṃ saṃsṛṣṭaṃ yena tasmai namata guruvaraṃ bhairavaṃ śrīkujeśam ।। santānapuramadhyagam anekākārarūpiṇam ।। candrasūryakṛtālokaṃ vahnidedīpyavarcasam ।। dvārapālatrayopetaṃ trikapāṭārgalānvitam ।।
vasantaguṇasampannaṃ satatānandapūritam ।। tatra taṃ bhuvaneśānaṃ vyaktāvyaktaṃ sanātanam ।। tiṣṭhate bhairavīśāno maunam ādāya niścalam ।। kurvanti kalakalārāvaṃ samāgatya samīpataḥ ।।
himavān tu prasannātmā gacchāmo anveṣaṇaṃ prati ।। tāvat paśyati śrīnātham āgataṃ tu mamāśrame ।। sakuṭumbaḥ stutiṃ divyāṃ himavān vākyam abravīt ।। adya me saphalaṃ sthānaṃ jīvitaṃ saphalaṃ mama ।।
adya me saphalaṃ sarvaṃ trailokyaṃ sacarācaram ।। tena vikhyātakīrtis tu bhaviṣyāmi jagattraye ।। kim anena na paryāptaṃ yad āyāta-m-iha prabhuḥ ।। himavantavilāpo ayaṃ śrutvaivaṃ sakuṭumbinaḥ ।।
himavanta gire sādhu tuṣṭo ahaṃ tava klinnayā ।। himavanta mahāprājña tuṣṭo ahaṃ paramārthataḥ ।। rucitaṃ kuru deveśa himavān abravīd idam ।। prasannagirayā divyaṃ varaṃ dātuṃ samudyataḥ ।।
sannidhānaḥ prayatnena bhaviṣyāmo hy avaśyataḥ ।। tṛtīyaṃ sarvaśailānāṃ rājatvaṃ cakradhāriṇaḥ ।। evaṃ pañca varās tubhyaṃ himavanta punar vada ।। kṛto ahaṃ tat kim anyena kiṃ tu devābhayaṃ dada ।।
tad arpayāmy ahaṃ sarvaṃ pūrvam evoditaṃ mayā ।। tatra ḍikkarikā mahyaṃ kariṣyaty upalepanam ।। iṣṭā sā mama deveśa kālikā ca kumārikā ।। prasādayati deveśaṃ vinayādyair anekadhā ।।
kālena bahunā kālīm uvācedaṃ kuleśvaraḥ ।। yat tvayā dhāritaṃ citte tat prārthaya hy aśaṅkitā ।। vadate nātha nāthas tvaṃ bhavāsmākaṃ surārcitaḥ ।। tataḥ sampāditaṃ śīghram ājñānandaguṇojjvalam ।।
darśitaṃ nikhilaṃ sarvaṃ pūrvasantānagocaram ।। darśitaṃ nikhilaṃ mahyaṃ kim āścaryaṃ kujeśvara ।। yasmāt sampadyate hy evaṃ tad ācakṣva kujeśvara ।। asya tantrārthasadbhāvaṃ brūhi me paramārthataḥ ।।
brūhi nirdeśataḥ sarvaṃ yadi tuṣṭaḥ kujeśvara ।। yathā drakṣyāpitaṃ sarvam ājñādvāreṇa me akhilam ।। pūrvakalpārthanirdeśam ājñāto jñāpitaṃ tvayā ।। tadbhraṃśād bhraṃśam utpannam ato arthaṃ kathaya sphuṭam ।।
mantratantrakriyāyogāḥ kathitā nāvadhāritāḥ ।। yasmāt sañjāyate sarvaṃ tatprabhāvaṃ vada prabho ।। atītaś caiva pādaś ca ṣaṭ prakārāḥ kathaṃ sthitāḥ ।। pṛcchitaṃ yat tvayā vākyam atyadbhutam anāmayam ।।
siddhakramaṃ nirācāraṃ tathāpi kathayāmi te ।। gopitaṃ sarvamārgeṣu tavādya prakaṭīkṛtam ।। atra kalpe mayā tubhyaṃ tvaṃ punar mama dāsyasi ।। divyastotraṃ samārabdham aśeṣārthaprabodhakam ।।
nirmitā svāṅgajair varṇair nādiphāntasvarūpiṇī ।। utpannā sumahātejā bhairavābhimukhe sthitā ।। māṃ tvaṃ kathaṃ na jānāsi devi tvaṃ kena nirmitā ।। tvam evotpāditaḥ kena brūhi vākyaṃ tu bhairava ।।
mamāṅgasambhavair bījais tvam evotpāditā mayā ।। vadate mālinī kruddhā tvatsvakīyaiḥ śarīrajaiḥ ।। prasārya varṇamālāṃ tu tattvākāraṃ svarūpiṇam ।। kutaḥ sarve gatā varṇā bhrāntacittaḥ sureśvaraḥ ।।
lolībhūtās tu te sarve jīvatattve layaṃ gatāḥ ।। stunoti vividhaiḥ stotrair devo bhuvanamālinīm ।। siddhair yā veṣṭitāṅgī parivṛtacaturaiḥ ṣaṣṭibhir yogivṛndair yuktā hṛtpaṅkajena ḍaralakasahajā pātu māṃ rudraśaktiḥ ।। jñānaśaktiḥ prabhur devī buddhis tvaṃ tejavardhanī ।।
mātā vīrāvalī devī kāruṇyaṃ kuru vatsale ।। tato liṅgaṃ vinirbhidya nirgatā parameśvarī ।। īṣatkarālavadanā barbarordhvaśiroruhā ।। vāmaprasāritakarā vāmadevī-m-uvāca ha ।।
na vedmi ko atra māṃ stauti kāhaṃ kasya varapradā ।। āśīviṣeva duṣprekṣyaḥ sa kathaṃ dhāritas tvayā ।। prārthayasva tadā kiñcid yat te manasi rocate ।। tapasā tava cogreṇa mama hāniḥ kujāmbike ।।
evaṃ śrutvā mahādevī salajjā gadgadekṣanā ।। kiṃ te siddhaṃ mahādeva yena lajjāpitā vayam ।। mattulyānugṛhītvā tu paścād bhava gaṇāmbikā ।। matsakāśāt punas tubhyaṃ tvatsakāśāt punar mama ।।
sañjātā kubjikārūpā lajjāto rabhasoditā ।। idānīṃ dada me śīghraṃ mā śaṅkā mā vilambaya ।। tat kiṃ nigrahabuddhyā vā yuktaṃ tvedaṃ kujeśvara ।। na mayā rahitaṃ kiñcin na tvayā rahitaṃ kvacit ।।
tvaṃ gurur mama deveśi ahaṃ te na vicāraṇāt ।। yadi śiṣyaṃ na manyetha mitratvena tadā dada ।। paścimedaṃ kṛtaṃ deva pūrvabhāgavivarjitam ।। paścimaṃ sarvamārgāṇāṃ tvaṃ tāvad anuśīlaya ।।
gacchāmy ahaṃ punas tatra bhārate kulaparvatam ।। śrīparvataṃ kumārākhyaṃ chāyāchatravibhūṣitam ।। tatra chāyātmikā devī avyaktā vyaktarūpiṇī ।। uttarāṃ tāvat tat sarvaṃ liṅgapūrṇaṃ mahāvanam ।।
caturdvārasamopetaṃ tīrthakoṭibhir āvṛtam ।। tamoguṇagaṇākīrṇam anekāścaryasaṃkulam ।। tena śrīśailam uddiṣṭaṃ devyānāmapratiṣṭhitam ।। tatra jātā nadī divyā sāsīmā ubhayor api ।।
atra yo viśate kaścit sa me tulyo bhaviṣyati ।। ājñāto guṇam aiśvaryaṃ trailokye sacarācare ।। tatra kālaṃ kṣapitvā tu kiṣkindhākhyam anugrahet ।। yena tiṣṭhāmy ahaṃ tīre samudrasya tv aśaṅkitā ।।
samudram anugṛhītvā daradaṇḍīṃ gatā punaḥ ।। lokānugrahahetvarthaṃ tatrājñāṃ mocayet punaḥ ।। evam uktvā gatā dūraṃ paścimaṃ himagahvaram ।। raktāmbaradharā raktā raktasthā ratilālasā ।।
yāvat santiṣṭhate kālaṃ tāvad yogimayaṃ khilam ।। tataḥ prasannagambhīrā uvācedaṃ kujeśvarī ।। oḍḍitā yena aṅghribhyāṃ tenedam oḍḍiyānakam ।। āgatya khecarīcakrāt tv amoghājñāprasādataḥ ।।
śākinyaṣṭakamātā tvam aṣṭasiṃhāsanādhipāḥ ।। vānarī kekarī caiva kālarātrī ca bhaṭṭikā ।। mahākālaikavīraś ca bhairavaś ca pracaṇḍakaḥ ।। airāvato vināyakṣaḥ ṣaḍ ete prāticārakāḥ ।।
anekasṛṣṭikartā ca susampūrṇaguṇojjvalaḥ ।। aṣṭau putrāḥ kariṣyanti adhikāraṃ paścimānvaye ।। yuge yuge bhaviṣyanti pṛthaksaṃjñākramodayāḥ ।। bhaviṣyadraktacāmuṇḍe gamiṣyāmo yathepsitam ।।
mahājvālālisandīptaṃ dīptatejānalaprabham ।। dhṛtaṃ yena pratāpo asyās tena taj jālasaṃjñakam ।। vicitraracanānekaṃ paśyaty agrendrajālavat ।। mattejasaḥ pratāpena bhraṣṭā tvaṃ na palāyitā ।।
jālandharādhipatyatvaṃ bhaviṣyaty acireṇa tu ।। aśeṣārthavido nāthaḥ sa te nātho bhaviṣyati ।। bhaviṣyanty uttarānandā daśaite guṇavattarāḥ ।। ājñānandasamekatvaṃ karālīduhitājanam ।।
jayā tu suprabhā caiva prabhā caṇḍā ca rugminī ।। pallavo meghanirghoṣaḥ śikhivaktro mahādhvajaḥ ।। bhaviṣyanti bhave tubhyaṃ meghavarṇādito gaṇāḥ ।। mahānandaḥ ṣaḍ evaite bhaviṣyanti gaṇeśvarāḥ ।।
jñānabhraṃśāvasāne tu saṃjñābhedān punaḥ punaḥ ।। evam uktvā maheśānī gatā sahyaṃ mahāvanam ।। niḥśeṣaṃ nikhilaṃ viśvaṃ lokālokāntasaṃsthitam ।। tāvac caṇḍākṣī balavat paricaryām anekadhā ।।
tejobhābhiḥ pradīpyante caṇḍākṣīguṇapūritāḥ ।। tat pradeśaṃ sthiraṃ jātam anyad dagdhaṃ carācaram ।। paśyate parvataṃ mātā kālānte muditekṣaṇā ।। viśvāmṛtaiḥ pūrayantī divyaughaguṇalālasā ।।
yenedaṃ pūritaṃ sthānaṃ tena tvaṃ pūrṇarūpiṇī ।। viṣuvena tu yogena yenedaṃ saṃskṛtaṃ tvayā ।। tejaskandhāsanaṃ tubhyaṃ dvāparāntādhikāriṇī ।। sampūrṇamaṇḍalākāro granthādhāraḥ kuleśvaraḥ ।।
tābhyas tv ekaikakoṭiś ca ādhipatyādhikārikāḥ ।। āgantuṃ khecarīcakrāt preritās tu mamājñayā ।। haṃsāvalī sutārā ca harṣā vāṇī sulocanā ।। yaśovatī viśālākṣī sundarī dvādaśī tathā ।।
valir nando daśagrīvo hayagrīvo hayas tathā ।। śakraś caṇḍādhipaḥ siddhāḥ sarvānugrahakārakāḥ ।। āmodaś ca pramodaś ca sumukho durmukhas tathā ।। etat sarvaṃ yathānyāyaṃ caṇḍākṣī puratas tava ।।
evam uktvā gatā śīghraṃ yatrocchuṣmā nadī śubhā ।। mahocchuṣmahradaṃ yatra yatra nīlo mahāhradaḥ ।। ubhayos taṭayos tasthā ramitvā kālaparyayam ।। kāmabhogakṛtāṭopāṃ vasantatilakojjvalām ।।
tāṃ dṛṣṭvā prahasitā mātā kā tvaṃ kasmād ihāgatā ।। viśramya ca muhūrtaikaṃ yāvad ālokayet punaḥ ।। sādhu kāmini sarvatra yat tvayā darśitaṃ mama ।। kāruṇyāt kāmarūpaṃ tu mamāgre vividhaṃ kṛtam ।।
bhaviṣyati kalau prāpte candrānandaḥ patis tava ।। aśeṣārthavido nāthaḥ sarvajñaḥ parameśvaraḥ ।। bhaviṣyanti mahānandās trayodaśa guṇānvitāḥ ।। putrās trayodaśā hy evaṃ saptaite prāticārakāḥ ।।
prabhā prasūtiḥ śāntābhā bhānuvatyā ca śrībalā ।। muktāvalī tathā cānyā gautamī kauśikī tathā ।। bhānur anantahetuś ca surājaḥ sundaras tathā ।। ketudhvajo viśālākṣaḥ kalyāṇaś caturānanaḥ ।।
lampaṭo ghaṇṭakarṇaś ca sthūladanto gajānanaḥ ।। saptaite viṣamāḥ kruddhāḥ sarvasantānapālakāḥ ।। sarvasādhāraṇā hy ete bhaviṣyanti kalau yuge ।। sarvasādhāraṇaṃ tac ca caturṇāṃ tu vijānatha ।।
parāparavibhāgajñaṃ mātaṅgakulasambhavam ।। parāparaṃ tu tenedaṃ pañcamaṃ pīṭhanāyakam ।। tena jātaṃ jagat sarvaṃ tat sañjātaṃ kulākulam ।। kāryadṛṣṭau praśastaṃ tu apraśastam itare jane ।।
siddhapālakasaṃyuktaṃ bhaviṣyaty avatārakam ।। nirācāreṇa yogena kariṣyanti nirākulam ।। jvālinī sumukhī caiva piṅgalī ca sukeśinī ।। mātaṅgo bāhuko vīro avyakto navamaḥ smṛtaḥ ।।
parāparaṃ tu tat pīṭhaṃ kāmapīṭhordhvamadhyagam ।। nadīrūpāsi māṅgalye bhava tvaṃ kāmarūpiṇī ।। teṣu kṣemakarī nityaṃ na manyante kṣayaṅkarī ।। tasyāpadakarī nityaṃ bhaviṣyasi kulāmbike ।।
bhaviṣyati purāvastham amoghājñāprasādataḥ ।। ālokanena mahatā aṭṭahāso aṭṭahāsataḥ ।। virajekāmrakādyaṃ ca anyac cānyaṃ carācaram ।। tatra sandohatīrthaṃ ca upakṣetrāṇy anekadhā ।।
tena kaumārikākhaṇḍaṃ sañjātaṃ puṇyapāvanam ।। tadāvasāne kubjeśi ubhābhyāṃ melakaṃ tv iha ।। āgatā tu punas tatra pūrvarūpānuyāyinī ।। śrīmadoḍramaheśānaṃ kṛtvā cājñāṃ punar dadet ।।
uḍḍapīṭhe punaḥ sthātuṃ kuru sṛṣṭim anekadhā ।। adṛṣṭavigraheśānaś cāntardhānam abhūt kṣaṇāt ।। kiṃ nimittaṃ ca kasyārthe tan me nigada bhairava ।। krauñcasya ca vadhārthāya devais tv ārādhitā vayam ।।
sthānāt sthānaṃ kramantyāśu prasvedaḥ patitaḥ kvacit ।। tena devagaṇāḥ sarve saptalokāntasaṃsthitāḥ ।। brahmāpi taiḥ samaṃ devi viṣṇoḥ pārśvam upāgatāḥ ।। krauñcāsureṇa balinā tasyopāyaṃ vada prabho ।।
hariṇāpi punaś coktaṃ vadhituṃ tasya na kṣamaḥ ।। tata evaṃ samālocya kva sthānasthaḥ kujeśvaraḥ ।। prahasya pālako hy evam uvācedaṃ pitāmahaḥ ।। tasya kopānalād dagdhaḥ kāryotpanne kutas tu saḥ ।।
evopalambhitāḥ sarve hariṇā brahmaṇoditāḥ ।। himavadgirer duhitā tiṣṭhaty ekā subhāvitā ।। evam uktvā vasantasya kāmasya guṇaśālinaḥ ।। evaṃ tai racitaṃ sarvaṃ puṣpapallavakādibhiḥ ।।
vasantam uditaṃ dṛṣṭvā prasannagirayā kila ।। uvācedaṃ tadā kāle kāmo vidhyati bhairavam ।। dhṛtvā karotkaṇṭhitayā ca kaṇṭhe āliṅgayantyā ca diśaṃ vilokya ।। sandīpito asau patitaḥ kṣaṇena kāmo hataḥ kāmanirīkṣaṇena ।।
kāmānande dagdhe prītiratī rodanātmike duḥsaham । dṛṣṭvā te rudamāne nānaṅgaḥ patir bhavati mā rudathaḥ ।। nigrahānugrahaś caiva bhairavecchā pravartate ।। sarve devagaṇāḥ prāptā ṛṣisiddhāḥ saguhyakāḥ ।।
uvācedaṃ harir brahmā deva cotkaṇṭhitā vayam ।। pracaṇḍabalinākrāntāḥ krauñcena parameśvara ।। devīm udvāhyatāṃ nātha kleśāyāsaprapīḍitām ।। ko me dadāti ko yācyaḥ kiṃ kurvāmaḥ kulojjhitāḥ ।।
yajñayājī himantākhyo adhvaryuḥ parameśvaraḥ ।। preṣitā vada śīghredaṃ sampradānakriyāṃ kuru ।। bahuvittaprabhāreṇa vivāhānandakṛd dhy abhūt ।। tadā prabhṛti sarvedam abhūt pūrṇamanoratham ।।
trailokyasṛṣṭihetvarthaṃ manthānastho bhavet tada ।। kuleśvaraṃ kubjibhṛtānurāgaṃ sampṛcchatedaṃ praṇatā kujeśī ।। kubjenaiva tu rūpeṇa pīḍitātīva bhairava ।। toṣito'dya tvayā nāthe pṛccha pṛccha sudurlabham ।।
kubjatvaṃ śabdarūpeṇa pūrvaṃ vyāharitaṃ yataḥ ।। pṛcchāmi praṇayāviṣṭā ajñānaguṇaśālinī ।। etad ācakṣva yatnena sarvopāyasamanvitam ।। atha cet tan mṛṣā vākyaṃ tat kiṃ nāma pratiṣṭhitam ।।
sādhanaṃ sarvavastūnāṃ yenaikena prapadyate ।। tat sarvaṃ helayā nātha ekoccārād vada prabho ।। tena te kledanāmārgaṃ kathayāmi surārcite ।। gurum anveṣayed yatnāt subhagaṃ priyadarśanam ।।
jñānavijñānasampannaṃ samastārthaviśāradam ।। sarvāvayavasampannaṃ vyaṅgadoṣavivarjitam ।। kriyākāṇḍarataṃ śāntaṃ subhaktaṃ guruvatsalam ।। pratipannajanānandaṃ śauryavantaṃ dṛḍhavratam ।।
ācārapālakaṃ dhīraṃ samayeṣu kṛtāspadam ।। sa gurur na manuṣyānāṃ devānām api durlabhaḥ ।। mūlacchinne yathā vṛkṣe kutaḥ puṣpaphalādikam ।। taṃ dṛṣṭvā sarvabhāvena śiṣyaś cārādhayed gurum ।।
tāvad ārādhayed devi prasanno yāvat sa guruḥ ।। prabodho bhavate tasya gṛhṇāti yadi tatkramāt ।। dvāv etau niścitau baddhau pāśaiḥ kulasamudbhavaiḥ ।। tāvan na kārayed dīkṣāṃ niṣiddhas tu kulānvaye ।।
tathāpi tena kartavyaṃ dāsatvaṃ tu guroḥ kule ।। evaṃ kṛte na yasyāsti virāgas tasya yogyatā ।। sa tu naśyati duṣṭātmā ajīrṇe bhojanaṃ yathā ।। tasya kopād dahiṣyanti prāptajñānaṃ marīcayaḥ ।।
tadā jñānasya kā rakṣā jñānacauraṃ haranti tāḥ ।। prāptaṃ me jñānasadbhāvaṃ gacchāmaḥ kathanaṃ vinā ।। na rohati yathā bījaṃ dagdhaṃ tadvad idaṃ priye ।। na ca tena samaṃ yāti tatraivāyāti niścitam ।।
nābubhukṣā bubhukṣā vā ghṛṇī kṣīṇatanur bhavet ।। hasanād dhvaṃsam āyāti hasite hiṃsito hi saḥ ।। mukhe hastaṃ pradattvā tu dadādeśam iti bruvan ।। uktānukteṣu kāryeṣu upekṣāṃ naiva kārayet ।।
antaraṅgī na sadbhāvī sa naṣṭaḥ kañjinī yathā ।। ya evaṃ vartate mūḍhaḥ sa naṣṭaḥ kañjikaṃ yathā ।। sanniruddhas tu sarvatra rājyabhraṣṭo yathā nṛpaḥ ।। gurvarthaṃ dhārayed yas tu sa vai saṃskāram arhati ।।
gurau santoṣite sarvaṃ toṣitaṃ sacarācaram ।। yas tārayed duḥkhamahārṇavaughāt kiṃ tasya kartuṃ sa karoti śiṣyaḥ ।। upakāraṃ hi kurvanti kurute yādṛśaṃ guruḥ ।। guror vairodhikaṃ sthānaṃ pramādād api na vrajet ।।
bhikṣāpātraṃ nivedyeta puṣpadhāṭīṃ vahet sadā ।। yat kiñcid gurave kāryaṃ tat kartavyam aśaṅkitaiḥ ।। tasya siddhir na dūrasthā mokṣaḥ svādhīnatāṃ gataḥ ।। tasmād evaṃ viditvā tu gurur devo na cānyathā ।।
adṛṣṭavigraheśānam upalabhyeta nānyathā ।। na paśyanti paraṃ śambhuṃ yāvan nopāsayed gurum ।। tathāpi na bhavet saukhyaṃ śāmbhavaṃ paramārthataḥ ।। tāvan na jāyate śīghram adṛṣṭaguṇalakṣaṇam ।।
acireṇa bhavaty upaladbhiguṇā aṇimādiguṇāṣṭakaśambhupadam ।। rudrabhairavavīrāṇāṃ kathanād yogaḥ pravartate ।। ājñātaḥ sampravarteta sā cājñā guravo viduḥ ।। pratyakṣamantranihitā siddhājñā siddhagocare ।।
yasya cājñānipātena sambodhaḥ śāmbhavo bhavet ।। katham ārādhanānyatra kurute mohitātmanaḥ ।। devāgāraṃ guruṃ tyaktvā vrajaty adhobhavaṃ tu saḥ ।। tīvraśaktinipāto asya śīghram eva prapadyate ।।
abhāgyasyāpi ṣaṇmāsāt tīvratvaṃ samprapadyate ।। gurumūrtidharaṃ śambhuṃ tāvat pāto na śāmbhavaḥ ।। tadvac ca deśikendrāṇāṃ rūpeṇa prabhramāmy aham ।। vindhanti saṃskṛtāḥ santo bhaktyoṣadhisujāraṇāt ।।
sṛjāmi nikhilaṃ sarvaṃ gurutve saṃvyavasthitaḥ ।। tejase anantarūpo ahaṃ anugrahīśo jalodbhavaḥ ।। anughrahāmy akhilaṃ sarvam eko apy anekadhā sthitaḥ ।। tathā tathā mayā sarvaṃ gurutve sampradarśitam ।।
gurumūrtau sthito nityaṃ yasyājñā sampravartate ।। kaṭakaṅkaṇakeyūraiḥ kaṇṭhīmudrāṅgulīyakaiḥ ।। rasavad vedhakā jñeyā stokaṃ stokaṃ bahuṃ bahum ।। evaṃ vibhūtir ākhyātā yugarūpānusāriṇī ।।
saṃskāre sati sarvatra bahustokaṃ na cintayet ।। bahustokaṃ na mantavyaṃ pratyayaś cātra kāraṇam ।। ājñāviddhas tathāpy evaṃ na saṃsāram anukramet ।। palamātraraso bhavyaṃ guñjāmātrarasena kim ।।
evaṃ matvā gurūṇāṃ ca na vikalpo vibhūtaye ।। vāñchitaṃ labhate sarvaṃ yadi bhaktiḥ suniścalā ।। samarthācārayuktasya tatas tāṃ tu pramocayet ।। adhikāranimittārthaṃ punaś cājñāṃ daded guruḥ ।।
nehatre tu sukhaṃ tasya paratre bādhyate tu saḥ ।। tāvan na kārayed dīkṣām ity ājñā pārameśvarī ।। catuṣkaṃ pañcakaṃ ṣaṭkaṃ catuṣkaṃ pañcakaṃ catuḥ ।। ṣoḍhānyāsakramaṃ jñātvā etat sarvaṃ vidhānataḥ ।।
tataḥ prabhṛti siddho asau pūjyaḥ pūjāpakaḥ smṛtaḥ ।। mahadanyāyasamprāpto gurus taṃ na tiraskaret ।। anyathā jīvikārthaṃ tu ātmānaṃ ca viḍambitaḥ ।। tasmāt sampadyate sarvaṃ yadi dattā prasādataḥ ।।
te jyeṣṭhāḥ kramasantāne yady eṣāṃ anukramo na hi ।। candanākṣatadīpānāṃ nārhatvaṃ ca bhajanti te ।। sā yadi kramaśaḥ prāptā sakramānukrameṇa tu ।। sa yatra tiṣṭhate deśe tatra ye anye tu kanyasāḥ ।।
pūjayanty avikalpena siddhimārge vidhir hy ayam ।। mantratantrakriyāyogam adhikāraṃ prabhutvatā ।। tatpure dāsavat tiṣṭhed ājñāśravaṇatatparaḥ ।। bhuñjate mohitātmānaḥ kilbiṣaṃ bhuñjate tu saḥ ।।
atha ced darpamūḍhas tu jñātvā bhuñjaty aśaṅkitaḥ ।। samapādena cāruhya guror agre ajānataḥ ।। guror āsthānasaṃsthāne cāruhya pādukaiḥ saha ।। jyeṣṭho bhrātā guror mātā guroḥ sthānārcakās tu ye ।।
apamānya yadā hy etān ātmasambhāvitaḥ kudhīḥ ।। upamardya guroḥ sthānaṃ pāpātmā yatra tiṣṭhati ।। yadā sādhuḥ prasannātmā tadā lakṣatrayeṇa vai ।। pādukopānahau chattraṃ śayyāpaṭṭo atha bhājanam ।।
pādena saṃspṛśed yas tu śire dhṛtvāṣṭakaṃ japet ।। cakraiś ca vividhākāraiḥ sadyaḥpratyayakārakaiḥ ।। pūrvaṃ ca kathitā mantrāḥ saptakoṭir asaṅkhyayā ।। kliṣyanti manujātyantaṃ japahomaparāyaṇāḥ ।।
kimarthaṃ te na sidhyanti japtvā koṭiśatair api ।। avicāreṇa tad grāhyaṃ mithyā kiṃ deva bhāṣitam ।। dhvaṃsitāś ca tvayā lokā māyārūpeṇa bhairava ।। ye mayā kathitā mantrāḥ pūrvaṃ ye kāmasiddhidāḥ ।।
tena te na prasidhyanti japtvā koṭiśatair api ।। tena guptena guptās te śeṣā varṇās tu kevalāḥ ।। kūṭamantrāś ca ye kecit piṇḍamantrās tathaiva ca ।। sarve te niṣphalāḥ proktāḥ kiṃ tu jīvavivarjitāḥ ।।
mṛtasya copacāreṇa kiṃ teṣāṃ jīvitaṃ bhavet ।। vratacaryair na sidhyanti sat yam etad udāhṛtam ।। anyonyavalitāś caiva bheditā dvādaśasvaraiḥ ।। uktāḥ kāmapradāḥ sarve sarve cāmoghaśaktayaḥ ।।
trāṇaṃ tu rakṣaṇaṃ proktaṃ tac ca varṇavivarjitam ।। jvalantaṃ svena tejena hṛtpadme saṃvyavasthitam ।। suṣumṇācārayogena udyantaṃ ravibimbavat ।। tāvat kampaty asau yogī stobham āyāti tatkṣaṇāt ।।
kubjīśānapadaṃ prāptaṃ suptāvasthā prajāyate ।। brahmarandhragatā cājñā kāṣṭhavat tiṣṭhate tadā ।। vaḍavāmaṇīndriyaṃ yadvan mīlanonmīlanāni ca ।। bherīmṛdaṅgaśabdādyair gītavādyair anekadhā ।।
khaḍgacakrādibhiḥ śastraiś chidyamāno na vindati ।। śaktyantaṃ tu yadā prāptas tadā cotpatate kṣaṇāt ।। satatābhyāsayogena vāgīśatvaṃ prajāyate ।। dvibhir māsair vapuṣmantaḥ kṣuttṛṣṇādyair na bādhyate ।।
akṣarārthena ye mantrās teṣām eva vidhiḥ sphuṭam ।। yathā vijñāyate deva prasādaṃ kuru bhairava ।। prastārādi-r-anekaiś ca ye mantrāś coditāḥ priye ।। rañjakena samāyuktā upadeśaḥ surārcite ।।
pallavo yogarodhaś ca sampuṭo grathanas tathā ।। mālinī śabdarāśiś ca kauliko vidhir uttamaḥ ।। kulaṃ tu ṣaḍvidhaṃ jñeyaṃ tasya vakṣyāmi lakṣaṇam ।। varṇarāśisamāyuktaḥ ṣaḍvidhas tu kulakramaḥ ।।
sūkṣmo bhinnakalaś caiva kalātīto varānane ।। śuddhadvandvajasaṭkīrṇa upadeśas tribhedataḥ ।। te jñeyās tvatprasādena dhyānadhāraṇayogataḥ ।। kathaṃ tu pallavo yoga ādi ṣaṭsu prakārataḥ ।।
trividhaś copadeśaś ca etad icchāmi veditum ।। rodhas tu ādimadhyānte sampuṭaś cādi-r-antagaḥ ।। vidarbho mantra-m-ādau tu mantrānte vīranāyike ।। pallavo mantrabodhe tu yogo jñeyas tu sarvadā ।।
yogas tu kathito hy evaṃ rodhaś caivānukathyate ।। hastyādiśakaṭayantre nāvānte ca prakīrtitaḥ ।। sampuṭo mantrarakṣāsu vaśyārthe caiva yojayet ।। śāntikādiṣu kāryeṣu sampuṭas tu praśayate ।।
sandhāne tu varārohe grathanaṃ samudāhṛtam ।। kartavyaṃ satataṃ devi yadi siddhiṃ samīhate ।। na mayā kasyacit khyātaṃ satyaṃ satyaṃ gaṇāmbike ।। paraṃ binduḥ samākhyāto hṛtpadme suranāyike ।।
bījaṃ kuṇḍalinī śaktir yā karoti gamāgamam ।। mūlaṃ śaktiḥ smṛtā kubjī jagataḥ kāraṇātmikā ।। sṛjate yena suśroṇi kāryakāraṇayogataḥ ।। etat kaulikam ākhyātaṃ mūlasaṃjñā varānane ।।
varṇarāśikramo jñeyo nādiphāntasvarūpataḥ ।। etat kaulikam ākhyataṃ ṣaṭprakāraṃ varānane ।। brahmasthaḥ sakalo mantra aṣṭatriṃśatkalair yutaḥ ।। kaṇṭhastho niṣkalo devi kalākālavivarjitaḥ ।।
sthūlajālakalair yukto bindvādīnāṃ ca sambhavaiḥ ।। sakalo niṣkalaś cāsau mantro jñeyas tu suvrate ।। śabdasparśavinirmukto mantro jñeyas tu niṣkalaḥ ।। kālarūpaḥ smṛto bindus taṃ bhittvā vrajate yadi ।।
pralīnaḥ śabdadeve tu cicchaktipratibodhitaḥ ।। pañcāvasthā samākhyātā mantrāṇām amitaujasām ।। hṛtkaṇṭhatālujihvauṣṭhau dantanāsodbhavākṣarāḥ ।। kṛtakā hy acetanā śūnyā anityā jalpakārakāḥ ।।
evaṃ mantragatiṃ jñātvā sidhyante līlayā narāḥ ।। saṅkīrṇe layasaṃsthā hi upadeśas tridhā smṛtaḥ ।। svayamāveśanaṃ caiva saṅkrāntiḥ pañcalakṣaṇā ।। tālusthāne tu sambhāṣaṃ darśanaṃ bindumadhyataḥ ।।
sparśane kampanaṃ jñeyam āloke dhunanaṃ bhavet ।। darśanena guṇāvāptir aṇimādiguṇāṣṭakam ।। evaṃ mantragatiṃ jñātvā sidhyate nātra saṃśayaḥ ।। sugupte bhūsame śuddhe gomayenopalepite ।।
saptatrayodaśair bhāgaiḥ ṣaḍ lopyāḥ ṣaṭkrameṇa tu ।। ekaṃ trīṇi tathā pañca sapta nava tathaiva ca ।। pañcāśad ūnam ekena kartavyaṃ hi yathāvidhi ।। svarāḥ sparśā yathāvṛttyā yāvan madhyam upāgatāḥ ।।
ka-ṣākhyaṃ mantrarājānaṃ saṃyogena tu jāyate ।। nādiphāntakrameṇaiva yathā bhavati tac chṛṇu ।। e-pūrvākṣaracatuṣkaṃ śiromālā nigadyate ।। tṛtīyaṃ nayanaṃ devyā ṅa-cha-madhyagataṃ punaḥ ।।
nayanau ca smṛtau devyāḥ kramād dakṣiṇavāmagau ।। ḍha-ta-madhyagataṃ gṛhya dvirabhyāsapaderitam ।। vāmadakṣiṇamārgeṇa karṇabhūṣasthitāv iha ।। visargānta-kha-madhyasthaṃ ka-ga-madhyagataṃ punaḥ ।।
gha-ca-madhyagataṃ caiva uddhared akṣaraṃ śubham ।। ña-pūrve rasanā devyā jha-ūrdhvena sarasvatī ।। ra-ma-madhyagataṃ tadvad akṣarau tu śubhātmakau ।। ū-ḍha-madhyagataṃ gṛhya ḍa-ṇa-madhye dvitīyakam ।।
ṭa-ḍa-madhyagataṃ caiva dvidhābhūtaṃ tu kārayet ।। ja-ma-pūrvau tu aṅgulyau vāmadakṣiṇagau śubhau ।। ña-ṭha-madhyagataṃ gṛhya vāmahaste pradāpayet ।। dakṣiṇe tu kare jñeyaṃ ya-ḍha-madhye tu daṇḍakam ।।
a-cha-madhyagataṃ śūlam uttānam ūrdhvavaktragam ।। gha-na-madhye tu hṛdayaṃ devyāyāḥ sarvakāmadam ।। visargasahitaṃ bhadre uddhṛtaṃ mantram uttamam ।। ja-ca-madhyagataṃ gṛhya ra-va-sandhigataṃ tathā ।।
jha-pūrve tu payo jñeyam amṛtaṃ ca udāhṛtam ।। ka-ṣākhyaṃ tattvarājānaṃ nābhiṃ devyāḥ prakalpayet ।। va-ṣa-madhyagataṃ guhyam au-paścimasamanvitam ।। ṇa-ta-dakṣiṇagau bījau jānunī dve prakalpayet ।।
tha-da-dakṣiṇagau dvau tu jaṅghau dve vāmadakṣiṇau ।। dvau bījau coddhṛtau bhadre pādau jñeyau vipaścitā ।। evaṃ samyagvidhānena uddhṛtā mālinī priye ।। eṣā hy ekā parā yonir mālinī sarvakāmadā ।।
ye bhūtā ye bhaviṣyanti aprameyā varānane ।। avarṇā varṇasaṃyogā jñātavyā tu śubhekṣaṇe ।। śaktis tu mātṛkā jñeyā sā jñeyā tu śivātmikā ।। etad ādyaṃ samākhyātaṃ gopanīyaṃ prayatnataḥ ।।
ekavīravidhānaṃ tu prāg uktam anya āgame ।। padaṃ ca padabhedaṃ ca yo jānāti sa sidhyati ।। namaś cāmuṇḍe dvitīyaṃ syāt pañcākṣaram udāhṛtam ।। aṣṭākṣaraṃ samākhyātaṃ lakṣaṇena vilakṣitam ।।
navākṣaram idaṃ devi padaṃ yat samudāhṛtam ।। ajarāmarīṇāṃ padaṃ cātra kathitaṃ pañcaguṇāvaham । akṣarāṇāṃ samāsena rasasaṅkhyā udāhṛtā ।। sarvatrāpratihatagatīnāṃ padaṃ ṣaṣṭhaṃ varānane ।
daśākṣaraṃ samākhyātaṃ kathitaṃ vīranāyike ।। svarūpapararūpaparivartanīnāṃ padaṃ saptamakaṃ bhavet । akṣarāṇāṃ samāsena daśatritayam uttamam ।। sarvasattva vaśīkaraṇocchādanonmūlanasamastakarmapravṛttīnāṃ padaṃ cāṣṭamakaṃ bhavet ।
akṣarāṇāṃ samāsena viṃśaccatvārisaṅkhyayā ।। sarvamātṛguhyahṛdayaparamasiddhaṃ padaṃ tu navamaṃ bhavet । akṣarāṇāṃ samāsena śakrasaṅkhyā varānane ।। siddhikaraṃ ca evātra padaṃ caiva dvipañcakam ।।
dvisaptaparimāṇena sphuṭam etat kuleśvari ।। akṣarāṇāṃ pramāṇena dvicatuṣkaṃ varānane ।। tad yatheti samārabhya dvitīyaṃ śobhanaṃ priye ।। kaumārīti tṛtīyaṃ syād vaiṣṇavyā tu caturthakam ।।
aiśānī saptamaṃ proktam āgneyī cāṣṭamaṃ priye ।। aghore amoghe varade vicce vai vacanaṃ śubham ।। aiṃ cāmuṇḍe padaṃ pūrvam ūrdhvakeśi dvitīyakam ।। tārakākṣi tathā devi pañcamaṃ parikīrtitam ।।
vikṛtadaṃṣṭre padaṃ hy etat saptamaṃ parikīrtitam ।। kruddhe ti ca tathā cānyam aṣṭamaṃ śubhalakṣaṇam । māṃsaśoṇitasurāsavapriye navamaṃ daśamaṃ tu hasadvayam ।। vijṛmbha ca tathā yugmaṃ daśadve ca prakāśitam ।।
sahasraparivartanīnāṃ dvisaptamaṃ parameśvari ।। ciriyugmaṃ tathā bhadre daśasapta ca ekataḥ ।। bhiri caiva dvirabhyāsād viṃśa-m-ekonasaṅkhyayā ।। bhrāmaṇiyugmam etad dhi viṃśa-m-ekaṃ tu uttamam ।।
kṣobhaṇīti dvirabhyāsād viṃśatrikam udāhṛtam ।। sañjīvanipade dve tu pañcaviṃśapadaṃ priye ।। geriyugmaṃ tathā proktaṃ saptaviṃśatimaṃ padam ।। ghurileti tathāpy evam ūnatriṃśam udāhṛtam ।।
namo namaḥ aiṃ vicce svāhā triṃśam ekottaraṃ padam ।। varṇānāṃ ca śate dve tu dvānavatyā varānane ।। padabhedas tu vidyāyā jñātavyaḥ sādhakena tu ।। sakṛd uccāritā vidyā samayajño bhavaty asau ।।
e-o-madhye samuddhṛtya bindunāda-m-alaṅkṛtam ।। va-ṣa-madhyagataṃ gṛhya ṇa-ṭa-madhyāsane sthitam ।। dvitīyaṃ kathitaṃ devi tṛtīyaṃ va-ma-madhyagam ।। bindunā mastakākrāntaṃ na-ca-madhye caturthakam ।।
bindunādasamākrāntaṃ caturthaṃ praṇavaṃ bhavet ।। aṃ-pūrveṇa samāyuktam au-paścimavibhūṭitam ।। pañcapraṇava-m-uddhāraṃ rahasyaṃ kathitaṃ tava ।। vidyāyās tu prasaṅgena pañcapraṇavam uddhṛtam ।।
sevanāj japahomād vā dhyānāc ca kramaśo bhavet ।। kṛtvā sāmrāṭajān doṣān uccārāt kalmaṣāpaham ।। chedane puṣpapattrāṇām āvartāc chudhyate tu saḥ ।। āhnikacchedasañjāte śatam ekam udīrayet ।।
avācyavācite devi sahasrāc chuddhir iṣyate ।। sahasrair dvibhiḥ śudhyeta satyaṃ satyaṃ na saṃśayaḥ ।। śuddhis trisahasrād devi yathā bhairava-m-abravīt ।। caturbhiś ca sahasrair hi śīghraṃ śuddhim avāpnuyāt ।।
pañcabhiḥ śuddhir iṣyeta sahasrais tu kulānvaye ।। brāhmaṇas tu yadā devi pramādād ghātito budhaiḥ ।। bauddhārahantahantā ca dvijād dviguṇa śudhyati ।। hatvā śuddhim avāpnoti koṭitrayajapena tu ।।
striyo ghātī durācāro daśa koṭyo japet priye ।। anyeṣāṃ varṇajātīnām adhamottamamadhyamāḥ ।। ekād ekona kartavyaṃ varṇāṇāṃ ca krameṇa tu ।। śāstrāṇi dūṣayed yas tu striyam ākoṭayeti ca ।।
vāmadakṣiṇasiddhānte śivavratadharo hataḥ ।। yaḥ punas tattvavettā ca ṣoḍhānyāsaviśāradaḥ ।। krodhena tu yadā devi uccaiḥśabdapralāpitam ।। kṛte karmaṇi bālānāṃ lūtācipiṭagaṇḍayoḥ ।।
pañcāvartād viśudhyeta anvayī yas tu śāsane ।। deśikaṃ putrakaṃ vāpi sādhakaṃ samayajñakam ।। aliṃ jugupsayed yas tu phalguṣaṃ vā yadi priye ।। kandukaṃ mallakoṣāḍhyā chippakaṃ carmakārakam ।।
koṅkaṇaṃ cīnabāhlīkaṃ vaṅgālaṃ kāmarūpakam ।। anye api deśamadhyasthā vanavāsāntyajātayaḥ ।। trirāvarteṇa deveśi akāmāt kāmato api vā ।। trikhaṇḍā yādṛśaṃ proktaṃ prāyaścittaṃ kulānvaye ।।
ete nirodharūpās tu sādhakānāṃ prakāśitāḥ ।। śreyārthināṃ mayākhyātā madbhaktāḥ kṛtaniścayāḥ ।। iyaṃ vidyā samākhyātā upayogād varānane ।। tathā te kathayiṣyāmi tac chṛṇuṣva samāsataḥ ।।
taccharīragatā varṇāḥ pañcapraṇavabheditāh ।। bhairavaḥ śabdarāśis tu ādikṣāntakrameṇa tu ।। ādikṣāntakrameṇaiva niyojanam udāhṛtam ।। sapta varṇān dadec cādau madhye vidyāpadaṃ dadet ।।
punaḥ saptakam uccārya padaṃ ca tadanantaram ।। kṣāntaṃ vai yāva deveśi tāvad eva niyojayet ।। mālinī dvādaśair bhedaiḥ śabdarāśis tu ṣoḍaśaiḥ ।। calacakravibhāgena padavidyāṃ yadā yajet ।।
yonayaḥ pañcadhā yās tu sarvāḥ klidyanti nānyathā ।। sarvān tān kurute devi yadā śaktisamo bhavet ।। nābhiṣṭhā tu tathāpy evaṃ draṣṭavyā parameśvari ।। tasyāgre tu tato mantraṃ hutāśakaṇikākṛtim ।।
śabdānte śaktir uccāryā īṣanmandagamārutā ।। uccārāntāvasāne tu jñātavyālātacakravat ।। prasphuratkiraṇānekaiḥ koṭiśo dikṣv avasthitaiḥ ।। atītā tu yadā sā vai tadā bindvī udāhṛtā ।।
sa śivo bhāvanātīto nirguṇo guṇasambhavaḥ ।। anena kramayogena kramaḥ kāryaḥ suniścitaiḥ ।। ekībhāvagato devi jñātavyaḥ siddhim īhakaiḥ ।। nādasyānte tato jñātvā etat smaraṇam ucyate ।।
tasyānte tu parā sūkṣmā sā kalā amṛtātmikā ।। na tasya lakṣaṇaṃ devi na lakṣo naiva yojanā ।। na rātrir na dinaṃ caiva na sandhyā ayanaṃ tathā ।। sarvāvasthagatiṃ jñātvā vijñānam upajāyate ।।
utpateta na sandeho lakṣajāpāc calasya tu ।। avarṇā varṇasaṃyogā mālinī sā udāhṛtā ।। evaṃ tadgraha-m-ākhyātaḥ sadyaḥpratyayakārakaḥ ।। satataṃ japate yas tu yoginīvallabho bhavet ।।
paśyate virajāṃ śāntāṃ jyotirūpāṃ mahādyutim ।। ekoccāraśatānte tu parāvasthā tu gīyate ।। sahasrabhedam ity uktaṃ lakṣaḥ śataguṇaḥ smṛtaḥ ।। etaj japavidhānaṃ tu kathitaṃ tava śobhane ।।
calacakravibhāgena lakṣabhedam udāhṛtam ।। bāhyataḥ kathito bhadre adhyātmikam ataḥ śṛṇu ।। laye tu lakṣabhedo vai layātīte tu koṭayaḥ ।। icchā jñānī kriyā śāntā krameṇaiva surārcite ।।
anenaivākṣasūtreṇa lakṣalakṣaṇalakṣite ।। bhuvanākhye varārohe śaktyākhye tu tathaiva hi ।। mālā pañcāśikā proktā sūtraṃ śaktiḥ śivātmikā ।। etad guptataraṃ kāryam akṣasūtraṃ śivātmakam ।।
prakaṭaṃ naiva kartavyaṃ na meruṃ laṅghayet kvacit । śaṅkhasphaṭikarudrākṣaputrañ jīvakariṣṭakāḥ ।। na tatra vidyate devo na mantro naiva cetanā ।। mantranyāse kṛte devi kila gopyaṃ tu kārayet ।।
mantranyāse kṛte hy ātmā sakalīkṛtavigrahaḥ ।। akṣaṃ cendriyam ity uktaṃ sūtraṃ kuṇḍalinī smṛtā ।। saṃyogakāriṇī vyomni tena sūtreti kīrtitā ।। śaṅkhādyās tu varārohe japakarmaṇi śasyate ।।
padmākṣā padmajā proktā śriyāpuṣṭikarā priye ।। jīvakā sarvadā jñeyā gopucchāgrathitānaghe ।। anyāni tu smṛtā ye vai ratnajā parameśvari ।। riṣṭakākṣāsthijā mālā abhicāre praśasyate ।।
māraṇe tāṃ praśasyeta stambhane mohane tathā ।। evam anye api ye proktās teṣāṃ śreṣṭhā tu śaṅkhajā ।। śaṅkhāvartā tu yā nāḍī śikhānte tu vyavasthitā ।। sphuṭate mastake yā sā dvidhā caiva visarpiṇī ।।
raudrībhāva[ḥ] smṛto rudras tālvagre ca vyavasthitaḥ ।। vikāritve pravarteta nirodhāl lakṣam eva ca ।। putravad udare kṛtvā prasuptāmṛtakuṇḍalī ।। putrañjīvakasaṃjñā tu tenaiṣā samudāhṛtā ।।
bhuñjate satataṃ devi arjitaṃ yat purā dhanam ।। hṛtpadme saṃsthitā nityam akṣarāṇāṃ prabodhikā ।। evamādyāḥ smṛtā ye tu paryāyā akṣamālayā ।। akṣasūtravidhiḥ khyātaḥ samyak kaulikavedinām ।।
svābhāvikaṃ calaṃ dīptaṃ sthiraṃ dravanabhoyutam ।। ṣoḍhā śaktiḥ samākhyātā parā caivākṣarā śubhā ।। ekā eva parā sūkṣmā akṣayā tejarūpiṇī ।। brahmasthānagatā sūkṣmā svābhāvikam udāhṛtā ।।
īśvare sthirasaṃjñā tu sadākhye dravasambhavā ।। aṇimādiguṇādhārā ṣaḍguṇā guṇabodhanī ।। saṃyoktrī ca viyoktrī ca sadbhāvaguṇasaṃsthitā ।। kṛtyabhedena bhedo asyā na bhedaḥ paramārthataḥ ।।
bahiraṅge varṇarūpā ca ekā caiva anekadhā ।। ṣoḍhādvādaśabhedena nyāsaḥ prokto gamāgame ।। ekoccāraśataṃ jñeyaṃ sahasraṃ lakṣam eva ca ।। na me jñātaṃ pramāṇaṃ tu japasya suranāyaka ।।
tad ahaṃ śrotum icchāmi mandabuddhyālpacetasā ।। ādyā śaktir maheśasya aṇumātrā hṛdi sthitā ।। truṭibhūtā tu sā devī japtavyā tu parāparā ।। evaṃ jñātvā varārohe japaḥ kāryaḥ sadā budhaiḥ ।।
kalate prāṇagā nityaṃ daśasthāne hy anukramāt ।। kuṇḍalī vyāpinī caiva praśāntā viṣuvat tathā ।। yeṣāṃ sañcarate devaḥ śivaḥ paramakāraṇaḥ ।। prasphureta kalair yuktā daśabhis tu mahābalaiḥ ।।
prayatnena kṛtoccāraṃ yāvac chaktir layaṃ gatā ।। svābhāvikam anuccārya sūkṣmādhāro jagatpatiḥ ।। sahasraṃ tu samuddiṣṭaṃ daśadhā parameśvari ।। dṛkkriyājñānanirmuktaḥ kalate ca sahasradhā ।।
japo hy evaṃ samuddiṣṭo yogināṃ tattvavedinām ।। unmanatve sadā līno aṇurūpo nakiñcanaḥ ।। viṣayabhāvanirmuktaḥ kalate lakṣadhā priye ।। soccāropāṃśubhūtas tu mānaso manavarjitaḥ ।।
saśabdoccārayogena śuddhyarthe kathitaṃ sphuṭam ।। mānaso yogahetvarthe ubhayatra vivarjitaḥ ।। evaṃ devi samākhyāto japaḥ prāṇasamas tava ।। avarṇā varṇasaṃyogā mayā te samudāhṛtā ।।
tadgarbhe abhyasen nityaṃ bhāgyahīno api sidhyati ।। ekatra saṃsthitānandaṃ kularatnaṃ tridhā priye ।। tan mamācakṣva deveśi yena bhrāntir vinaśyati ।। golākāraṃ tato devi randhrasyordhvagataṃ priye ।।
vedhaghaṭṭanirodhaṃ ca uccārākṛṣṭikārakam ।। etadvirahito mantrī hāsyatāṃ yāti niścitam ।। vṛttirājā varārohe niveśya cakramadhyataḥ ।। cakramadhye ca sañcintya suśuklāṃ ca parāparām ।।
sphāṭikenākṣasūtreṇa sarvābharaṇabhūṣitām ।। dvibāhu-r-ekavadanāṃ candrakoṭisamaprabhām ।। evaṃ dhyānasamāviṣṭaḥ sākṣād vāgīśvaro bhavet ।। granthataś cārthataś caiva udgiren nātra saṃśayaḥ ।।
sampradāyam idaṃ kaulaṃ śāktaṃ śaktipadānugam ।। sā mātrā gīyate cātra uccāravaśavartinī ।। śatasaṅkhyāpramāṇena yāvad uccarate parām ।। nityārūpeṇa saivātra dhyāyed raktasamaprabhām ।।
mūrtitrayasamopetāṃ tribhir bhedair vyavasthitām ।। nityaklinnāṃ ca deveśi tathā caiva madadravām ।। pāśāṅkuśadharāṃ sarvāṃ madavibhrāntalocanām ।। smared devyāḥ svarūpaṃ tu tatprayogavyavasthayā ।।
pañcaśṛṅgāṭakādhārāṃ sā parā pararūpiṇī ।। vyāpayitvā sthitā devī ravinakṣatramaṇḍalam ।। śikhordhvakuṇḍalākāraṃ kāmaśakti-r-adhisthitam ।। devyārūpadharaṃ cakraṃ dhyāyed evaṃ na saṃśayaḥ ।।
tritattvena tu mantreṇa vakṣyamānena kārayet ।। pūjāvidhānaṃ deveśi devyāyā vīravandite ।। tāsāṃ lakṣaṇam ākhyāhi yathāvat sphuṭato vada ।। hastābhyāṃ kārayed ādau sampuṭaṃ cordhvadiṅmukham ।।
tarjanyānāmikau kuñcya saṃśliṣṭau madhyasaṃsthitau ।। saṃśliṣṭau sammukhau dvau tu madhyamau ūrdhvadiṅmukhau ।। tādṛśīva hi kartavyā triśikhā tu vidhīyate ।। agrāṅgulyā prasāryeta aṅguṣṭhau madhyasaṃsthitau ।।
hastābhyāṃ sampuṭaṃ kāryaṃ kaniṣṭhā madhya yojayet ।। niḥsṛtā vāmahastasya aṅgulyā tu kanīyasī ।। etā mudrāḥ samākhyātā dhyānapūjāvisarjane ।। kathayāmi samāsena tvatprītyā khagagāminī ।।
pīḍanād ṛjutāṃ yāti khagamārge tu bhāvini ।। ṣaṭpattraṃ mūrdhnitaḥ kṛtvā tarjanyāgre tu yojayet ।। ṣaṭpattraṃ tu vikāśyeta udānapreritena tu ।। dvādaśārordhvanālena lambikānte niveśayet ।।
bhāvayen nādiphāntaṃ tu khagatiṃ vīravandite ।। yoniṃ yonau samākramya mudgareṇa tu bhedanam ।। amṛtākhyā parā yonir bhāvayen mastakopari ।। khagatir bhavate-d-evaṃ yonimārge vicakṣaṇaḥ ।।
vikṣepam ūrdhvataḥ kṛtvā pare yonau tu bhāvanā ।। yonimudrā samākhyātā tribhedā parikīrtitā ।। karābhyāṃ caiva tarjanyāṃ pīḍayet tat prayatnataḥ ।। triśikhā nāma mudreyam arpaṇaṃ khagamārgayoḥ ।।
kṣepaṇaṃ bindukoṭyūrdhvam avanīṃ kramya pādayoḥ ।। anena khagagāmī asau bhavate sādhakottamaḥ ।। ākramya pañcamaṃ tatra karābhyāṃ caiva śūlini ।। vedhanaṃ brahmarandhrasya kathitaṃ tu tapodhane ।।
eṣā mudrā samākhyātā navabhedair vyavasthitā ।। tena mudrā samākhyātā kathitā parameśvari ।। na jñāyate varārohe sā tu mudrā udāhṛtā ।। na jānāti parātmānaṃ tāvan māyā pravartate ।।
tadā sā tu parā proktā bandhamokṣakarī priye ।। mocayanti grahādibhyaḥ pāśaughān drāvayanti ca ।। khagatir hy ūrdhvabhāvena khagamārgeṇa nityaśaḥ ।। paratv' ekā tu sā jñeyā punaś caiva tridhā smṛtā ।।
pañcāśabhedabhinnā sā ekā eva-m-udāhṛtā ।। nādiphāntasvarūpeṇa tena sā mālinī smṛtā ।। svatantrasthās tu tāḥ sarvā mudritāḥ parameśvari ।। avayave mātṛrūpā tu svaiḥ svair aṃśair vyavasthitā ।।
vaiṣṇavyā caiva yāmyāṃśā aindryāṃśā ca tathānaghe ।। ete hy aṃśāḥ smṛtāḥ sapta punaḥ saptasu saptasu ।। kaumāryāḥ sapta-m-uddiṣṭā vaiṣṇavyāḥ sapta eva ca ।। cāmuṇḍā sapta-m-uddiṣṭā evaṃ vai sapta saptasu ।।
atra bhedair anekaiś ca saṃsthitā bhuvanāvaliḥ ।। lakṣāṇi caiva pañcāśad romāṇāṃ tu tadudbhavā ।। trikoṭikoṭikoṭīnāṃ koṭayas tu anekadhā ।। aṇavas tv apramāṇās tu tattve tattve tv anekadhā ।।
vyāpitaṃ tu samastaṃ hi rudraiḥ sūkṣmataraiḥ priye ।। ekā eva parā mudrā yasyedaṃ tiṣṭhate jagat ।। nṛtyaṃ valgaṃ tathā hāsyaṃ rodanaṃ sphoṭam eva ca ।। aṅgulyā aṅganā proktā aṅge carati nityaśaḥ ।।
kaṃ śarīram iti khyātaṃ nyastā tasmin pravartate ।। anāmā nāmarahitā koṭibhedair vyavasthitā ।। madhye pravartate nit yam āśrayā pudgalasya tu ।। madhyamā nāma tenātra kathitā mantravādinām ।।
tarjayantī mahāmohaṃ pāśajālam anantakam ।। aṅguṣṭhaś caughabhūtā tu pravāhe satataṃ priye ।। aha-m-ūrdhvagatiḥ proktaḥ stau ti rātrī nigadyate ।। vāme sṛṣṭir iti proktā saṃhāraṃ dakṣiṇe viduḥ ।।
vāmāvyāptaṃ jagat kṛtsnaṃ saṃhārāntaṃ tadā priye ।। iyaṃ sā paramā yonir yonīnām uttamā priye ।। tena jñātaṃ jagat sarvaṃ varṇāvarṇavivarjitam ।। dvau bindū cūlike dve tu visargaśaktisampuṭam ।।
janmasthānāt samudyantī yāvat tadbhavamaṇḍalam ।। evaṃ mudrā samākhyātā vāṅmanaḥkāyakarmabhiḥ ।। kim anyat pṛcchase devi tat sarvaṃ kathayāmy aham ।। tām ācakṣva prayatnena saṃsphuṭaṃ vyāptilakṣaṇam ।।
kārye vātha akārye vā uktānukteṣu vastuṣu ।। yaḥ punaḥ śuddhabhāvātmā samayākhyāṃ maheśvarīm ।। etat paramasamayaṃ devītantre prakīrtitam ।। tantre tantre tu samayā kathitānekadhā mayā ।।
eṣā sā samayā devi atra sarvaṃ pratiṣṭhitam ।। eṣā rājeśvarī devī samayācāranirgatā ।। pañcavyāptam ataḥ sarvaṃ sarvavyāptyantasaṃsthitam ।। kampate bhuvanaṃ sarvaṃ trailokyaṃ suraḍāmaram ।।
vāmadakṣiṇatantreṣu sāmānyā samayā parā ।। siddhamārge anyathā devi dvātriṃśaguṇalakṣitā ।। yatra viśveśvaraṃ sarvaṃ samayādyaṃ vinirgatam ।। yasyāḥ kamalinī devī hṛdisthā sampravartate ।।
kuladīpā śirasthāsyāḥ ṣaḍvidhādhvaprabodhikā ।। mudrādhāragatā devī bahurūpātra nirgatā ।। kavacaṃ yasyā mahādevyā mantramāyātmakaṃ mahat ।। jñeyaṃ vṛddhopamaṃ netraṃ tattvārthaguṇasaṅkulam ।।
tad astraṃ koṅkaṇeśānyā yena vyāptaṃ ṣaḍadhvaram ।। sarvajñā sarvadā devī lakṣaṇena samanvitā ।। kiṃ tu tvayā na vaktavyā yāvan nādeśitaḥ śiśuḥ ।। chīṃ chāṃ padaṃ tṛtīyaṃ tu khimurāgho-a caturthakam ।।
me na ṇa ña ṅa pañcamaṃ hrauṃ hrīṃ hrāṃ ṣaṣṭhamaṃ padam । yaikābjikuśrī saptamaṃ tivagabha mona aṣṭamam ।। pañcapraṇava-m-ādyantā viyuktā lakṣaṇādhikā ।। vilomenoddhared devī[ṃ] guruvaktropadeśataḥ ।।
śrīlope sanniyoktavyaṃ jīvitaṃ kubjike mama ।। yasmād bhāṇḍāram ity evaṃ sarvasvaṃ yoginīkule ।। asyāḥ smaraṇamātreṇa vihvalaṃ tu jagattrayam ।। hṛdayādyastraparyantam ekoccāreṇa suvrate ।।
siddhamārgaṃ yathā brūmi vilomena vilomataḥ ।। yastrā-a yaivvāṇāṅkako ccevi ṇiki ṇiki । yayātratrane yaikārintāhama chīṃ chāṃ । yacāvaka yaipārūhuba khimurāgho-a me na ṇa ña ṅa । yaikhāśi kheśirarbaba hrauṃ hrīṃ hrāṃ । seraśi yaipādīlaku yaikābjikuśrī । yayādahṛ yailāmatkahṛ tivagabha mona ।। ekādaśākṣarā śikhā viṃśadekona kavacam ।। pañcapraṇava-m-ādyantā yathā vidyā tathā kuru ।।
saṃsphuṭaṃ guruvaktrasthaṃ vilomasthaṃ na sidhyati ।। ccevi ti prathamaṃ padaṃ ṇiki ṇiki dvitīyakam ।। chīṃ chāṃ caiva tṛtīyaṃ syāt hrauṃ hrīṃ hrāṃ rdhvekhośitri caturthakam । hreṃ me na ṇa ña ṅa pañcamaṃ khimurāgho-aśrī ṣaṣṭham ।। yaikābjiku mona hrīṃ saptamam । raphasaha eaṃ kūṭam aiṃ vilomena cāṣṭamam ।।
ādikūṭakrameṇaiva vilomenoddhṛtā iyam ।। guruvaktropadeśena saṃsphuṭaṃ kathitaṃ tava ।। stram-a vvāṇāṅkako ccevi । traṃne nijiteśvavi ṇiki ṇiki caṃvaka keghvila chīṃ chāṃ । yaikhāśi kerintāhama hrauṃ hrīṃ hrāṃ me na ṇa ña ṅa । seraśi rarbaba khimurāgho-aśrī । yaṃdahṛ yaikābjikulamaka mona hrīṃ hsphreṃ aiṃ ।। pañcamaṃ tu padādisthaṃ hṛdayaṃ ca daśākṣaram ।।
dvisaptakaṃ ca kavacaṃ netraṃ saptākṣaraṃ śubham ।। kavacāntaṃ caturvaktraṃ pañcamaṃ tu tadagrataḥ ।। eṣā sā samayā devī kulamārge vyavasthitā ।। kaulabhāṣoditā yā tu sā tu siddhā kulānvaye ।।
yānty anena tu dehena khecaratvaṃ tadāśritāḥ ।। kubjīśaguṇatulyo asau hartā kartā svayaṃ prabhuḥ ।। nirācāreṇa yogena cintayantaḥ kuleśvarīm ।। kupitaḥ pātayec chailān śoṣayej jaladhīśvarān ।।
bhūcarīṇāṃ patitvaṃ ca kṣudrakarmopajīvinām ।। yatra tiṣṭhaty asau deśe tatra vighnaṃ palāyate ।। kālikākhye mahātantre svatantrā sā udaḥrtā ।। sarvasiddhikarī devī sarvakāryaprasādhanī ।।
smaraṇān nāśam āyānti vighnasaṅghāni yāni ca ।। śubhāśubhaṃ vadaty āśu yad bhūtaṃ yad bhaviṣyati ।। aḥ-kha-madhyagataṃ gṛhya jha-pūrveṇa samanvitam ।। bheditaṃ tu ña-pūrveṇa etad varṇadvayaṃ punaḥ ।।
dvitīyena tu sambhinnaṃ ṣaṣṭhaṃ vai bījam uttamam ।। aṣṭamam uddhṛtam bījaṃ navamaṃ bha-ña-madhyagam ।। ma-ṣa-madhyagataṃ gṛhya daśamaṃ kevalaṃ priye ।। ekādaśākṣaraṃ proktam ai-ṭha-madhyagataṃ dadet ।।
e-va-randhragataṃ gṛhya kevalaṃ tridaśaṃ punaḥ ।। caturdaśoddhṛtaṃ bījam a-cha-sandhigataṃ punaḥ ।। pa-dha-madhyagataṃ gṛhya ña-pūrveṇa tu bheditam ।। la-ṭha-madhyāsanāsīnaṃ jha-pūrveṇa tu bheditam ।।
va-ma-madhyagatoddhṛtya ṭa-ṇa-madhyāsane sthitam ।। vahniyuktaṃ mahāprāṇam aṃ-pūrveṇa tu bheditam ।। viṃśamaṃ nyūnam ekena uddhṛtaṃ bījam uttamam ।। kha-pūrvavarṇam uddhṛtya tha-pūrvāsanasaṃsthitam ।।
ṝ-pūrvāsanam ārūḍhaṃ dvāviṃśatim udāhṛtam ।। viṃśatritayam ākhyātaṃ ya-ja-madhyagataṃ punaḥ ।। ga-pūrvaṃ tu samuddhṛtya caturthasvarasaṃyutam ।। ai-pūrveṇa tu sambhinnaṃ ṣaḍviṃśakam udāhṛtam ।।
saptāviṃśatimaṃ bhadre ā-sa-madhyagataṃ punaḥ ।। punar evaṃ daded devi triṃśatyūnaṃ sabindukam ।। dha-ha-randhragataṃ devi vāyvāsanasamanvitam ।। tha-ṇa-madhyāsanārūḍhaṃ pañcamasvarayojitam ।।
trayastriṃśa samuddiṣṭaṃ ṇa-tha-madhyagataṃ punaḥ ।। sa-ta-randhragataṃ bījaṃ kevalaṃ sṛṣṭisaṃyutam ।। yojitavyā mahāvidyā kālikā siddhikāṅkṣiṇā ।। na deyā duṣṭabuddhīnāṃ devīdūtyā mahābalā ।।
padmāsanasthito yogī samakāya ṛjuḥśiraḥ ।। hṛdaye yaḥ sthito granthis tasya nābhau kṣipen manaḥ ।। daṇḍākāraṃ nayet'tāvad yāvad brahmabilāntagam ।। karābhyāṃ caiva tarjanyāṃ pīḍayeta punaḥ punaḥ ।।
ākramed guhyacakraṃ tu karaṇaṃ cordhvamūlakam ।। aṅgaṣaṭkaṃ śṛṇuṣvedaṃ kubjikāyāḥ kuleśvari ।। navalakṣakṛte jāpye rājikālavaṇe hute ।। sāmānyajapahomena sadyaḥsampadadāyinaḥ ।।
śiro [']dhiṣṭhitayogena bhūtavetālarākṣasān ।। kurute vividhāścaryaṃ phalapuṣpādikarṣaṇam ।। sākinīkulasāmānyaḥ pāśacchedaṃ paśugraham ।। asiddhasya tu karmāṇi karmayogād vadāmy aham ।।
śiroruhasamutpannā caṇḍālī juṣṭapūrvikā ।। paṭhanād eva saṃsiddhā japahomavivarjitā ।। śiraso vaśagā dūtī tadājñā nigrahātmikā ।। oṃ hāsvā ṭpha hūṃ sagra yaramā kaṃmu-a capa madha hada naha ṇiridhāṅgaṭvākhalapāka ṇikṣabhasamāṃradhiru līṇḍācāṣṭaju tivagabha mona oṃ ।।
sampūjya yoginīṣaṭkaṃ rāmaṇīśirasānvitam ।। ṣaḍasrapuramadhyasthaṃ rakāraṃ tu adhordhvataḥ ।। ṣaṭprakāraṃ pradātavyaṃ jvālāsañchannalāñchitam ।। likhitavyaṃ sakruddhena viṣonmattarasena ca ।।
likhitvā tāpayet paścāj jvaro bhavati dāruṇaḥ ।। pūrvadravyair likhitvā tu nāma tasya gale kṣipet ।। tathā saṃsthāpayed bhūmau kapālaṃ mantravit sudhīḥ ।। paścād dhomaṃ prakurvīta ugradravyaiḥ samāhitaḥ ।।
rājikālavaṇenaiva nimbapattrais trisaptakam ।। paścād dhyānaṃ prakurvīta kṛṣṇavarṇaṃ sudāruṇam ।। rakāraṃ tu lalāṭasthaṃ japen mantraṃ punaḥ punaḥ ।। evaṃ vai bhavate kālo yadi sākṣāt sacīpatiḥ ।।
caṇḍālīti prayogo ayaṃ gopitavyaṃ prayatnataḥ ।। teṣv amoghinī cāṇḍālī yojayet paramārthataḥ ।। ato'rthaṃ gopayed devi siddhājñāmoghacaṇḍikā ।। sarvaṃ svacchandadeveśī kariṣyati śikho[j]jvalā ।।
kathaṃ devyāḥ śikhāsaṃsthā svacchandaḥ katirūpadhṛk ।। adhunāśrotum icchāmi sārāt sārataraṃ vibho ।। arcanaṃ caiva saṅkṣepād grahamardakaraṃ yathā ।। jvaraduṣṭaviṣādīnāṃ sarvaduḥkhavimardanam ।।
dharmakāmārthasaṃsiddham arthamokṣaprasādhanam ।। divyādivyeṣu kāryeṣu nāgakāryeṣu bhairava ।। saṅkṣepārcanakarma ca saṃsiddhaṃ bhogasādhanam ।। smaraṇāt kevalo mantraḥ sukham utpādayed yathā ।।
śikhā guṇakalā yasya svacchandasyāmitadyuteḥ ।। sārāt sārataraṃ devi satyaṃ satyaṃ na cānyathā ।। śamanaṃ sarvaduḥkhānāṃ vyādhīnāṃ ca nikṛntanam ।। kālanirṇāśanaṃ devi jarāsiṃham udāhṛtam ।।
āśāḥ saṃśodhayitvā tu devyā nyāsaṃ hi pūrvavat ।। svasthānanyāsavinyāsaṃ pūrvavac ca yathāsthitam ।। ṣaḍaṅgayajanād vātha nirācāreṇa sidhyati ।। mahāmudreti vikhyātā nākhyātā kasyacin mayā ।।
mahāyogī mahāsiddhaḥ sarvalokadharaḥ prabhuḥ ।। karṇikopari dīpyantaṃ prajvalantaṃ mahaujasam ।। aṣṭapattrāsanāsīnaṃ dvātriṃśārcibhir āvṛtam ।। daśabāhuṃ mahāghoraṃ caturvaktraṃ sulālasam ।।
kapālaṃ caiva khaṭvāṅgam anyat paraśuśūladhṛk ।। gajacarmadharau cobhau hastau tu parikīrtitau ।। bhakṣantaṃ cintayed vyādhiṃ viśveśvarakujeśvaram ।। bhedayantīṃ triśūlena chedayantīṃ mahāsinā ।।
tasyopari tam aikāram īśatattvāvadhisthitam ।। svakīyāṅgasamudbhūtam ekavīrāṅgapañcakam ।। śikhāṃ śikhātmakāṃ rakṣe tanutrāṇaṃ tu vāyave ।। juṣṭacaṇḍeśvaraṃ kṣetre pūjādau vighnarāṭ kule ।।
dhūpacandananaivedyaṃ trayāṇāṃ prathamaṃ dadet ।। nirācārapadasthānāṃ kṣetracaṇḍīśavighnarāṭ ।। paścāt kramasya kubjīśe ataḥ śāṭhyaṃ na kārayet ।। śikhāsvacchandadeveśaṃ yāmalaṃ tu catuṣkalam ।।
yogamārgāvalambānāṃ śrīsiddhākhyaṃ catuṣkalam ।। tato japec chikhānātham aghoraṃ parameśvaram ।। siddhārthayogayuktānām aiṃpādādyantayojitam ।। sahasraṃ vā śataṃ vātha pañcāśat pañcaviṃśa vā ।।
ghṛtasaktvā ca madhunā sarvaduḥkhapramardakam ।। sahasreṇa mahābhūtiḥ śatena vyādhināśanam ।। sarvaduḥkhavinirmuktaṃ japapūjāsamanvitam ।। ṣaṇmāsāj jāyate siddhiḥ sākṣāt paśyati bhairavīm ।।
sahasreṇa jvaraṃ yāti chāgasya piśitair hutaiḥ ।। sidhyate māṃsahomena kṣaudrājyadadhisaṃyutam ।। prīyate tu śikhādevaḥ svacchando ghorarūpadhṛk ।। ṣaṇmāsāt tu ghṛtaṃ hutvā sarvavyādhivināśanam ।।
kuṣṭhasyaiva sadā homāt triyuktais taṇḍulaiḥ priye ।। tilair homaṃ prakurvīta dadhimadhvājyasaṃyutam ।। ghṛtakevalahomena sarvavyādhinikṛntanam ।। dharmakāmārthamokṣāṇāṃ caturvargaphalodayam ।।
sarvavyādhiharaṃ dhyānaṃ paraṃ puṣṭivivardhanam ।। pūrvaṃ nyasya ca mantreśaṃ nāḍīvarṇais tathākṣaraiḥ ।। nyāsaṃ kṛtvā śarīre tu mantrarājam anusmaret ।। adhyuṣṭamātrād uttīrṇaṃ jñātvā mantram anusmaret ।।
madhyamāditrimadhyasthaṃ piṇḍādes tu trimadhyagam ।। trināḍīpiṇḍasambhūtaṃ mudrayā cordhvadīpitam ।। trimūrtiguṇasambhūtaṃ tenāsau tridaśeśvaraḥ ।। tripathena vinā bhadre bhrājate yonimaṇḍalam ।।
uttamottamamadhyasthā kanyasāntavyavasthitā ।। trayāṇām api saṃyogān niṣpadyeta bhagālayam ।। a-u-ma-kārasaṃyuktaṃ praṇavedaṃ kriyātmakam ।। ete te praṇavāḥ pañca kriyākāraṇagocare ।।
pañcapraṇava-m-ādyantaṃ tatordhve tu śikhāśivam ।। atra devi sphuṭaṃ tubhyaṃ bhrāntaṃ cātra jagattrayam ।। sudurlabhaḥ prayogo ayaṃ guruvaktrāt tu labhyate ।। utpattipralayaṃ jñātvā tato mantram anusmaret ।।
uccaret tu layāntasthaṃ tarjanyāgre vyavasthitam ।। yā nāḍī sā bhaved varṇas tayā nāḍyā tu veṣṭayet ।। tasya madhye svayaṃ sthitvā viśvo aham iti cintayet ।। bhairavo aham iti devi cintayitvā tu sādhakaḥ ।।
ādyakṣaraṃ japen mantraṃ punar ādyaṃ niyojayet ।। arcanaṃ havanaṃ dhyānaṃ japam ekāntarūpiṇam ।। tato dhyānaṃ prakurvīta viśuddhenāntarātmanā ।। nādena tu gatiṃ kuryāt svacchandagatibhāvitaḥ ।।
setumadhyena gamanaṃ kuñcikodghāṭayed bilam ।। aṣṭākapāla ghorīśaṃ tryakṣaraṃ samanusmaret ।। manasā smṛtamātreṇa khecaratvaṃ prajāyate ।। śeṣaṣaṭkaṃ tu yad devi tadaṅgāny asya kalpayet ।।
ākāśādiprasiddhyarthaṃ siddhir anyāsu kā kathā ।। tiṣṭhan jāgran svapan gacchan bhuñjāno maithune rataḥ ।। sāmānyasmaraṇād eva vyādhibhir nābhibhūyate ।। ataḥ kiṃ bahunoktena siṃhasyaiva yathā mṛgāḥ ।।
japena sādhayet sarvaṃ vratastho yas tu sādhakaḥ ।। aviditvā vidhānena kiñcit kāryaṃ na sādhayet ।। tasmāt padārthanavakaṃ jñātavyaṃ tu kujeśvari ।। kṣetraṃ vratāni mantrāś ca akṣasūtraṃ japaṃ tathā ।।
mukhahīnā na sidhyanti agnihotravivarjitāḥ ।। aghoraṃ kālam ity uktam aghoraṃ viṣṇur ucyate ।। bahurūpadharo hy agniḥ pracaṇḍaḥ kāla-m-antagaḥ ।। īśvaraḥ sa paro nityam asmāt parataro na hi ।।
dāridrasiṃho aghorīśo vyādhisiṃhaḥ kuleśvari ।। sarvatīrthābhiṣekaś ca saptajaptena jāyate ।। dīkṣānirvāṇakārī syāt trisaptaparivartanāt ।। daśāvartād guropekṣī smaraṇād eva mucyate ।।
śatena caiva triṣkālyaṃ varṣāt siddhir yathepsitā ।। dakṣiṇāsyo mahādevi sahasreṇa nipātayet ।। veṣṭantaṃ mātṛbhiḥ sainyaṃ bhakṣa bhakṣeti bhāṣayet ।। duḥsvapne dviguṇaṃ jāpyaṃ vraṇe caiva caturguṇam ।।
dine dine śataṃ japtvā vibhūtir vardhate a cirāt ।। vaśībhavati rājānaṃ śatajāpyena dhīmatā ।। dine dine sahasreṇa nāsti tad yan na sādhayet ।। yat kiñcid vihitaṃ citte saptāhāt sādhayiṣyati ।।
sa tu bhojanakāle tu pātre sañcintya sādhakaḥ ।। sampūrṇacandramadhyastham adhordhvasampuṭīkṛtam ।। yad icchet sādhakaḥ siddhiṃ hṛdi kṛtvā kujeśvaram ।। tatpraviṣṭaṃ vicinteta antyād antaṃ parāparam ।।
parasparaṃ tu sañcintya yāvad brahmabilaṃ gataḥ ।। so aṣṭākapālo vijñeyas tasyākāśaṃ tu tac chiraḥ ।। tasmāt sañjāyate sṛṣṭiḥ sā tu sṛṣṭir hṛdi sthitā ।। caṇḍā ghaṇṭā mahānāsā sumukhī durmukhī balā ।।
jayā ca vijayā caiva ajitā cāparājitā ।। sehārī jātahārī ca daṃṣṭrālī śuṣkarevatī ।। bhadrakālī subhadrā ca bhadrabhīmā subhadrikā ।। puṣpair nānāvidhair devi nānālaṅkārakādibhiḥ ।।
tenāpyāyitadehas tu tatkṣaṇād virajo bhavet ।। sampūrṇamaṇḍalaṃ dhyātvā aghoraṃ nāma nāmataḥ ।। sa eva candrarūpī syāt karṇikāyāṃ vicintayet ।। ṣaṭpadārthayuto devi navakena prasidhyati ।।
sa eva kālo vijñeyaḥ sarvabhakṣo hutāśanaḥ ।। sā śaktir nirmalā kubji kālo vai yena bhakṣitaḥ ।। sa ca turyapadaṃ prāpya unmanatvaṃ hi tat padam ।। nirvāṇaṃ tu paraṃ vindyāt sa kubjīśaḥ prakīrtitaḥ ।।
tatra śaktiṃ sadā kuryāt tatrāsaktaḥ sadā bhavet ।। na kālasya vaśaṃ gacchen na jarā na ca duḥkhitaḥ ।। hṛnnādaṃ manasotthāpya vrajen nirvāṇajaṃ padam ।। tadutthaṃ bhāratīmūle kṛtvāsau amṛtam aśnute ।।
anangadhenavīṃ dugdh[ v ]ā tattvaṃ vyāpyeśvareṇa tu ।। yo agnir jvalati cāpena ekas tiṣṭhati pañcadhā ।। tasyaiva yaḥ śikhāṃ vetti āhitāgniḥ sa ucyate ।। mukheṣu ca mukhaṃ devi trailokye api pragīyate ।।
śucir agnir bhaved devo bahurūpaḥ kujeśvari ।। adhastāt setumārgasya tiṣṭhate tu kujeśvaraḥ ।। vidyārājeti vikhyāto mantrarājeti kathyate ।। brahmaviṣṇvīśvarādyeṣu patir devi pracakṣyate ।।
hṛdayaṃ sarvamantrāṇāṃ paramaṃ parikīrtitam ।। grahayantreṣu sarveṣu vyādhiteṣu kuleśvari ।। tasmād ārādhya yatnena duḥkhasiṃhaḥ prakīrtitaḥ ।। devāsuramanuṣyānāṃ tattvarūpo maheśvari ।।
niṣkalāt sakalaṃ yāti sakalān niṣkalaṃ padam ।। sa bhairavaḥ śivo bhāti sarvajñaḥ sarvajantuṣu ।। vinā tena varārohe nāsti nāstīti kathyate ।। sarvadevamayo devi kathaṃ bhaktyā na sidhyati ।।
akṣayān labhate lokān muktisthānaṃ gamiṣyati ।। aho mantrasya māhātmyaṃ japyamānasya nityaśaḥ ।। sādhakāya prayacchanti trailokyajñānam uttamam ।। sarvabhūtā vaśaṃ yānti grahāś caiva viśeṣataḥ ।।
na tasya tiṣṭhate gātre viṣaṃ sthāvarajaṅgamam ।। garajaṃ yogajaṃ doṣaṃ pralayaṃ yānti dūrataḥ ।। ye kariṣyanti ripavaḥ striyo vā puruṣasya vā ।। smaraṇād devadevasya indraṃ yāti narottamaḥ ।।
duṣṭāś ca pralayaṃ yānti siṃhasyaiva yathā mṛgāḥ ।। jarā mṛtyuś ca dāridryaṃ vyādhayo vividhāḥ priye ।। japyate yeṣu rāṣṭreṣu deśe vā surasundari ।। ekenāpi suputreṇa ghoradevāṅgapūjanāt ।।
paśavaś ca na naśyanti sadā vardhati gokulam ।। jvararogādibhis tasya kuṭumbaṃ naiva pīḍyate ।। dhāraṇīyaṃ sadā gātre yathāvat pravadāmy aham ।। kuṅkumena likhed devi rocanāyāthavā punaḥ ।।
mantreṇa chāditaṃ nāma aṅkusena tu rakṣitam ।। yāṣṭaṃ ṣaṣṭhasamāyuktaṃ bindunādāṅkitaṃ priye ।। sarvaṃ kṣasthaṃ paraṃ mantraṃ sarvarakṣākaraṃ param ।। sāntā pūrvaṃ tu kartavyā tataḥ kṣasthāṃ tu kārayet ।।
ṣaṣṭhasvarayutaṃ devi amaratvaṃ prayacchati ।। tasya vakṣyāmi suśroṇi guṇān nānāvidhān śṛṇu ।। na bhayaṃ vidyate tasya dharaṇad ajarāmaraḥ ।। avaniṃ vicaret sarvāṃ bhairavas tu yathā hi saḥ ।।
duṣṭāś ca pralayaṃ yānti vyādhayo vidravanti ca ।। na bhayaṃ vidyate tasya saṅgrāme ca sadā jayaḥ ।। nāsau lipyati pāpena paṅkasthaṃ kamalaṃ yathā ।। yogeśvarādimunibhiḥ sarvadevair namaskṛtā ।।
jvalanto dṛśyate bhūtair yathā rudro makhāntakṛt ।। mahāhave mahādevi duṣṭasiṃhagajeṣu ca ।। śatrunāśe ca gonāśe viṣaśaṅkāgataṃ ca yat ।। śākinyo vaśagās tasya duṣṭavetālarākṣasāh ।।
guḍikaiṣā samākhyātā trilohapariveṣṭitā ।। sarvāvasthagato vāpi muktiṃ yāti surādhipe ।। mayāpi dhāritā hy eṣā brahmaṇāpi tataḥ punaḥ ।। agnivāyukubereṇa yamena varuṇena ca ।।
dadhīcinā ca śukreṇa durvāsenāpi dhīmatā ।। tatas tv anyaiś ca rājānair balibhir nahuṣādibhiḥ ।। prajāvaśyārthibhiś caiva guḍikā kaṇṭhadhāritā ।। piṇḍaṃ tu prathamaṃ mantryam aghoreṇa susaṃskṛtam ।।
diśo abhimantrya gaccheta vāmaṃ cāgrapadaṃ nyaset ।। bhuñjāne śayane caiva candramadhye sadā sthitaḥ ।। nāghorasadṛśo mantro mantrā yasmād vinirgatāḥ ।। sa eva nādasaṃlīno yāvad brahmabilaṃ gataḥ ।।
svacchandasahitaṃ devaṃ varṇāntapariveṣṭitam ।। grāhyagrāhavimardaś ca triśūlaṃ vaḍavāmukham ।। āyuṣo jñānam utkrāntir aghorasya vaśe sthitaḥ ।। satyaṃ satyaṃ punaḥ satyaṃ bhūyaḥ satyaṃ punaḥ punaḥ ।।
jarāmṛtyuharaṃ devi vidyārājeti kīrtitam ।। utpattisthitikartāraṃ yatra sarve layaṃ gatāḥ ।। devādhidevaṃ paramaṃ yat tat kāraṇam avyayam ।। brahmaviṣṇusurādīnām utpattipralayāntikam ।।
aghoraṃ ghorarūpeti aghorīśa iti smṛtaḥ ।। yena saṃrakṣayet sarvaṃ kruddhaḥ śatrūn nipātayet ।। kālavat kulasiddho asau tanutrāṇāvalambakaḥ ।। māyārūpadharo mantrī māhendraguṇaśālinaḥ ।।
kavacaṃ tu samākhyātam asiddhabhedakṛd bhavet ।। yasyā lekhanamātreṇa prasrāvo aṅghritalaṃ bhavet ।। āṭṭi vasaṃ viha pūrvasa aṭṭi masi ālitto u ।। guruvaktrād vilomena tarjanyagreṣu siddhidā ।।
netrasiddho mahāyogī lokālokaṃ carācaram ।। kruddhaḥ saṃśoṣayet sarvaṃ sāgarāṃś ca nadānadīn ।। nirācārapadastho asau tattvastho japate yadi ।। sadyaḥsiddhā mahādevi sadyaḥpratyayakārikā ।।
hāsvā yairīśvaṇḍemucā kterahāma ktera ktera oṃ ।। tithisaṅkhyākalair yuktā kulabhāṣāsurakṣitā ।। gandhadhūpapayaḥpānaṃ śucau sthāne nayet tu te ।। bhāvanāntānusāreṇa mardayed dārikānanām ।।
svastikena tu kumbhordhvaṃ sitavastrāvaguṇṭhitam ।। tṛptāḥ santaḥ prapaśyanti dārikānanamadhyataḥ ।। bhūtabhavyārthanirdeśaṃ tat pasyati tadodare ।। kālavelāvinirmuktā sādhitā sati sarvadā ।।
hṛdādau kramaśo vṛddhyā saṅkruddhaḥ saṃharet khilam ।। tan na vastvantaraṃ kiñcid yad anena na sidhyati ।। guhyakālīti nāmena sarvāyudhavimardanī ।। chedanī paramantrāṇāṃ yantramantrāpavādinām ।।
tasya yaḥ kurute kiñcit tasyaiva tu punar bhavet ।। sādhakendrasya yaḥ kaścit tasya pratyaṅgirā bhavet ।। cintayanto niśābhāge śatror yuddhaṃ parasparam ।। devyāḥ śastrasya dhāreṇa amoghotkaṭavarcasā ।।
amoghā śakti vikhyātā saṃvartāṅgasamudbhavā ।। hāsvā yaikābjikuhyagu ṭpha hūṃ hreṃ hūṃ hrīṃ hreṃ lirākaṣṭrādaṃ naha naha rvānsa tān tiṣyarika taṃpirākā taṃkṛ naye kaṃdigāyoprarṇacūntratantramantrayavāndraparvosa mama ṭpha hūṃ kebjikuhyagu oṃ ।। khādakāstreti vikhyātā sarvārthaguṇarūpadhṛk ।। guhyakālīti nāmena sapādalakṣapūrvakam ।।
kubjikāstrasya māhātmyaṃ kulālītantranirgatam ।। vilomavihitaṃ sarvaṃ khādakāstre apy ayaṃ vidhiḥ ।। māṃsāhārasvarūpasya parivartaṃ karoti ca ।। jāyate nārasiṃhatvaṃ yad dhṛtaṃ viṣṇunā purā ।।
tena taṃ nārasiṃhatvaṃ tasya siddhaṃ sudāruṇam ।। māhātmyaṃ gopitaṃ hy asyāḥ siddhair bhṛgupuraḥsaraiḥ ।। siddhavidyāmahaughaiṣā āśusiddhā sugopitā ।। gopitā anyatantreṣu pratyakṣā kubjikāmate ।।
devyā hṛdayamāhātmyaṃ nityātantram aśeṣakam ।। tena nityā samākhyātā svādhiṣṭhānaṃ samāśritā ।। siddhayogeśvarī nāma raudraśaktir mahojjvalā ।। siddhayogeśvarītantre asyāḥ kīrtir anekadhā ।।
maṇibhedāntarālena svacchandādyaṃ vinirmitam ।। maṇibhedaṃ pūrayantī svacchandārthaprabodhikā ।। svacchandāghorarūpasya tasyedaṃ tantram uttamam ।। viśuddhibhāvanāsīnaṃ dūtyanekasusaṅkulam ।।
sammohanaṃ tu tenedaṃ māhātmyaṃ tatra tasya vai ।। ājñādhāragataṃ hy etat sāmarthyānekasaṅkulam ।। asyāṅgasya tu māhātmyaṃ jyotiṣeśvarasāgare ।। tasya vyāvarṇitaṃ pūrvaṃ tantraṃ svābhāvalakṣaṇam ।।
paramāstraprayogena sarvaṃ tatra na saṃśayaḥ ।। śūladaṇḍāsanasthaṃ tu karṇabhūṣaṇavāmakam ।। etad devyāstraparamaṃ nāpuṇyo labhate sphuṭam ।। dīpamālābhir uddyotaṃ kṛtvā dhūpādhivāsitam ।।
uttamādhamamadhyasya karmasevānusārataḥ ।। śiṣyahaste tu taṃ dattvā idaṃ kūṭaṃ tu yojayet ।। dhāraṇād iva saṃyātaṃ yadā patati mastake ।। dagdhapāpaḥ prajāyeta nātra kāryavicāraṇāt ।।
bhaktāya śraddadhānāya gurubhaktāya sundari ।। tadā tu sādhayet karma yad uktaṃ karmasantatau ।। ṭpha hūṃ yataghāvi yataghā mava haka ṭacapra ṭaca parūnuta rataragho rasphupra hrauṃ hrīṃ hrāṃ ।। ṣaḍaṅgaṃ ṣaṭprakāraṃ ca ṣaḍyoginyaḥ ṣaḍadhvaram ।।
sa jānāti varārohe samastāmnāyapaddhatim ।। śrutvā savismayaṃ vākyam ānandapraṇayānvitam ।। uvācedaṃ punaḥ kubjī ṣaḍadhvaṃ vada me prabho ।। saṅkṣepāt kathayiṣyāmi śeṣānyat purataḥ punaḥ ।।
ājñātaḥ sampravarteta ṣaḍadhvedaṃ kulānvaye ।। śāktaṃ varṇāḥ samākhyātā māntraṃ dvādaśa kīrtitāḥ ।। ājñānalavatī dīkṣā mantrāṇāṃ sādhane hitā ।। sā ca tattvavatāṃ caiva tattvaṃ vai śāmbhavam padam ।।
jñānamārgaprasiddhyarthaṃ dīkṣā vedhavatī śubhā ।। sarvāsām eva dīkṣānāṃ cottamā parikīrtitā ।। śāmbhavājñābhimānena lobhamohaḥ prakīrtitaḥ ।। ājñātaḥ sampravarteta kiṃ tu bhūtavatī bhavet ।।
pṛthivyādīni bhūtāni cāviśanti ca yasya vai ।। śabdaḥ sparśas tathā rūpaṃ raso gandhaś ca bhāvajam ।। vācā pāṇis tathā pādaṃ pāyūpasthaṃ tu māntrajam ।। puruṣādinivṛt[t]yantam unmanatvaṃ parāntikam ।।
etat te śāmbhavaṃ jñānaṃ bhuvanādyaṃ mahāhradam ।। kathitaṃ tu yathā nātha tathā tatpratyayaṃ vada ।। anyathā tat kathaṃ tasya bhrāntijñānaṃ vinaśyati ।। anibaddharavonmādī sasaṃjño bhūtavad yathā ।।
yāni cihnāni jāyante bhāvaviddhasya bhāvini ।। ārādhya smaraṇād evaṃ sampadyante svabhāvadhṛk ।। paśyate vibhramāpannaḥ śaktivedhopalakṣayet ।। mantrāveśasya cihnedaṃ kathitaṃ tava śobhane ।।
anādhītāni śāstrāṇi granthataś cārthataḥ sudhīḥ ।। raudraśaktisamāveśāt sarvam eva prapadyate ।। śāmbhavena tu vedhena sarvāṇy etāni suvrate ।। yena viddhasya loke asmin sarvajñatvaṃ prapadyate ।।
tadā sampadyate tasya śāmbhavaṃ guṇadāyakam ।। tadā sampadyate tasya śāmbhavaṃ kubjike tanau ।। na me samāno bhuvanāntarāle viśuddhabhāvo bhavate hy akāle ।। viśuddhatanujo hy evaṃ dehenānena cotpatet ।।
viṣonmūrchāgatas tv evaṃ tiṣṭhate bhūtakumbhavat ।। tatkṣaṇād viṣayān mucyej jīrṇakañcur yathoragaḥ ।। śāmbhavena tu viddhasya cihnedaṃ sampravartate ।। krameṇa śāmbhavas teṣāṃ viśuddhatvaṃ yathā yathā ।।
bhūtāntaśaktimantrādau tathedaṃ sampracakṣyate ।। pūrvaṃ śāmbhavaviddhasya bhūtādyaṃ sampravartate ।। pratyaye sati sañjāte kathaṃ tan mokṣalakṣaṇam ।। viṣayeṣu na mucyeta siddhabhāvaṃ na gacchati ।।
viṣayojjhita-ātmā vai dehenānena cotpatet ।। sa kathaṃ svārthanirmukto viṣayeṣu virajyate ।। nāyakaiḥ so abhibhūyeta na sidhyaty adhikārakṛt ।। kasmāt sāmarthyahetvarthaṃ yāvan notpādayed guṇān ।।
evaṃ sampādayet sarvaṃ sāmarthyaṃ tu guroḥ kule ।। ye na kopavaśād ājñāṃ dāsyanti gamanaṃ prati ।। tasya pīṭhādhipāḥ pālāś cābhibhūyanty anekadhā ।। tadādhikāraḥ kartavyo yasyājñā tasya tatpade ।।
navapañcavidhaṃ dravyaṃ pūjārthe sampradarśitam ।। darpaṇodarabhūbhāge vastre vātha suśobhane ।। caturviṃśa ṣoḍaśaivam aṣṭau caiva tripaṅktiṣu ।। trihastaṃ maṇḍalaṃ kuryād ūrdhvādau pūrvapaścimam ।।
pūjayitvā vidhānena dravyaiḥ pañcanavādibhiḥ ।। supraṇītaṃ subhaktaṃ ca ājñāguṇavidhāyinam ।। yasmin mārge patet puṣpaṃ tan nāma tasya dāpayet ।। akārādikṣakārāntaṃ pañcāśaguṇalakṣitam ।।
śrīkaṇṭhānantasūkṣmeśaṃ trimūrtir amaro arghinaḥ ।। jhaṇṭīśo bhauktikaś caiva sadyojātas tv anugrahī ।। prathamādau sthitā hy ete upariṣṭād vilakṣayet ।। kūrmaś caivaikanetraś ca caturāsyo avasānugaḥ ।।
ajeśaḥ śarma somaś ca lāṅgulīśo atha dārukaḥ ।। dhātrīśaś ca tathā mīno meṣo lohita-m-eva ca ।। mahākālaś ca vālākhyo bhujaṅgākhyaḥ pinākinaḥ ।। bhṛguś caivāntime cakre aṣṭau tāṃś ca prapūjayet ।।
tayor madhyagatāṃ devīṃ kubjikāṃ parameśvarīm ।। yathā siddhās tathā devyāḥ saṃhāryādi prapūjayet ।। ṣaḍāre ḍādiṣaṭkaṃ tu krameṇaiva prapūjayet ।। pañcadravyabhṛtaṃ pātraṃ tadagre sanniveśayet ।।
mukhena vātha kartavyaṃ yasyopari subhāvanā ।। adhikārapadaṃ sarvaṃ mokṣitaṃ te prasādataḥ ।। śāsanaṃ bhūṣayen nityaṃ guptācāravidhau sthitaḥ ।। yena liṅgena yasyedaṃ talliṅgaṃ na parityajet ।।
gartānadyopacāreṇa tathā sarvaṃ kulānvaye ।। kasmāt pratyakṣarūpeṇa tatrājñā vartate yataḥ ।। kulaṃ tad eva vijñeyaṃ sarvānugrahakārakam ।। mātaṅgamlecchajātyutthaṃ bauddhasāṅkhyadigambaram ।।
yāsyanti paramaṃ śaivaṃ śaivo yāti na kutracit ।। sarvajñamārgavihitaṃ sarvācāraprapālakam ।। tattvādvaitena mārgeṇa sarvathā yatra saṃsthitaḥ ।। gopayed guptaliṅgāni tatpraviṣṭāni sarvathā ।।
liṅgino vā dvijanmā vā ājñārthī tu na vañcayet ।। anyathā sthitibhaṅgaḥ syān naśyate śāsanaṃ priye ।। kasmād bhraṣṭakriyā teṣāṃ na mokṣo naiva sādhanam ।। kaulikācāranirmuktāḥ śvānavad vicaranti te ।।
viṣaṃ bhakṣanti te mūḍhā yathājñāmantravarjitāḥ ।। tathāpi saṃvṛtācārāḥ pālayanti kulasthitim ।। viṣayastho apahāsitvaṃ nirācāreṇa yāty asau ।। tatra yogigurūṇāṃ ca pūjyate caraṇāmbujam ।।
sāmarthyena vinā caryā nirācārātmikā bhavet ।। ṣaṭprakāravidhānena nirgatācārarūpiṇam ।। virajo rañjitātmā vai nirācāro bhavet tu saḥ ।। anyad yat te manasthaṃ tu tat pṛccha vadato mama ।।
dhyānadhāraṇayogaiś ca idānīṃ kathaya sphuṭam ।। adhunā śrotum icchāmi ṣaṭpadārthavinirṇayam ।। gopitaṃ sarvadevānāṃ tathā te kathayāmy aham ।। divyājñāyāḥ kramo jātaḥ pāramparyaughasantatiḥ ।।
adhunā kathayiṣyāmi navadhā nirṇayo yathā ।। rūpātītādiyogena pareccheyaṃ caturvidhā ।। padaṃ jālandharākhyaṃ tu piṇḍam oḍraṃ prakīrtitam ।। akuleśvaradevasya sambandhaḥ prathamaḥ smṛtaḥ ।।
tato nādo nirodhaś ca ardhacandram anukramāt ।। sā yoniḥ paramā jñeyā kriyādhvānamahodadhiḥ ।। akāras tu samākhyātaḥ ṣaṭpadārthavibhedakaḥ ।। ṣaḍvidhādhvānayogena sṛjate saṃharanti ca ।।
kurute vividhāṃ sṛṣṭiṃ yena tat kathyate a dhunā ।। haṃsaḥ samīraṇāntasthaḥ sa ca nāḍīpathe sthitaḥ ।। etat ṣaṭkaṃ samākhyātaṃ kulamārgaprabodhakam ।। parāc ca śāmbhavaṃ jñānaṃ vijñānānekasaṅkulam ।।
maṇipūraka śabdasthaṃ daśapañcāvatārakam ।। śabdasūtreṇa yenaitāḥ pañcāśa maṇayo mahān ।। asyādhāraṃ tu vijñeyaṃ karṇakubjaṃ mahāpuram ।। maṇipūrakamālāyāṃ granthir jātā caturvidhā ।।
māyāyantrodare cānyā puṃsāṃ sṛṣṭir anāhatā ।। ciṇīti prathamaṃ śabdaṃ ciñcinī tu dvitīyakam ।। pañcamaṃ tantrinirghoṣaṃ ṣaṣṭhaṃ vaṃśaravas tathā ।। navamaṃ dāghanirghoṣaṃ daśamaṃ dundubhisvanaḥ ।।
hananena vinā yena vyāhared daśadhā ravam ।। daśadhā ravate-d-evam aṣṭapattroparisthitam ।। pramāṇapadayogena kṣobhayitvā navān bahūn ।। śatakoṭisuvistīrṇaṃ bhuvanānekasaṅkulam ।।
catuṣkalasamopetaṃ śivaśaktisamanvitam ।। ṣaṭpadārthavibhāgo ayaṃ durlabhaḥ prakaṭīkṛtaḥ ।। kulākulam idaṃ ṣaṭkam uttaraṃ te prakāśitam ।। maṇipūrakadevasya tat tejo bhāsvaras tu yaḥ ।।
sṛṣṭimārgakramāyātaṃ śivaśakteḥ kulākulam ।। gudam ādhāram ity uktaṃ svādhiṣṭhānaṃ tu liṅgajam ।। viśuddhiḥ kaṇṭhadeśe tu ājñā netradvayāntare ।। maṇipūraka vijñeyaṃ bhedair dvādaśabhiḥ sthitam ।।
catuṣkalaṃ tu ādhāram ājñābhedadvayaṃ viduḥ ।। ācacakṣva prayatnena yena bhrāntir vinaśyati ।। eṣa sāṅketiko hy arthaḥ kathyamānaṃ na budhyasi ।। icchāśaktisamāyuktam uttaraṃ te prakāśitam ।।
kriyāśaktir adhobhāge saṃyogāt pratyayāyate ।। kurute vividhāṃ sṛṣṭim anekākārarūpiṇīm ।। kriyātattvasya mārgo ayaṃ parecchādhvaṃ tu kevalam ।। kṣobhitaṃ tena cātmānaṃ punaḥ ṣoḍaśadhā kṛtam ।।
catustriṃśatibhedena tasmān anekavidhākṛtiḥ ।। lakṣyate yena suśroṇi tac chṛṇuṣva yathārthataḥ ।। kvacin markaṭijālābhaṃ mṛgatṛṣṇeva cāpalam ।। viśuddhatanudevasya ādyabhedaṃ catuṣṭayam ।।
tasmāt pīṭhacatuṣkaṃ tu sañjātaṃ tu kulākulam ।। madhyadeśe tu randhrasthaṃ śrīmadoḍrakuleśvaram ।। vanopavanasaṃyuktaṃ hemaprākāramaṇḍitam ।। sarvabījasamākīrṇaṃ caturasraṃ samantataḥ ।।
tatrādhipatyayogena pīṭhapīṭheśvarīyutam ।। ardhacandra purākāraṃ sari tsarasamākulam ।। vīcītaraṅgakallolais taṭāsphālanabhīṣaṇaiḥ ।। himacandraśilābhiś ca samantān nicitaṃ tu tam ।।
anekaguṇasañchannam anekāścaryasaṅkulam ।। śyāmavarṇaṃ sutejāḍhyaṃ pāśahastaṃ sulocanam ।। kailāsadakṣiṇe śṛṅge anekaguṇasaṅkulam ।। kailāsasyottare śṛṅge anekārcisamākulam ।।
piṅgalaṃ dahanāvasthaṃ lelihānaṃ sudāruṇam ।। trikoṇapuramadhyasthaṃ vajraprākāramaṇḍitam ।। kālāgnigopurāṭṭālaṃ samantāt pariveṣṭitam ।। anekāścaryasampannaṃ jīvabhūtaṃ jagattraye ।।
saptajihvāsamopetaṃ kālarūpaṃ ṣaḍānanam ।। śaktihastaṃ mahāvīryaṃ sṛṣṭisaṃhārakārakam ।। madhyapīṭhasya pūrveṇa cāgraśṛṅge vyavasthitam ।। mahāpracaṇḍadaṇḍaughaiḥ sphālanollālalālasaiḥ ।।
ṣaḍasramaṇḍalāntasthaṃ sarvavyāpikuleśvaram ।। indranīlanibhaiḥ stambhaiḥ samantān nicitaṃ puram ।। pañcabāṇadharaṃ devaṃ kāmadevyā samanvitam ।। caturdaśavidhasyāpi nāyako daṇḍadhārakaḥ ।।
tenedaṃ cāgrakoṭisthaṃ manonmanyordhvasaṃsthitam ।। kāmena kṣubhitaṃ tattvaṃ sthāṇusaṃjñā manonmanam ।। puṭarūpau samākhyātau tasmān anyo vyāpinaḥ paraḥ ।। vyāpinī sarvatattvānām ātmādau tv apare adhvani ।।
yayā vibhajya cātmānaṃ svarūpe cādhvanirmitam ।। unmanaḥ samanaś caiva vyāpino dhvanir eva ca ।। dhvaner nādaḥ samutpannaḥ sa cānekavidhaḥ sthitaḥ ।। ātmano apy ardhakoṭyante adhaḥsthāne niveśitaḥ ।।
sūkṣmanādo guhāvāsī kālāgnau tu susūkṣmagaḥ ।। kṛtrimaś caiva saṃyogāt sa cākāśe vyavasthitaḥ ।। tena saṅkṣobhya cātmānaṃ avyaktāvyaktarūpiṇam ।। tena nairodhikaṃ nāma golākāraṃ vyavasthitam ।।
tena saṅkṣobhya cātmānam ardhacandravinirmitam ।। tasya samplāvanātyarthaṃ visargābhiratas tu yaḥ ।। bindurūpaṃ jagannāthaṃ kriyākālaguṇottaram ।। unmanādicatuṣkasya sañjātedaṃ catuṣkalam ।।
sthitaṃ ṣoḍaśabhedena catuṣkena pṛthak pṛthak ।। dvādaśāṅgaṃ kuleśasya mastake saṃvyavasthitam ।। nādāntordhvaṃ tu māyādyaṃ vijñeyaṃ tu puṭatrayam ।। tadadhaḥ pañcadhā nādaṃ kṛtrimaṃ mukhamaṇḍale ।।
evaṃ viśuddhadevena ṣoḍaśāvayavaṃ tanum ।। atra yogābhipannānām avasthāṃ śṛṇu bhāvini ।। pipīlikāparaḥ sparśaḥ sūryaṃ rātrau ca paśyati ।। vāgīśatvaṃ prapadyeta kiṃ tv abaddhapralāpinaḥ ।।
sugandhaś ca sudīptaś ca vācāsiddhiḥ pravartate ।। tadā tena tu dehena khecarīkulanandanaḥ ।। idānīṃ śṛṇu kalyāṇi yathāvastham anāhatam ।। krodhaśarmādibhiḥ siddhaiś cakravartidaśānvitaḥ ।।
krodhājeśādayaḥ siddhāś cakravartidale sthitāḥ ।। cāroccāravicāraiś ca ebhiḥ sārdhaṃ ramet tu saḥ ।। māṃsādapiśunatvena hy abhilāṣo a dhunā punaḥ ।। pṛthvīṃ bhramāmi nikhilāṃ vrajāmo girigahvaram ।।
paraṃ vairāgyam āpanno mokṣānveṣaṇatatparaḥ ।। sandhinālāntarastho asau pātālam anukāṅkṣati ।। madhyadeśāntarastho asau na kiñcid api cintayet ।। tiṣṭhate anāhato devaś cakravartyaṣṭakair vṛtaḥ ।।
guruvaktragato devaś cakravartisamanvitaḥ ।। abhyasantasya deveśi avasthāḥ sambhavanti hi ।। uttamo madhyamaś ceti kanyasas tu tṛtīyakaḥ ।। madhyame rajasā yuktaṃ sattvāvasthāditottamaḥ ।।
tamo moho rajaḥ śokaś catuṣkaṃ kanyasādikam ।। madhyamādiṣv avasthaitāḥ kanyase tu dvitīyakā ।। jyeṣṭhādimadhyame dvisthā tristhā kanyasagocare ।। antimaikā dvimadhyasthā tridhāvasthā tu kanyase ।।
yena vai anāhataṃ devaṃ jānīmaḥ parameśvara ।। tām avijñāya bhraṣṭatvam avaśyaṃ hitakāriṇi ।। sāmarthyato atha dayayā uktakālād avāntare ।। samayāni na manyante gurvājñālopakārakāḥ ।।
guropavādaniratā nirapekṣā muhur muhuḥ ।। yenāsau nidhanaṃ yāti tat karoti tamo'nvitaḥ ।। ahaṅkāratamolubdhaḥ pūrvajātim anusmaret ।। prayāti gṛhasāyojyaṃ tamenākulitekṣaṇaḥ ।।
buddhimanto mahāprājñaḥ svāgamārthaviśāradaḥ ।। trisaptakaṃ tu maunena sarvopaskaraṇaiḥ saha ।। lolupādau tu catvāri kramād dhy evaṃ vyapohayet ।। uktakālārdhamānena rañjito anugrahed guruḥ ।।
upadeśopacāreṇa avasthālakṣaṇaṃ bhavet ।। paṇḍito ahaṃ subhakto ahaṃ vaktāhaṃ bodhako hy aham ।। karoti guruṇā sārdhaṃ vādam ajñānacetasaḥ ।। evaṃ asau rajasālipto yady ātmānaṃ na saṃsmaret ।।
parastriyaṃ hasen nityaṃ dhāvayitvā vilagyate ।। ātmānaṃ vikrayitvā tu madyamāṃsaṃ samācaret ।। atha cet pūrvavihitāṃ kramapūjāṃ samācaret ।। uttamaṃ parayā bhaktyā āviṣṭas tu sadā guroḥ ।।
triśuddhāntarabhāvena yasya bhāvo na cānyathā ।। vindate nikhilaṃ jñānaṃ nirahaṅkārī dṛḍhavrataḥ ।। ṣaṭkamārgeti yāḥ proktāḥ śubhās tāś codayanti vai ।। tārakāntastham ātmānaṃ dedīpyantaṃ suvarcasam ।।
tārāvatī tu sā proktā avasthā siddhidāyikā ।। ātmabimbapurasthaṃ tu bimbā sāvaśyasiddhidā ।। utpatantaṃ yadā paśyet tadā sā bimbakhecarī ।। avaśyaṃ yāti khecakre hy uktakālaṃ kuleśvari ।।
guṇān utpādayitvā tu anāhatapadaṃ vrajet ।। tathā tvaṃ śṛṇu kalyāṇi kalyāṇānandavardhanam ।। nābhyudaranitamborujaṅghāṅghrīm anukramāt ।। tanucakre samāvṛtya yathāvasthaṃ tathā śṛṇu ।।
dvīpakṣetrasamāyuktaṃ tad evānyān vilakṣayet ।। ardhanārīśvaraṃ nābhau svacakraparivāritam ।। ḍiṇḍitriyugalorubhyāṃ jānubhyāṃ mīnameṣakau ।। pīṭhanāthaṃ tathā kṣetraṃ dvīpaṃ dvīpādhipaiḥ saha ।।
sūryakāntimaṇiprakhyaṃ bhāskareva prapaśyate ।। pīṭhanāthaṃ tu dvīpasthaṃ māsamāsāditaḥ kramāt ।। kalpaṃ ceti mahākalpaṃ maṇidvādaśabhiḥ khilam ।। śaktimārgaprapannānāṃ bhuktimuktiphalapradam ।।
bhavanti sarvasiddhīni uttamādhamamadhyamāḥ ।। dvīpadvīpādhipair yuktaṃ māsam ekaṃ yadābhyaset ।। pūjādhyānasamādhisthaḥ śaktimārgeṇa yogavit ।। anyac chīghragatis tasya ātmanaḥ sampravartate ।।
evaṃ jānuni abhyāsād bhūtavetālanayakaḥ ।। ātmavanto mahotsāha ūrubhyāṃ urageśvaraḥ ।। krameṇa sidhyate sarvam ādyantena vilakṣayet ।। yakṣavidyādharāṇaṃ ca pretapaiśācarākṣasām ।।
kukṣimārgagate cakre abhyasantaḥ śriyaṃ labhet ।। vāyuvad bhramate so hi sarvatraivam aśaṅkitaḥ ।। śāntipuṣṭivaśākarṣaṃ sarvajñatvaṃ pṛthuśriyam ।। brahmāṇḍāntaraniḥśeṣaṃ bhramate kāmarūpiṇaḥ ।।
atha spaṣṭataraṃ devi śaktityāgaṃ śṛṇuṣva me ।। vinā tenopalabdhiṃ ca na jānāti kadācana ।। viyogaṃ ceti suśroṇi lakṣaṇīyaṃ prayatnataḥ ।। avinābhāvayogena caitanyatritayasthitam ।।
saṅkoce tu parā śaktir vikāse bhairavaḥ smṛtaḥ ।। vikāsaś cordhvanāḍis tu saṅkoco'dhaḥ prakīrtitaḥ ।। ūrdhvanāḍīnirodhena adhonāḍīnikuñcanāt ।। yonimadhyagataṃ liṅgaṃ yonyodarapuṭīkṛtam ।।
mathanaṃ hy etad ākhyātam ajñānamalanāśanam ।। jvalite tu tadā vahnau jyotir evaṃ pravardhate ।। mathanād bhagaliṅgābhyāṃ yathānandaḥ prajāyate ।। niścayatvaṃ bhaved devi śivaśaktyor abhedataḥ ।।
tenāmṛtena cātmānaṃ plāvyamānaṃ vicintayet ।। etat tat paramaṃ brahma paramānandalakṣaṇam ।। eṣa te maṇipūras tu sarahasyaṃ prakāśitam ।। dvīpamārgavibhāgena pīṭhanāthakrameṇa tu ।।
uktakālena sidhyanti avaśyaṃ nānṛtaṃ vacaḥ ।। kalākalitadehasya yathāsthānaṃ nigadyate ।। liṅgarūpadharaś cāhaṃ parecchāvaśavartinaḥ ।। ṣaṭkalābhir vṛto nityaṃ viśvamadhye ramāmy aham ।।
tataḥ pravartitā sṛṣṭir mamecchā tu punaḥ priye ।। tato ahaṃ varam āpannas teṣu bhāvānuvartinām ।। tena te kāraṇatvena sṛṣṭikṛt kāraṇeśvarāḥ ।। punaḥ stotraṃ samārabdhaṃ tais tu nāthaiḥ punar hy ah am ।।
punaḥ santoṣito atīva varaṃ prārthaya puṣkalam ।। yena pūjyo bhavāmīha tad varaṃ dada me prabho ।। tathā kuru maheśāna jānīmo niścayaṃ yathā ।। vyaktaliṅgaṃ kṛtaṃ paścāt ṣaḍadhvaguṇagocaram ।।
dviraṇḍena kṛtaṃ dehaṃ śeṣā vaktrāṇi cordhvataḥ ।। chagalaṇḍottaraṃ vaktraṃ mahākālordhvataḥ sthitaḥ ।। bhujaṅgaṃ dakṣine krūraṃ nāgarūpaṃ mahadbhutam ।। avidyākhyaṃ purā proktaṃ kṣaṇadhvaṃsīvināśakam ।।
māyā śambhuś ca puruṣaṃ kṣīyate na kadācana ।। teṣāṃ pradarśitaṃ rūpaṃ kalādhvaṃ kulanāyakam ।। bhāvādhiṣṭhānayogena tenedaṃ darśitaṃ mayā ।। liṅgaṃ praviśya medhāvī yena pūjyo bhaviṣyasi ।।
liṅge svādhiṣṭhito yena svādhiṣṭhānaṃ tu tena vai ।। puruṣāṇusamāyuktaṃ svādhiṣṭhānam ato arthataḥ ।। avidyāprerito gacchet svargaṃ vā svabhram eva vā ।। ṣaṭkauṣikam idaṃ sthānaṃ vyāptibhūtaṃ mayā tava ।।
kathayiṣyāmi suśroṇi idānīṃ pratyayaṃ śṛṇu ।। svādhiṣṭhānaṃ tu liṅgasthaṃ yathā sthānagataṃ śṛṇu ।। yatra sthāne sthitā māyā mahākāla mukhāgrataḥ ।। pinākinaṃ tu sīmanyāṃ saṃsthitaṃ tu niyāmakam ।।
yena paśyanti taṃ liṅgaṃ pūrvoktaṃ guṇaśālinam ।। māsamāsāvadhī akaikam abhyasanto guṇān labhet ।। kaṭutiktakaṣāyāmlaṃ kṣāraś ca madhurāvadhi ।। dhyānasthānasamāyogāt tan nāsti yan na sādhayet ।।
mukhena mukham ālagnaṃ hy ātmaliṅgoparisthitam ।। liṅgarandhraṃ tu randhrasthaṃ tena mārgeṇa cābhyaset ।। tasya vai hy ātmanaḥ paścāt nit yam eva samabhyaset ।। dvitīye anaṅgarūpo asau kṣobhayeta varāṅganām ।।
martyajān khecarān yakṣān rakṣaḥpaiśācagocarān ।। tatraiva brahmayogena cakrāvartena cakṣuṣā ।। martyalokāditaḥ kṛtvā pātālasvargasaṃsthitān ।। kiṃ tu pītena tattvākṣaś cakṣuṣā paripūrṇadhīḥ ।।
nāvāgati gajānāṃ ca vājicaurāripannagān ।। mārayed yasya kruddho asau yaḥ kruddho mriyate tu saḥ ।। caturdaśavidhasyāpi kruddhaḥ saṃharaṇe kṣamaḥ ।। aprasiddhena mārgeṇa helādolaikatatparaḥ ।।
abhyased yāva yogeśi tāvad ānandatāṃ vrajet ।। niḥsaṃjño mṛtavad yogī kāṣṭhavad upalakṣyate ।। trayāvasthagato yogī pūrvaliṅgasamo bhavet ।। ṣaṭprakāram idaṃ liṅgaṃ yo jānāti sa tattvavit ।।
na deyaṃ duṣṭabuddhīnāṃ jñānacaureṣu śāsanam ।। tataś cedaṃ pradātavyam anyāyān narakaṃ vrajet ।। yo jānāti varārohe sa siddho hy atra śāsane ।। sarveṣāṃ vidyate hy etat kalpanā hy atra kāraṇam ।।
mantramūrtikuleśānam āvāhyāpy atra ropitam ।। prathamaṃ na hi sarvasya sarvajñatvaṃ prapadyate ।। sarvajñatve api samprāpte samayān samprapālayet ।। na teṣāṃ sādhanaṃ siddhir jāyate patanaṃ punaḥ ।।
vṛttākāraṃ sarandhraṃ tu caturasraṃ prakīrtitam ।। piṇḍikopariliṅgasya jagadyonir mahāmbike ।। catuḥsiddhasamāyuktaṃ jñātvā siddhiphalapradam ।। bakaś cāṅkurarūpeṇa randhrasandhau vyavasthitaḥ ।।
bhṛgur mekhalarūpeṇa samantāt parimaṇḍalam ।। o-jā-pū-kā-matatvaṃ tu madhyadakṣiṇavāmataḥ ।। kṛ-tre-dvā-ka-kramād evam ādhāraṃ caturaṅgulam ।। ājñālabdhaparo bhaktaś caturmāsāt phalaṃ labhet ।।
śuklavarṇaṃ yadā dhyāyec chāntipuṣṭiparaṃ vrajet ।। tadā puṣṭiśriyārogyaṃ pūrvābhyāsaphalaṃ labhet ।। abhyaset kramayogena vaśyākarṣaṇamāraṇam ।। bhṛgu[ṃ] kāmasamāyogād abhyasanto guṇān labhet ।।
valīpalitanāśas tu vāgīśatvaṃ pravartate ।। vātameghanadīnāṃ ca stambhakṛd vācahāriṇaḥ ।। stambhayet sarvasainyāni ādhāragatacetasaḥ ।। na mokṣo na ca bhuktiś ca yāvāmnāyo na veditaḥ ।।
yena vijñātamātreṇa sarvajñatvaṃ prapadyate ।। vācāsiddhes tu ādhāraṃ vācayājñā pravartate ।। athāṇurudraśaktisthā bhāvabhūteṣu śāmbhavā ।। na mokṣo vidyate teṣāṃ prasādājñā vivarjitā ।।
śāmbhavena samastārthān vetti paśyati cāgrataḥ ।। tadāsau kramikaḥ proktaḥ kramatulyo athavā hi saḥ ।। sabāhyābhyantaraṃ bhadre ato arthaṃ toṣayed gurum ।। bhaktyā cārādhayen nāthaṃ tasya sarvaṃ prapadyate ।।
kramāt sambhavate vācā vācayājñā pravartate ।। tādṛgbhāvena tasyājñā kiñcic cāṃśena saṅkramet ।। kiñcic cājñā bhavet tasya bhūtormiguṇasaṅkulā ।। tadvac chiṣyo api kālena samastārthavido bhavet ।।
tathā hy apakvaśiṣyāṇāṃ vṛthājñānapariśramaḥ ।। ūrmigrasto hy ahaṅkārī ahaṅkārād vinaśyati ।। sthūlamārgeṇa sūkṣmatvaṃ kramād evaṃ prajāyate ।। sabījāś ceti nirbījāḥ sthitibhedo dvidhā sthitaḥ ।।
krodhīśam arghiṇā yuktaṃ vidyā caiva dvitīyakam ।। praṇavaṃ kaulikaṃ gṛhya lakulīśād anantaram ।। upadeśasamāyuktaṃ sarvadaṃ bhṛgu-r-āvadhim ।। ślokadvādaśakopetaṃ cakradvādaśakānvitam ।।
smaraṇamātrayogena kālakṣepo na cātra vai ।। sarvajñatvaṃ bhavet tasya kriyākhyaṃ yāva sundari ।। vāgīśatvaṃ punaḥ paścād vāgīśaḥ sṛjate akhilam ।। sa jyeṣṭhaḥ kulasantāne raudraśaktibhir āvṛtaḥ ।।
saṃvartaḥ kevalo nāthaḥ sabījo bījavarjitaḥ ।। na mantroccāraṇaṃ jñānaṃ na mudrā dhyāna cintanam ।। sarvopāyavihīno asau kiṃ tu sthānavikalpanā ।। ūrdhvagranthir adhaḥkando madhye kiñcin na vidyate ।।
na kiñcic cintayet tatra īṣadāropaṇaṃ citau ।। vācāmātreṇa cānyeṣāṃ kurute pratyayān bahūn ।। vijñānāni ca sarvāṇi ṣaṇmāsābhyāsayogataḥ ।। tat sthānaṃ sahajaṃ tasya saṃyogaṃ yadi tasya vai ।।
uccaranto hanet sṛṣṭiṃ lakulīśāntakārakaḥ ।। ājñābhedadvayaṃ nāthe hy etat tat paramārthataḥ ।। etat ṣaṭkaṃ paraṃ śāktaṃ dakṣiṇaṃ parikīrtitam ।। tvayā mahyaṃ mayā tubhyaṃ tvayāhaṃ tvaṃ mayā punaḥ ।।
paśu pakṣi tathā vṛkṣās tṛṇagulmasarīsṛpam ।। yena varṣasahasrāṇi bhaktyā ārādhito hy aham ।। cetaścittavihīnānāṃ prasaṅgān muktidaṃ priye ।। ato arthaṃ saha saṃyogaṃ khānapānaṃ sahāsanam ।।
asatsaṅgaṃ na kartavyaṃ satsaṅgaṃ na vivarjayet ।। viśuddhaṃ kāñcanaṃ yadvan nāgasaṅgād vinaśyati ।। yoginīkulagarbhasthaḥ kulavīrāṅgasambhavaḥ ।। etat te kathitaṃ sarvaṃ dakṣiṇedaṃ salakṣaṇam ।।
yogaṣaṭkaṃ kulādhāraṃ pṛcchasvānyad yad icchasi ।। ṣaṭpadārtho mayā jñātaḥ ṣaḍ yoginyo vada prabho ।। sadyaḥpratyayakartāraṃ sadyomelakadāyakam ।। mokṣabhuktipradātāraḥ ṣaḍ etāḥ ṣaṭkanāyikāḥ ।।
kulaṣaṭkanivāsinyo nigrahānugrahe api vā ।। ṣaṭpattre pūjitāḥ santyaḥ ṣaṭpadārthaphalapradāḥ ।। catuṣkapañcakānāṃ ca caturṇāṃ ca phalodayam ।। tathāpi kathayiṣyāmi adhikāro yathā sthitaḥ ।।
mudrācatuṣṭayopetaṃ saṅketāt kathitaṃ priye ।। sabāhyābhyantare sarvaṃ kathayāmi yathārthataḥ ।। o-jā-pū-kāmarūpiṇyaś catvāry evaṃ vyavasthitāḥ ।। gurūpadeśasaṃyuktaṃ pañcakaṃ kathayāmi te ।।
pañcadhā hy adhikāro ayaṃ kurvanty etāḥ kulākule ।। randhrakāmaśikhir golaṃ dhvajakandāntakāvadhim ।। atra sṛṣṭiḥ samutpannā ṣaṭkauṣakulasambhavā ।। randhradvādaśakopetaṃ kāmadvādaśakānvitam ।।
piṇḍadvādaśakopetaṃ caturāśīty anekaśaḥ ।। caturāśītiguṇānāṃ vijñānapadavīṃ labhet ।। yathā niṣpadyate piṇḍaṃ tat tathā cāvadhārayet ।। etad brahmāṇḍam ity uktaṃ saptalokasamanvitam ।।
svarlokaṃ śikhim ity uktaṃ maharlokaṃ tu golakam ।। satyalokaṃ tu tattvasthaṃ brahmagranthyāvadhisthitam ।। ājñātaḥ sampravartante trayāntaṃ yāva mānasī ।। madhyamanthānayogena śubhāśubhanibandhanam ।।
jarāyujā ca sā jñeyā bahuduḥkhasamākulā ।। randhrādau granthiparyantaṃ vijñeyaṃ saptadhātukam ।। mūlāt parṇalatāśākhā[s] tataḥ puṣpaphalādikam ।। piṇḍaṃ kandodbhavaṃ tac ca śubhāśubhajalāntagam ।।
śubhaṃ medo'sthimajjāntaṃ golakandadhvajānvitam ।। paitṛkaṃ śubham uddiṣṭaṃ reto hy ātmādi-m-īśvaraḥ ।। saṅgame śivaśaktīnāṃ piṇḍabandho bhavet tadā ।। ubhau bhāvasamāyogāt tadbhāvaḥ sahajo bhavet ।।
tatkālopādhicintāyāṃ sa rāgaḥ sahajo bhavet ।। bandhate pañcadhātmānaṃ pañcapañcādibhiḥ kramāt ।। ṣaṇmukhas tu paro hy ātmā catuṣkapariveṣṭitaḥ ।। prakāśayati cātmānaṃ badhnāti ca punaḥ punaḥ ।।
ekaikaṃ taṃ caturdhā tu devīcakraṃ prakīrtitam ।। śrotrapūrṇā bhaved vidyā śāntir vāgeśvarī smṛtā ।। tṛtīyā śrotrikā nāma vācādevī caturthikā ।। etac catuṣṭayaṃ devi saṃsārapathavartmani ।।
buddhīndriyacatuṣkaṃ tu catuṣkaṃ karmayājinām ।। evaṃ niṣpadyate piṇḍaṃ pañcadhā pañcaviṃśakam ।। kathitaṃ sarahasyaṃ tu ṣaṭsiddhapuraniścayam ।। na me jñātaṃ kuleśāna saṃsphuṭaṃ kathayasva me ।।
kathitā saptadhā sṛṣṭiḥ siddhān sapta vadāmy ah am ।। brahmāṇḍaśivasiddho a sau hartā kartāvatārakaḥ ।। kandabhūto aṅkuro asau vai ṣaṭpurādhipatiḥ prabhuḥ ।। guṇānandaṃ tu golākhyaṃ garvaṃ jālandharātmakam ।।
pumpure śrīmatkhaḍgīśaḥ khagīśaḥ prākṛte pure ।। dhīpure anugrahīśāno mitreśāno manaḥpure ।। kulasiddhāḥ samākhyātāḥ ṣaṭkramaughaprakāśakāḥ ।। prabhur ānanda yogākhyam āvalī pādam antimam ।।
kulasiddhādhipo deva ājñāmoghakuleśvaraḥ ।। navānāṃ cakravartīnāṃ cakravartis tv asau prabhuḥ ।। ṣaṭpurāṇāṃ tam ādhāraṃ kartāraṃ kulapaddhatau ।। apare brahmaṇaḥ sṛṣṭau yat kiñcid vāṅmayākhilam ।।
caturmukheśvarasyānte kandaḥ saptavidhaś ca yaḥ ।। devīcatuṣṭayānāṃ tu mārgo ayaṃ kathito akhilam ।। brahmādhāram iti proktaṃ saptādhārasamanvitam ।। navatattveśvareśasya nābhyadhastāt tu maṇḍalam ।।
trikoṇaṃ caiva ṣaṭkoṇaṃ vṛkṣavallīkramas tathā ।। dvividhājñādhikāro ayaṃ nigrahānugrahaṃ prati ।। sahasrakoṭivistīrṇam apsu viṣṇoḥ puraṃ mahat ।। anekatattvasaṅkīrṇaṃ navanālopaśobhitam ।।
yatra dūtyaḥ svabhāvinyaḥ krīḍante vividhaiḥ sukhaiḥ ।। tat sthānaṃ paramaṃ proktaṃ yatra dūtyo amṛtodbhavāḥ ।। tadā caturvidhā sṛṣṭir brahmacakre tu nānyathā ।। tatrastho dūtibhiḥ sārdhaṃ poṣayed brahmaṇaḥ padam ।।
tatra granthīśvaro anantaḥ svaśaktikiraṇojjvalaḥ ।। sṛṣṭikṛd bhagavānantaḥ padārthapada-m-īśvaraḥ ।। hāṭakeśvara kravyādaṃ mudreśaṃ diṅmaheśvaram ।। vibhajya navadhātmānaṃ padasṛṣṭiṃ vinirmite ।।
navanava padāni syur dūtīnāṃ kāraṇātmakam ।। nāmāni kīrtayiṣyāmi yā yasyāṅgasamudbhavāḥ ।। adhikārapadaṃ teṣāṃ tat pravakṣyāmy aśeṣataḥ ।। śaktī ca garbhiṇī cānyā parā garbhārthacāriṇī ।।
adhikāraṃ prakurvanti kulākulasamāśritāḥ ।। caṇḍākṣī caṇḍanirghoṣā bhṛkuṭī caṇḍanāyikā ।। tasmāt padāt parā sṛṣṭir manonmanyādisambhavā ।। manohārī manohlādī manaḥprītir maneśvarī ।।
navaiva paramā dūtyo manaś conmanakārikāḥ ।। vāyavī caiva kauberī aiśānī kaulikeśvarī ।। janayanty aparāṃ sṛṣṭiṃ yogākhyā vyāpinīpade ।। rukmiṇī ca manasvī ca subhadrā jambuhāṭakī ।।
vyāpyavyāpakabhāvena vyāpayanti carācaram ।। devamātā hiraṇyā ca yogeśī navamā smṛtā ।। mantravidyāṅgasambhūtāḥ sarvārthapratipādikāḥ ।। gadī ca śūlinī padmī mudreśapadasambhavāḥ ।।
tejorūpā mahādevyo anantaguṇasambhavāḥ ।। gajavaktrā mahānāsā vidyutkravyādanāyikā ।। anantaguṇavīryās tāḥ saṃharanti carācaram ।। mṛtyuhantā virūpākṣī kapardī kalanātmikā ।।
ekāśītivibhāgena dūtyo hy evaṃ mahābalāḥ ।। ekāśītipadair vyāptam anekāścaryasaṅkulam ।। padmamārgavidhāyinyas tritattvapadavīṃ labhet ।। idānīṃ mātarāṇāṃ ca śṛṇu tvaṃ vyāptilakṣaṇam ।।
lakṣakoṭisuvistīrṇam ambhodhiparimaṇḍalam ।। trikoṇapuramadhyasthaṃ tejorāśim anāmayam ।। vijñānakevalāny aṣṭau bodhayāmāsa pudgalān ।। tāsu jātaṃ jagat sarvaṃ yat kiñcid vāṅmayaṃ akhilam ।।
tṛtīyā śaśinī jñeyā vahnināmā caturthikā ।। saptamī mahimā nāma aṣṭamī sukṛtālayā ।। kurvanti vividhāṃ sṛṣṭiṃ sthūlasūkṣmaparāparām ।। teṣv anyāḥ ṣoḍaśādhārāś catuḥṣaṣṭyānta-m-antikāḥ ।।
aindrādīśāna-m-antasthāḥ sarvādhārāḥ parāparāḥ ।। saṃvartavīrasaṃyuktāḥ śambhukalpāvatārakāḥ ।। vijñānapralayāntānye dharmādharme niyojayet ।। prayāgapuramadhyasthāś caṇḍakaulīśasaṃyutāḥ ।।
ātmamātryaṣṭakaṃ proktam indramātryaṣṭakaṃ vadet ।। payoghṛtavatī cānyā indramātryo aṣṭa vaiṣṇavī ।। āpyāyanti jagat sarvaṃ pālayanti jagāmbikāḥ ।। kurvanti vividhāṃ sṛṣṭim āpadāṃ mocayanti tāḥ ।।
īrṣā śokavatīty aṣṭau vahnimātryaḥ prakīrtitāḥ ।। mahāntakalpamadhyasthāḥ krīḍanty amitatejasā ।। udānī vyāni kṛkarā marunmātryo aṣṭa kīrtitāḥ ।। divyakalpe purā mātryaḥ krīḍanty amitatejasā ।।
jvalanī śoṣaṇīty aṣṭau arkamātryaḥ prakīrtitāḥ ।। rurukauleśasaṃyuktās tena sārdhaṃ ramanti tāḥ ।। śāntātītā ca pṛthivī vajriṇī kāmadhenavī ।। adivyakalpamadhyasthā jhaṇṭhakauleśvarānvitāḥ ।।
pūryaṣṭakasya madhyasthā vajrahastā mahābalāḥ ।। plavanī jalamātā ca payomātryo aṣṭa viśrutāḥ ।। kapālīśakuleśānaṃ cāmuṇḍācakramadhyagāḥ ।। īśānakramayogena sṛṣṭimārgāvalambikāḥ ।।
raktākarālācaṇḍākṣīmahocchuṣmāsamanvitaḥ ।। navatattveśvaraṃ devaṃ pūryaṣṭakasamanvitam li ।। tena pūryaṣṭakaṃ proktam aṣṭadhā tu prapūrakam ।। bhrāmayeta jagat sarvaṃ yantrārūḍhas tu māyayā ।।
akṣārūḍho akṣagamyo ayaṃ manīśānāṃ piśācavat ।। gurutvaṃ yāty asau yogī guruvaktrāvalambakaḥ ।। atordhvaṃ yoginīnāṃ tu ghaṭasthānaṃ nigadyate ।। guruvaktrāt tu labhyeta tasmāt santoṣayed gurum ।।
pṛcchāmi nātha yatnena ghaṭasthānaṃ suvistaram ।। nikhilaṃ kathayiṣyāmi yathā tvaṃ kubji cetasā ।। vajrapadmāṅkitaṃ divyaṃ piṅganāthāvadhisthitam ।। tasmāt sampadyate sarvam aihiṃ pāratrikaṃ ca yat ।।
layaṃ yānti punas tatra ghaṭasthānaṃ tad ucyate ।। yatra nirbhedyatāṃ yānti tat sthānaṃ ghaṭikātmakam ।। varṇabhāṇḍaṃ tu tatrasthaṃ mantratattvakalātmakam ।। yasyādhāreṇa vartante bhogānte tat padaṃ punaḥ ।।
tat kuleśvaradevasya durbhedyaṃ ṣaṭpuraṃ mahat ।। ṣaḍ yoginyo mahātejāḥ ṣaṭpure sanniveśitāḥ ।। sākinī yakṣiṇī cānyā kusumbhodasamudbhavāḥ ।। ṣaṭpurādhipatīnāṃ ca patitve samvyavasthitāḥ ।।
etat kramaṃ samākhyātaṃ sṛṣṭisaṃhāragocare ।। yathādhipati devatvaṃ yoginīnāṃ tathā śṛṇu ।। svādhiṣṭhānapurāntasthā rāmaṇī ramaṇātmikā ।। dhvanidevapure kākī viśuddhau sākinī smṛtā ।।
kubjikodarasambhūtāḥ ṣaḍ yoginyaḥ parāparāḥ ।। saṃharanti punas tās tu vilomena prapūjitāḥ ।। jñātavyaṃ ṣaḍvidhādhvānaṃ ṣaṭprakāraṃ guror mukhāt ।। cibuke kaṇṭhadeśe tu guruvaktrāt tu labhyate ।।
vyāptisthānaṃ kathaṃ teṣāṃ kā kasya pathayāyinī ।। uvāca kubjike tubhyaṃ kathayāmy anupūrvaśaḥ ।। ghaṭasthānaṃ tu tenoktaṃ sandohaguṇalakṣaṇam ।। cakravartyaṣṭakopetaṃ bhuvanāṣṭottaraṃ śatam ।।
oṃkāradalamadhyastham aghorīhṛdayānvitam ।। manorasādhipatyasthā duḥsādhyā bhuvanātmikā ।। śirasādhiṣṭhitā yogī svādhiṣṭhānagṛhākulā ।। duṣprekṣā duḥsahā bhīmā buddhyāsṛglolavigrahā ।।
taḍitsahasravarṇābhā śikhārūpā maheśvarī ।। varṇeśvarī mahādevī kriyārūpā parāparā ।। lambikā sā samākhyātā māṃsāhārā ca lampaṭā ।। tanutrāṇakṛtāṭopā mantrādhvā-s-tu vibhūṣitā ।।
kākī medavasālubdhā guṇān nāśayate kṣaṇāt ।। mantrādhvānagatā yogī layabhogādhikārikā ।। saṃvartānalasaṅkāśā netrādhiṣṭhitabhāsvarā ।। rudraśaktisamāviṣṭā raudrabhāvapradāyikā ।।
sākinīyaṃ mahāghorā sthūlasūkṣmaparāntagā ।। kadācin [']nekarūpābhā upādhiguṇagocarā ।। puṃjanākṛtasampūrṇā mahāstraughasamāvṛtā ।। ṣaḍ yoginyo ghaṭādhāre ṣaḍadhvānavidhāyikāḥ ।।
sā patiḥ sarvayogīnāṃ yogeśī [']nantavigrahā ।। anugrahanti punas tās tu ṣaḍadhvānaprayogataḥ ।। kramād anugrahanty etās tattvādau bhuvanāditaḥ ।। uttarasthāḥ prakurvanti śreyaṃ cāmṛtasambhavam ।।
amṛtaughataraṅgaughaiḥ plāvayanti carācaram ।। purataḥ kathayiṣyāmi idānīṃ khecarīṃ śṛṇu ।। varṇakaṇṭakasaṅkīrṇaṃ mantracchidrasamanvitam ।। koṭikoṭiśatāyāmaṃ caturviṃśadalāyatam ।।
sahasrādityasaṅkāśaṃ kālāgnir iva varcasam ।। kṣetropakṣetrasandohān pūrvādau pārthivāditaḥ ।। dalopari virājante catuḥṣaṭkaṃ diśāditaḥ ।। pārthivādiprakṛtyantaṃ saṃyogān maṇḍalāyate ।।
pṛthagmaṇḍalacakrasthāḥ khecaryaḥ kulanāyikāḥ ।। kubjikāṅgasamudbhūtāḥ pracaṇḍogrā guṇotkaṭāḥ ।। revatī prathamā ghorā saumyā bhīmā mahābalā ।। mahotkaṭā virūpākṣī śuṣkā cākāśamātarā ।।
pipīlikā puṣpahārī aśanī sasyahārikā ।। dvātriṃśadguṇaśālinyaś cakreśvaryā mahāmbikāḥ ।। khageśvarapatīnāṃ tu patimātryo atra saṃsthitāḥ ।। kurvanti vividhāṃ sṛṣṭiṃ tvaritaṃ lāghave sthitāḥ ।।
kubjāśabdaṃ kathaṃ proktaṃ kathaṃ tanmaṇḍalāgaṇaḥ ।। ācacakṣva prayatnena yena bhrāntir vinaśyati ।। yad asmāt tvam ihāyātā tat kiṃ te veditaṃ na hi ।। asya kālavibhāgasya tvarāt sañcarase yathā ।।
khañjinī kathitā tubhyaṃ vāraṃ vāraṃ punaḥ punaḥ ।। khañjikā tena sā proktā sūkṣme vastuni sūkṣmagā ।। anvarthasaṃjñikā nāma ekā tvaṃ tu kuleśvari ।। sarvaṃ vyāptam idaṃ devyā sā ca tvaṃ kiṃ na budhyasi ।।
kuñcitāṅgo viśed yasmāt tadvad eṣā maheśvarī ।। vaḍavākhyaṃ triśūlordhvaṃ trittattvaṃ tu kalāntagam ।। yasyodaragataṃ tac ca tasya kim aparaṃ param ।। gatānekakulodbhinnā iccheyaṃ pārameśvarī ।।
tatredaṃ durlabhaṃ devi sugopyaṃ prakaṭīkṛtam ।। vāmaṃ dakṣiṇamārgasya dakṣiṇaṃ kulaśāsane ।। ato'rthaṃ gopitaṃ tantraṃ na kasyacin mayoditam ।। rabhasāviṣṭabhāvena tavādya prakaṭīkṛtam ।।
kathaṃ sā kurute sṛṣṭiṃ ko asitāṅgaḥ kuleśvaraḥ ।। asitāṅgo maheśānas tatordhve maṇḍalopari ।। tatra madhye aṅkuraṃ divyam asitāṅgasamudbhavam ।। tattvāni ca kalā varṇā mantravidyā padaḥ purā ।।
pañcaviṃśatimadhyādau ṣoḍaśaivāṣṭa cāntimāḥ ।। ādimaṇḍalamadhyasthaṃ siddhaiḥ ṣoḍaśabhir vṛtam ।। asya pūjāvidhānena ājñāyoniphalaṃ labhet ।। atrotpannāni sarvāṇi maṇḍalāni hy anekadhā ।।
catuḥsiddhānvitaikaikaṃ vijñeyaṃ pañcaviṃśakam ।। eṣānyat pañcakaṃ devi kulavidyā kulādhvare ।। sāmānyā sarvasiddhānāṃ pañcaviṃśatimaṇḍale ।। caturbhiḥ sahitā devī sṛjate varṇasāgaram ।।
atra mantrāḥ samutpannā vidyāmudrāgaṇo mahān ।। caturviṃśakamadhyasthā ṣaṭcatuṣkavibhūṣitā ।। barbaroruha piṅgākṣī danturā bṛhadodarā ।। vedaiḥ kṛtaśiromālā saṣaḍaṅgapadakramāt ।।
jyotiḥśāstrāñjitākṣī sā dhvanikarṇāvataṃsakā ।। śabdapaṅkāmṛtodbhinnā maṇḍitaṃ mukhamaṇḍalam ।। ābaddhāṃśukaparyaṅkā prameyāsanasaṃsthitā ।। aparāṃ sṛṣṭikartārāṃ parāṃ ṣaḍviṃśa-m-ādimām ।।
dvibhujābharaṇopetām ekavaktrāṃ trilocanām ।। arūpāṃ rūpasampannāṃ tasyānte rūpasambhavām ।। icchārūpadharāṃ devīṃ navātmānena labhyate ।। sā parā labhyate yena sa navātmā vada prabho ।।
na tena rahitaṃ kiñcit satyedaṃ paramārthataḥ ।। yatra siddhakramo bhadre tatredaṃ gopitaṃ mayā ।। viśuddhamaṇḍalordhvedaṃ maṇḍalaṃ na tadojjhitam ।। tasyaivādyaṃ dvikaṃ tyajya śeṣānyatkevalākṣarāḥ ।।
tatra lākulabhṛgveśaṃ bhujaṅgāsanasaṃsthitam ।। khaḍgavālāsanāsīnam arghīśānandanopari ।। parānandasamāyuktaṃ kūṭedaṃ maṇḍaleśvaram ।। tasyopāyam idaṃ devi upeyasya mahātmanaḥ ।।
nānena rahitā siddhiḥ sādhanaṃ khecarīpade ।। yena pūjitamātreṇa sarvavyāptipadaṃ labhet ।। ājñāpuṣpopaśobhāḍhyaṃ vijñānaphalamālitam ।। prāpyate yena yajñena helayā maṇḍalaṃ tu tam ।।
maṇḍalodbhṛtadīpyantaṃ maṇḍalaṃ vaḍavāmukham ।। ambikā raudriṇī jyeṣṭhā vāmādau sṛṣṭisāgare ।। vaḍavānala-m-āsīnam ājñāśūladharaṃ vibhum ।। vyāptisthaṃ tu yathā sarvaṃ tathā vadata bhairava ।।
vyāptināmavibhedena jñāsyante jñānino yathā ।। gurumaṇḍalakaṃ sandhau pāṇimadhye ghanojjvalam ।। candramaṇḍalakaṃ vāme chāyāmaṇḍalakaṃ tv adhaḥ ।। jñānamaṇḍalakaṃ vāme aṅgulyāgre vyavasthitam ।।
somamaṇḍalakorubhyāṃ sandhau ḍāmaramaṇḍalam ।। tārāmaṇḍalakaṃ vāme kuladivyorumadhyataḥ ।। aṅgulyāgre samākhyātaṃ maṇḍalaṃ merupūrvakam ।। kulamaṇḍalakaṃ pṛṣṭhau vajrasaṅkhyāta madhyagam ।।
ṣaṣṭhamaṇḍalakaṃ nābhau kālamaṇḍalakaṃ hṛdi ।। ekaikaṃ caikaviṃśānāṃ maṇḍalānāṃ patīśvarāḥ ।। samudāyapatīnāṃ ca patir eko visuddhirāṭ ।। sarvāṅgasundaraṃ devyāḥ śarīraṃ maṇḍalodbhavam ।।
maṇḍalodbhṛtadehā sā sā ca maṇḍalamadhyagā ।। vaḍavānalarūpeṇa triśūlāsanasaṃsthitā ।। caturbhujaikavadanā cākṣasūtrakarābhayā ।। pañcamordhvakramo devyā maṇḍalodbhṛtavigrahā ।।
śarīraṃ śrīkuleśasya tasya kumbho abjamaṇḍale ।। maṇḍalodbhṛtadehā sā maṇḍaloparisaṃsthitā ।। śrīmahānandavṛkṣo ayaṃ ḍālānekacitaṃ tu tam ।। akhaṇḍajñānapuṣpāḍhyaṃ siddhodayaphalānvitam ।।
eṣa maṇḍalavṛkṣo ayaṃ yasmāt sarvaṃ prapadyate ।। nirācāreṇa yogena sācāreṇa na tad yajet ।। sa paśyati paraṃ vṛkṣaṃ khecaraṃ maṇḍalodbhavam ।। yat kiñcit puratas tasya tat sarvaṃ maṇḍalaṃ viduḥ ।।
vaḍavānalayogena ekaikaṃ māsakāvadhim ।। kauleśānasamāyuktaṃ svasthānasthopadeśagam ।। pañcaviṃśatimāsena prākṛtān labhate guṇān ।। triguṇena tu kālena daivatyaṃ bhajate tu saḥ ।।
pañcamāvasthayogena satyalokāvadhiṃ vrajet ।। saptamena tu yogena brahmāṇḍāntam anuvrajet ।। maṇḍalīśo daśāvasthaḥ khecaraḥ khecarādhipaḥ ।। vaḍavānalamadhye tu vaḍavānalapūritaḥ ।।
vaḍavānalam ārūḍho vāḍavīyaṃ padaṃ labhet ।। ājñeyaṃ sakalā devī divyājñāto asya sambhavaḥ ।। mahāvṛkṣavaṭo yasya sūkṣmabījavaṭo yathā ।। khecarādhipatir devyā vaṭamālāvalambinī ।।
guruvaktrāt tu labhyeta māleyaṃ vaḍavānalī ।। etat te pañcakaṃ proktaṃ sarvavyāptibhṛtodaram ।। khecarāntapadaṃ divyaṃ catuṣkānyaṃ punaḥ śṛṇu ।। jñātaṃ vyāptibhṛtaṃ sarvaṃ catuṣkaṃ kīdṛśaṃ punaḥ ।।
vada nātha guṇānandaṃ yena jānīmahe akhilam ।। yady evaṃ lapitaṃ sarvaṃ kathayāmy avaśeṣakam ।। tathā taṃ nikhilaṃ sarvam uktānuktaṃ vadāmi te ।। yugaiś caturbhis tad vyāptaṃ parāparavibhāgaśaḥ ।।
tathā śṛṇu maheśāni nirācārapadaṃ yathā ।। vyāptibhūtaṃ yajet sarvaṃ nābhyadhaḥ siddhapūrvakam ।। upadeśena jānīyād guruvaktrāt tu śāmbhavam ।। pūrvoktārcisamāyuktaṃ siddhavṛndasapālakaiḥ ।।
vaḍavānalayogena gahvarād upadeśataḥ ।। sarvavyāptisamopetam ājñāpuṣpaiḥ prapūjayet ।। tatrasthā paramā devī madhyasthā pararūpiṇī ।। kālahantā kalātītā kambalīyaṃ kuleśvarī ।।
sahasrādityasaṅkāśā rūpātītā kuleśvarī ।। bhujair dvādaśakopetā ṣaḍvaktrā barbarālakā ।। bālakramasya madhyasthā rūpasthā nagnakubjikā ।। gurūpadeśagamyā sā divyājñārthapradāyikā ।।
pustakamaṇḍaludharā akṣasūtravarapradā ।। mahānandamahāviṣṭā āveśantī jagattrayam ।। sā mahāntārikāpy atra kaumāre mahatāṃ gatā ।। yasyoccārāt sphuṭanty āśu parvatān vajramausalān ।।
akṣaraughena siddhā sā uccārāveśinī parā ।। kupitaḥ pātayet sarvaṃ yasyaiṣā hṛdi śālinī ।। piṇḍam āveśayec chīghraṃ piṇḍasthāṃ śṛṇu kubjini ।। dvibhujaikavadanāṃ tāṃ piṇḍasthāṃ patirūpiṇīm ।।
damanīṃ sarvapāpānāṃ vijñānakaraṇīṃ parām ।। vidyāṅgābharaṇopetāṃ piṇḍasthāṃ tāṃ vijānatha ।। yad uktaṃ karmasantānaṃ tad atra phaladaṃ kramāt ।। vaḍavānalayogena sarvajñatvaṃ labhet tu saḥ ।।
tena sā kubjikā nāma maṇirūpāakhañjikā ।। piṇḍeśinī parā mātā caturāśītiguṇojjvalā ।। catuḥsiddhakramāmnāyaṃ svāmipādam anukramāt ।। kubjinīkulam ārūḍhām abhyasantaḥ śriyaṃ labhet ।।
mṛtyunāśaṃ purakṣobhaṃ sainyastambhāmbhaśoṣaṇam ।। nirbījīkaraṇādyaṃ ca vṛkṣasphoṭaṃ jalaplavam ।। nadīpravartanastambho nāvādiśakaṭasya ca ।। jvālāstambhaṃ jalastambhaṃ ghaṭasastragirācalam ।।
mārayeṭ ṭālayec chailān dārayed dharaṇītalam ।। vartamānam atītārthaṃ bhaviṣyaṃ ca laghutvatā ।। kāmarūpāntaradhyānaṃ jñānaṃ mātṛkulasya ca ।। sphoṭanaṃ śuṣkakāṣṭhānāṃ troṭanaṃ phalapuṣpayoḥ ।।
akāle vṛkṣaphalanaṃ puṣpadhānyāvarohaṇam ।। parokṣamṛtakānayanaṃ dṛṣṭijvālāprasāraṇam ।। śarīre phalapuṣpāni pratimājalpakarṣaṇam ।। nirālambordhvaruhaṇaṃ pararūpāpakarṣaṇam ।।
haraṇaṃ śabdadṛṣṭīnāṃ vardhataikaikahelayā ।। aṅgasaṅkocanānayanaṃ bhūtānāṃ bhūtasādhanam ।। kubjānalena yogena kubjipiṇḍaṃ caturvidham ।। maṇikubjaṃ paraṃ cānyaṃ randhrakubjaṃ tato aparam ।।
piṇḍo atha pada rūpaṃ ca rūpātītāditaḥ kramāt ।। padasthā kubjikā cānyā mahāntārī mahadbhutā ।। rūpātītā tu randhrasthā kubjinī kamalānanā ।। piṇḍayogakrameṇaitāḥ kubjidehaphalapradāḥ ।।
golāntapaścimāntasthā śaṅkhabhedād vinirgatā ।। evam abhyasate yāvat tāvat kāmaḥ svayaṃ kṣubhet ।। abdaikena jagat sarvaṃ kṣobhayet tridaśeśvaram ।। yaḥ punaḥ sarvathā siddhaḥ sa sidhyaty acirāt priye ।।
pādaprakṣālanaṃ juṣṭaṃ yo na dadyāt sa sidhyati ।। avijñāya na dātavyaṃ yāvan nādeśitaḥ śiśuḥ ।। yoge ca śabarī proktā siddhasaṃjñeti campakā ।। kramaṃ vakṣyāmi divyaughaṃ sāmarthyādinirākulam ।।
śaktividyā tṛtīyaṃ tu caturthaughapadakramam ।। ṣoḍaśaiva padāny āhur granthibhūtāḥ pṛthak pṛthak ।। nadanti kālarūpasthā[ḥ] sthūlasūkṣmān tathāntimān ।। candrasūryavibhāgena jīvitaṃ maraṇaṃ padam ।।
kālarūpās tu tāḥ kālaṃ hananty uccārayogataḥ ।। o-jā-pū-kā-ḍi-lam-rṇa-ma-ā-dha-gi-rū-ṇa-ra-ri-pū । evaṃ jñāte hanet kālam uccaranto anupūrvaśaḥ ।। catuṣpīṭhamayā yoniś caturyonimayaṃ akhilam ।।
tayā vyāptam idaṃ sarvaṃ kāraṇānalamadhyagam ।। ṣoḍaśākṣarabhedena tat padaṃ labhate sphuṭam ।। kālagranthis tu gulphādho raudrīgranthir nalāntare ।। kāmagranthir gudādhāre piṅgagranthis tatordhvataḥ ।।
somagranthis tataś cordhve sūryagranthis tatordhvataḥ ।। yena jīvanti bhūtāni tadviyogān mriyanti ca ।। rudragranthir mahāraudrā īśagranthis tatordhvataḥ ।। māyā śaktis tataś cordhve icchānandāmṛtāplutā ।।
padmasthā padmamadhyasthā haṃsasthā haṃsavāhinī ।। padakramasya madhyasthā padāṅgābharaṇojjvalā ।। sādhayen mahatā devī ṣoḍaśākṣarasambhavā ।। aghoryāṣṭakasaṃyuktā dvādaśāṅgaprapūritā ।।
asitāṅgatanūdbhūtā mantradehā maheśvarī ।। dvādaśāṅgaṣaḍaṅgaṃ ca etad dehaṃ kulātmakam ।। ślokadvādaśabhir mālā pādādau cūlikāvadhim ।। pañcabījair mukhakoṣaṃ pañcauṃkāraiḥ khilaṃ nyaset ।।
yatra sthāne niyoktavyāḥ sphuṭaikaikaṃ pṛthak pṛthak ।। siddhamantropadeśo ayaṃ prakaṭārthaṃ vadāmi te ।। bhāratīśaṅkhinīdvāre śrīkaṇṭhāt senakāvadhim ।। dantauṣṭhādim adho nyasya bhāratīśaṅkhikāvadhim ।।
dakṣiṇe vāmato apy evaṃ kūrmādau śarmakāvadhim ।। vāmato aṣāḍhimeṣāntaṃ pārśvau lohiśikhānvitau ।। hṛdaye tu mahākālam aṣṭakaṃ purato anyathā ।। bhṛgulākulasaṃvartāḥ kālaprāṇasaśukragāḥ ।।
anulomavilomena kālavelāditaḥ kramāt ।। ṛ-ṝ-ḷ-ḹ nivṛttyādyā mālikā śirasi sthitā ।। ī guhyaśakti nādasthā nāsāyāṃ netramadhyataḥ ।। cāmuṇḍā parameśānī lalāṭasthā virājate ।।
kavarge daśanās tīkṣṇāḥ kaṅkaṭā kālikā śivā ।। māyādevī i jihvā tu a vāg vāgeśvarī matā ।। mohanī ca tathā prajñā va kaṇṭhe śikhivāhinī ।। paurṇimā hastadeśasthā ṭhakārākhyaṃ vibhor matam ।।
kapālinī vāmakare ṭakāraḥ parameśvarī ।। jayantī ja bhavec chūlam evaṃ devī virājate ।। pāvanī tu pa hṛllagnā ṣodaraṃ lambikā sthitā ।। chagalī pūtanā caiva stanau chalau paristhitau ।।
paramātmā sakāro ayaṃ ha prāṇe śaktir ambikā ।। ma nitambaṃ mahākālī śa guhyaṃ kusumāyudhā ।। tārā takāram ūrusthā e ai jñānīkriyāv ubhau ।। gāyatrī caiva sāvitrī o au jaṅghau prakīrtitau ।।
nādiphāntā varārohe dehaṃ śaktimayaṃ śubham ।। evaṃ śataṃ samākhyātaṃ yojyamānaṃ tanau bhṛtam ।। yāvac carati tau dvau tu tāvad ātmā samāpyate ।। ājñāto bhuñjate kālaṃ padaṃ jñātvājarāmaram ।।
kubjigranthipadāntastho haṃsabhedapadaṃ vrajet ।। sā vidyā prathamā jñeyā dvitīyā tu parāparā ।। haṃsagranthisamārūḍhāṃ prakaṭārthaṃ vadāmi te ।। śikhīśaṃ kevalaṃ paścāl lākulaṃ tadanantaram ।।
lākulaṃ punar uddhṛtya bhujaṅgāsanasaṃsthitam ।। śikhīśaṃ vahnisaṃyuktaṃ jhaṇṭīśena samanvitam ।। bhujaṅgena tu sandīptam arghīśāsanasaṃsthitam ।। trimūrtinā tu cākrāntaṃ aṃ krūraṃ śirasi sthitam ।।
kevalaṃ dvitayaṃ devi amarīśadvitayānvitam ।। mahāsenāhataṃ devi lākulīśaṃ samuddharet ।। sūkṣmānandena sambhinnaṃ mahākālaṃ tu kevalam ।। jhaṇṭānandena sambhinnaṃ śvetānandaṃ kulādhipe ।।
trimūrtinā tu cākrāntaṃ mahākālaṃ tataḥ punaḥ ।। sūkṣmānandena sambhinnaṃ caṇḍānandaṃ yaśasvini ।। bhujaṅgaṃ kevalaṃ devi śiveśaṃ sadyasaṃyutam ।। krūradevaṃ śirasthaṃ hi lohitaṃ jhaṇṭināhatam ।।
śivānandaṃ tu deveśi sadyojātena bheditam ।। bhujaṅgaṃ jhaṇṭidevena bheditaṃ kuru pārvati ।। kevalaṃ tu mahākālaṃ bhujaṅgaṃ kevalaṃ punaḥ ।। āsanasthaṃ bhṛgor devi lākulīśaṃ samuddharet ।।
trimūrtinā tu cākrāntaṃ krūrānandasamanvitam ।। śivānandaṃ tatoddhṛtya sadyānandānvitaṃ kuru ।। eṣā parāparā devī uddhṛtā tu vilomataḥ ।। eṣā vidyā tathā proktā vidyātattve niveśayet ।।
ardhasaptākṣarā devī vilomena tataḥ śṛṇu ।। lākulam arghinā yuktaṃ śikhīśaṃ bhujagānvitam ।। dvidhā bhūtaṃ tu kartavyaṃ bhedaṃ cātra vadāmi te ।। bhauktikaṃ kevalaṃ devi uddhṛtaṃ paramākṣaram ।।
apareyam imā vidyā sarvasvaṃ yoginīkule ।। lākulaṃ bhṛgusaṃsthaṃ hi bhujaṅgena samanvitam ।। bindunādakalākrāntam uddhṛtaṃ paramaṃ priye ।। śabdamālinimūrtisthā vidyādehaguṇojjvalā ।।
puryāṣṭakam aghoristhaṃ yathāvasthāṃ vadāmi te ।। hrīṃ ru aghore hrīṃ shauṃ aghoryāyai prathamaṃ śiraḥ ।। hrīṃ ru paramaghore hūṃ shauṃ paramaghorāyai mukham ।। hrīṃ ru shauṃ ghorarūpe shauṃ ghorarūpāyai hṛdi ।।
hrīṃ ru shauṃ ghoramukhi shauṃ ghoramukhyai guhye ।। hrīṃ phaṭ bhīmanāme shauṃ bhīmāyai dakṣiṇabhuje ।। hrīṃ hūṃ bhīṣaṇe shauṃ bhīṣaṇāyai vāmato bhuje ।। shauṃ hrīṃ haḥ vama shauṃ vamanyai dakṣiṇoru ।।
hrīṃ hūṃ phaṭ piba he shauṃ pibanyai vāmatoru ।। nyased aṣṭavidhāṅgaṃ tu aṣṭapattreṣu sādhakaḥ ।। pādādau śiraso yāvan nyased aṅge yathoditam ।। vidyutāyai sahim ūrubhyāṃ sahīṃ lakṣmīti guhyagā ।। A
saheṃ śivāikā kaṇṭhe sahaiṃ vasumukhī mukhe ।। B harikeśā sahaṃ tryakṣī mahāmukhyai sahaḥ śire ।। C ṣaḍaṅganyāsayogena vyaktatvaṃ bhajate tu saḥ ।। shāṃ sarvajña hṛdayāya namaḥ ।।
amṛte tejomālini tṛpti śirase shīṃ svāhā ।। vedavedini hūṃ phaṭ shūṃ anādibodhāya śikhāyai vauṣaṭ ।। shaiṃ vajriṇe vajradharāya svatantra kavacāya hūṃ ।। shauṃ nit yam aluptaśakti shauṃ vauṃ dhauṃ sahaje trinetrarūpiṇe namas tubhyam anantaśakti ।।
shaḥ ślīṃ paśu hūṃ phaṭ pāśupatāstrāya sahasrākṣāya hūṃ phaṭ ।। evam niṣpannadehasya slokadvādaśamekhalā ।। śiraḥprabhṛti pādāntaṃ pañcaratnavibhūṣitam ।। yatra yat padavinyāsaṃ tat kubjīśe-m-ataḥ śṛṇu ।।
aiṃ haḥ a paramānande haḥ ā siddhidānandane haḥ i parāpare hrūṃ phreṃ phaṭ kṣaḥ ī śrīkulāmbike ।। aiṃ haḥ u kālarudrasthe haḥ ū ṛddhibalānvite haḥ ṛ śirohāre hrūṃ phreṃ phaṭ kṣaḥ ṝ śrīkulāmbike ।। aiṃ haḥ ḷ narakāntasthe haḥ ḹ guhyamahāmbike haḥ e sṛṣṭigate hrūṃ phreṃ phaṭ kṣaḥ ai śrīkulāmbike ।। aiṃ haḥ o kuṇḍalaguhyānte haḥ au kuṇḍalalakṣmike haḥ aṃ kuṇḍalinī hrūṃ phreṃ phaṭ kṣaḥ aḥ kulamālinī ।।
aiṃ haḥ ka kamaladīpte haḥ kha kuṇḍalanābhige haḥ ga kālahare hrūṃ phreṃ phaṭ kṣaḥ gha svatejaśive ।। aiṃ haḥ ṅa kamalamāle haḥ ca kramasauhṛdi haḥ cha pāpahane hrūṃ phreṃ phaṭ kṣaḥ ja kāmarūpiṇī ।। aiṃ haḥ jha kaṇṭhakūpasthe haḥ ña śaivāmṛtātmike haḥ ṭa candrātmike hrūṃ phreṃ phaṭ kṣaḥ ṭha sukhadeśvarī ।। aiṃ haḥ ḍa kuharāntasthe haḥ ḍha saumukhyatāmane haḥ ṇa svānandane hrūṃ phreṃ phaṭ kṣaḥ ta kālanāśanī ।।
aiṃ haḥ tha kālavamani haḥ da cogrānunāsike haḥ dha karoti sā hrūṃ phreṃ phaṭ kṣaḥ na kālarodanī ।। aiṃ haḥ pa śrāvaṇāntasthe haḥ pha siddhim āśrite haḥ ba karoti sā hrūṃ phreṃ phaṭ kṣaḥ bha pārameśvarī ।। aiṃ haḥ ma kālakalātīte haḥ ya śrībindunetrage haḥ ra śrīhārike hrūṃ phreṃ phaṭ kṣaḥ la sṛṣṭibinduge ।। aiṃ haḥ va prakaṭagupte haḥ śa mahāmukhe pare haḥ ṣa svākāśage hrūṃ phreṃ phaṭ kṣaḥ sa śrīkujāmbike ।।
mādisāntā tṛtīyā tu tribhi rekhaiḥ svareśvarī ।। bindunādasamāyuktā uddhṛtaṃ paramākṣaram ।। punar ambā ca phetkārī dīpanyāsanasaṃsthitā ।। bindunādayute dve tu saṃhāryā icchayānvitā ।।
anena vidhinā devi bhinnā tu kulapaddhatiḥ ।। etasmin paṭhite devi kṣubhyante mātaraḥ sadā ।। ājñāvedhādikā siddhiḥ paṭhite a smin prajāyate ।। ślokadvādaśakaṃ hy etad vaṭamālāvibhūṣitam ।।
mekhaleyaṃ nyased devi vilomenopadeśataḥ ।। gopanīyaṃ prayatnena na deyaṃ yasya kasyacit ।। tadgraho'nyaṃ nyased devi brahmasūtravibhūṣaṇam ।। dedīpyantaṃ pracaṇḍograṃ yathāvasthaṃ tathā śṛṇu ।।
ana aiṃ । ā tha hrīṃ । i ṛ a । ī ṛ gho । u ḷ re । ū ḹ hrīṃ । ṛ ca hsaḥ । ṛ dha pa । ḷ ṇa ra । ḹ u ma । e ū gho । ai ī re । o ba hūṃ । au ka gho । aṃ kha ra । aḥ ga rū । ka gha pe । kha ṅa hsauṃ । ga i gho । gha a ra । ṅa va mu । ca bha khi । cha ya bhī । ja ḍa ma । jha ḍha bhī । ña ṭha ṣa । ṭa jha ṇe । ṭha ña va । ḍa aḥ ma । ḍha ṭa va । ṇa ra ma । ta ja pi । tha pa va । da sa pi । dha ha va । na cha ha । pa la he । pha ā ru । ba ṣa ru । bha kṣa ru । ma ma ru । ya śa ra । ra aṃ ra । la ta ra । va e ra । śa ai hrīṃ । ṣa o hūṃ । sa au phreṃ । ha da hsauṃ । kṣa pha aiṃ ।। anyonyavalayākāraṃ pañcāśatpadabhūṣitam ।। raudrāraudrasamāyuktaṃ triraudraṃ tadgraho apy ay am ।। jñānadevī ca gāyatrī ratnāḥ pañca ime smṛtāḥ ।।
piṇḍasya bandhanaṃ hy etad duṣṭasiṃhavināśanam ।। ratnāṅgī ratnadehā tu ratnānāṃ nirṇayaṃ śṛṇu ।। piṇḍabandhaṃ vinā tena jīvitaṃ tu na vidyate ।। pātālamartyaratnaṃ ca nārakaṃ ratnapañcakam ।।
jñānavīryaḥ savīryas tu ajñāte vīryahānikṛt ।। śikhāntasahitaṃ hy etat stanavāmoparisthitam ।। pañcaratnādiyogasya padoddhāraḥ prakīrtitaḥ ।। bindumastaka cākrāntaṃ pañcaratnavibhedakam ।।
tat tathā śṛṇu kalyāṇi vyāptibhedo yathā sthitaḥ ।। pātālaṃ ṣoḍaśair vyāptaṃ martyaṃ caivāṣṭakānvitam ।। taddīptibhāsakā jñātā ajñātā dīptihārikāḥ ।। tatprabhāvād varārohe yoginyo balavattarāḥ ।।
rakṣanti svāminoddiṣṭā anādiṣṭaṃ haranti tāḥ ।। divyadehatvam āpnoti uccārāt kṣobhakṛd bhavet ।। ślokamālānvitaṃ divyaṃ tadgrahāvalibhūṣitam ।। evaṃ kṛtvā śarīrasthaṃ nyāsamaṇḍalabhṛttanum ।।
vaḍavānalayogasthaṃ padadehaṃ padodbhavam ।। kṛtvā nyāsam aśeṣaṃ tu yas tiṣṭhati subhāvitaḥ ।। śākinībhūtavetālāḥ piśācoragarākṣasāḥ ।। ye hiṃsanti yadālabdhaṃ teṣāṃ pratyaṅgirā bhavet ।।
pracaṇḍayoginīghrāto nīto vā yamaśāsanam ।। sakṛnnyāse kṛte devi brahmahatyādipātakaiḥ ।। satyaṃ satyaṃ punaḥ satyaṃ pratyakṣedaṃ parādhvaram ।। guros tu na patet pāde yāvedaṃ dehasaṃsthitam ।।
jñāte sati na kartavyaṃ yāvad gurukule vaset ।। ājñāniṣṭho guṇaśreṣṭhaḥ kramajñaughaviśāradaḥ ।। pūrvasiddheṣu liṅgeṣu susiddhapratimāsu ca ।। sadā pravartate yas tu nyāsaṃ dehasya bhāvini ।।
trikālanyāsayogena ardharātre tathā punaḥ ।। anyaṃ ca paramaṃ devi granthibhedaṃ sudurlabham ।। o-jā-pū-kāma-madhyasthaṃ hṛnnābhau liṅgamadhyagam ।। oghānandaṃ jayānandaṃ purānandaṃ tṛtīyakam ।।
ḍikkariyāṇa lampārṇaṃ mahānandapuraṃ tathā ।। dvitīyaṃ padagranthīnāṃ nyāso ayaṃ parikīrtitaḥ ।। āmardakaṃ dharāpīṭhaṃ girāṅkaṃ rūpiṇīpuram ।। pīṭhaṃ vā padasaṃyuktaṃ tristhaṃ granthicatuṣṭayam ।।
jñānaśṛṅgaṃ ramāśṛṅgam ṛṣiśṛṅgaṃ tṛtīyakam ।। siddhakramasamāyuktaṃ gurupaṅktisamanvitam ।। etat kulākulaṃ divyaṃ sarvasādhāraṇaṃ param ।। anyat parataro dehaḥ koṭidvādaśam āśritaḥ ।।
akulavyāptir ity eṣā kṣetrapīṭhasamākulā ।। caturāśītipadair vyāptiḥ sā cānyatra prakāśitā ।। ṣaṇnavatipado haṃsaḥ sa cāmnāyavidāṃ viduḥ ।। tatra divyakramaḥ pūjyaḥ padacāreṇa yoginā ।।
dvādaśādhāramūrdhnisthaṃ catuṣpīṭhasamucchritam ।। ṣoḍaśaiva pramāṇena caturdvāraṃ tatas tv adhaḥ ।। akulīnaśarīredaṃ catuḥṣaṣṭipadānvitam ।। tatra dhyānaṃ japaṃ yogaṃ tatra pūjākriyādhvaram ।।
paro hy ātmā parā vidyā paraḥ śaivaḥ sanātanaḥ ।। ātmatattvagataṃ piṇḍaṃ satataṃ yogam abhyaset ।। śivatattvagato yogaṃ rūpābhyāsaṃ samabhyaset ।। piṇḍaṃ kuṇḍalinī śaktiḥ padaṃ haṃsaḥ prakīrtitaḥ ।।
kuladehaṃ parityajya akulīnavapuḥsthitaḥ ।। aparaṃ pāśavaṃ sarvaṃ tritattvaguṇalakṣaṇam ।। prasiddhena tu mārgeṇa prasiddhyarthaṃ bhajanti te ।। akulena vinā siddhir aihikā pātrikā na hi ।।
aprasiddhagatā ṛjvī ṣoḍaśāntāmṛtāhradam ।। suprasiddhākṣabhūtā tu kālasaṅkhyākarī tu sā ।। viṃśatyekasahasrāṇi ṣaṭśataiś ca samanvitā ।। apareṇa tu mārgeṇa saṃsārapathalakṣaṇam ।।
saptādaśāni lakṣāṇi koṭir ekā tv ahamiśi ।। padamārgavidānāṃ tu sakalād ajarāmaraḥ ।। koṭidvādaśakopetaṃ koṭilakṣacatuṣṭayam ।। akuleśatanuṃ yāvat sācāraṃ kulayoginām ।।
kulādhvarapadaṃ hṛtsthaṃ tatrasthaṃ paramaṃ kramam ।। śrīmadbarbaram oḍḍīśaṃ padasthaughamahārṇavam ।। dvibhis tu adhamā siddhis tribhir madhyamatāṃ vrajet ।। adhamaṃ bhūcaraṃ karma madhyamaṃ bilasādhanam ।।
evaṃ devi samastedaṃ padayogakriyādhvaram ।। padasyāpi hi rūpo asti rūpātītaṃ tu saṅkramaḥ ।। haṃsajñānapadaṃ proktaṃ rūpasthaṃ śṛṇu sāmpratam ।। sthūlam ekavidhaṃ bhadre sūkṣmarūpam anantagam ।।
rūpopalabdhisaṃsthānaṃ vijñānānandapūritam ।। māyāvadhis tu kūpādau atra vijñānasambhavaḥ ।। koṭiśaḥ koṭiśaś cakraṃ cakre cakre catuṣṭayam ।। caturāśīti-m-ekatra kramāt sthūlaṃ pṛthak pṛthak ।।
dvitīyaṃ vāruṇaṃ rūpaṃ tṛtīyaṃ daṇḍapāṇikam ।। ṣaṣṭham ātmavataṃ rūpaṃ saptamaṃ śaktipūrvakam ।। dasamaṃ tu bhaved rudraṃ candram ekādaśaṃ vidhuḥ ।। kodaṇḍadvayamadhyasthaṃ dedīpyantaṃ suvarcasam ।।
kodaṇḍāntargatau cānyau karṇakubjāntare sthitau ।। aṣṭādaśam anantākhyaṃ piṅgalaikonaviṃśamam ।। vaḍavānalam āsīnam ekaikaṃ cakrarūpiṇam ।। akuleśvararūpeṇa vijñānaprabhavo bhavet ।।
avāntarapadasthasya pāramparyojjhitasya ca ।। yasya yad yādṛśī vyāptis tatrasthas tatphalaṃ labhet ।। satatābhyāsayogena trirabdāt tatpadaṃ vrajet ।। tārayed viditā santī avijñātā prapātayet ।।
mahāntārīti sā proktā sarvarūpoparisthitā ।। na paśyanti guṇaṃ rūpaṃ yāvad eṣāṃ na saṅkramet ।। aṣṭakoṭisuvistīrṇe trikoṭyordhvaguṇojjvale ।। sādhayet sarvarūpāṇi vaṭendīkusumārcitā ।।
kiṃ tu noccāritaṃ tasya sthūladehaṃ yathā sthitam ।। yaṣṭīhatā bhujaṅgīva pātayed avalokanāt ।। vidyāyaṣṭihatā santī sṛṣṭicakre hy anekadhā ।। bhujair dvādaśakopetā koṭarākṣā subhīṣaṇā ।।
ṣaṣṭḥīśānasamāyuktā siddhapaṅktau niveśitā ।। yoginīnāṃ kuleśā tu gopitānyatra śāsane ।। ḍu ku ṭī ṅga tṛtīyaṃ tu pi ṭī ṅga ri caturthakam ।। eṣā sāṅketikā proktā saṃsphuṭā guruvānane ।।
tasyaivoccāraṇāt sarvaṃ kampate ḍāmarīgaṇam ।। ājñā kramati bhaktānām abhaktānāṃ na saṅkramet ।। uccaranto hanec chailān kruddhasyānyeṣu kā kathā ।। sthūlaṃ saṃsādhayet sarvaṃ mahāmāyāntakāvadhim ।।
mahāmāyāvinā yogī māyaiva guṇakṛd bhavet ।। tejasvī tejaso mārge vāyor vāyubhṛteśvaraḥ ।। tripañcavarṣād ūrdhvaṃ ca sarvajño guṇa-m-īśvaraḥ ।। sādhayen nikhilaṃ rūpaṃ sthūlasūkṣmam atīndriyam ।।
tatraiva sā mahāmāyā sūkṣmarūpā susūkṣmagā ।। dṛśyate mṛgatṛṣṇeva gurvājñātopadeśataḥ ।। viśuddhamālinī hy eṣā tadābhyāsena sarvavit ।। prāsādagṛhavṛkṣāṇāṃ sandhyākālāntare sthitaḥ ।।
pasyate rūpabhṛt sarvaṃ sūkṣmasūkṣmāṇavo hradam ।। yena sādhayate rūpaṃ khecarādim anukramāt ।। yāvan na tatprasādena gurvājñātaḥ pravartate ।। ājñāṃ dattvā prapūjitvā kṛtvā maṇḍalakādikam ।।
chāyāṃ nirīkṣayitvā tu kaṇṭhakūpopadeśataḥ ।। paśyate bhāskaraṃ bimbaṃ śivarūpaṃ sadāśivam ।। ṣaṇmāsābhyāsayogena bhūcarīṇāṃ patir bhavet ।। avasthāṃ tyajate sarvāṃ pañcāvasthāparaṃ vrajet ।।
uktānuktaṃ tu deveśi sarvam asmāt prasādhayet ।। vindate hy āgataṃ kālam āpado vātmanaḥ pare ।। vaktramūrdhni bhayaṃ vindyān mūrdhni pātān mriyed dhruvam ।। pādau yatra na dṛśyete videśagamanaṃ bhavet ।।
udare arthanāśaṃ tu hṛdaye mṛtyubhāg bhavet ।। ṣaṇmāsāllakṣayet sarvam ātmanaś ca parasya vā ।। rūpapūrṇahradāntastho rūpastho nirapekṣadhīḥ ।। yogasiddhā mahādevi dṛśyante vyomagāgaṇāḥ ।।
ghaṭādhāragataṃ prāṇaṃ kūrmayantreṇa pīḍayet ।। bhairavovāca kalyāṇi kularūpaṃ prakāśitam ।। ekānekavibhāgena saṃsthitā vyomamālinī ।। icchārūpadharā devī kubjinīti kujāmbikā ।।
cārasthā cāramadhyasthā cāradehā caleśvarī ।। pīṭhamadhyagatā pūjyā candragarbhasamanvitā ।। pīṭhapīṭhādhipair yuktā sarvajñā sarvadāyikā ।। asyāḥ pragopitaṃ rūpaṃ yoginībhir varānane ।।
dedīpyantī mahānandā sahasrādityavarcasā ।। sadoditaṃ sadānandaṃ parānandapradāyakam ।। anantaṃ sakalaṃ jñānaṃ divyājñāparamojjvalam ।। dakṣiṇasyāpi ṣaṭkasya śaktiyuktasya varṇitam ।।
uttaraṃ gopitaṃ rūpaṃ devatābhiḥ susiddhidam ।। bhairaveṇa tu rūpeṇa bhairavatvaṃ prasādhayet ।। atra rūpasamālabdhaḥ pūrvoktaṃ labhate phalam ।। akulīnakramāntasthaḥ kubjīśapadam āśritaḥ ।।
toṣito ahaṃ tvayā devi tenedaṃ saṃsphuṭaṃ mayā ।। sarvatantreṣu luptedam īṣad yogimate sphuṭam ।। grīvā kuṇḍalinī tasya viyogaṃ tu tadā bhavet ।। kṛṣṇavarṇe bhaven mṛtyuḥ ṣaṇmāsāt tu na saṃśayaḥ ।।
bhrūmadhyagatam ātmānaṃ ṣaḍaṅgena mahāmate ।। hrasve nīle bhayaṃ vindyād dīrghe sthūle hy arogatā ।। kṛṣṇe brahmavināśaṃ vā mṛtyur evābhijāyate ।। vāyavyāṃ tu yadā dhūmrāṃ mālāṃ pasyati yogavit ।।
āgneyyāṃ tu yadā bhinnāṃ mālāṃ paśyati yogavit ।। madhye tasya yadā chidraṃ paśyate yogacintakaḥ ।। īśāne sthāvarabhayaṃ kauberyām arthasiddhidam ।। yāmyāyāṃ mriyate devi nātra kāryavicāraṇāt ।।
sāmalaṃ siddhidaṃ proktaṃ jīvādityaṃ varānane ।। mālinī vyomasaṃsthā ca bindur vyome tathaiva ca ।। kulākhyaṃ puruṣaṃ vyome rūpātītam ataḥ śṛṇu ।। śṛṇuṣva sarvabhāvena avajñārahitā satī ।।
layoccāravinirmuktaṃ hetutarkavivarjitam ।। nāstikyabhāvasampannaṃ śūnyabhūtam anāmayam ।। atīndriyam anābhāṣaṃ parākāśaṃ tu tad viduḥ ।। sādhyate yena mārgeṇa rūpātītaṃ tu tac chṛṇu ।।
asmin taṃ tu cidākāśe bāhyākāśe sa eva hi ।। rūpātītaṃ tataś cordhve niḥsandigdhaṃ padaṃ pare ।। guror asya prasādena labhyate paramaṃ padam ।। etat sarvaṃ samākhyātaṃ śāmbhavasya guṇāspadam ।।
kim abhyāsaḥ punas tasya yasya sarvaṃ puraḥsaram ।। yogātmā vai sa sarvatra pūjyate yoginīkule ।। sa sādhayati sarvajño dehenānena sarvagaḥ ।। nirācāravidhānena dehenānena bhairavi ।।
agnivat sarvavarṇeṣu sa śīghraṃ phalabhāg bhavet ।। uttamottamatāṃ yānti ṣaḍbhir māsaiḥ kramāt kramāt ।। gurumaṇḍalakādyaṃ ca pūrvāmnāyaprapūjanam ।। kim āmnāyaṃ kathaṃ pūjā etad ācakṣva bhairava ।।
pūjāmnāyam idaṃ sarvaṃ kathyamānaṃ na budhyasi ।। pīṭhāmnāyas tṛtīyas tu siddhāmnāyaś caturthakaḥ ।। guptadeśe sugandhāḍhye viviktopadravojjhite ।। pīṭhamadhyagatāṃ devīṃ catuḥsiddhasamanvitām ।।
etad āmnāyam ākhyātaṃ kiṃ tu maṇḍalakānvitam ।। pūjyo ahaṃ maṇḍale tatra navātmānapadākṣaraiḥ ।। bhairaveti padaṃ paścād vīrādhipatayeti ca ।। āmnāyamaṇḍalaṃ hy etat samekhalacatuṣkalam ।।
pūjitena bhavaty āsu tat sarvam uditaṃ mayā ।। karmakāle prakartavyaṃ pūjānte arghanivedanam ।। tasmāt kriyākalāpena ārādhanavidhiṃ yajet ।। cakrapūjāvidhir hy evaṃ kuryād ārādhane vidhau ।।
pūjayet sarvabhāvena sarvāmnāyaṃ sa gopayet ।। kurvantasya parā vyāptiḥ kramoghaṃ sampravartate ।। pādukau pūjayitvā tu caturdaśyāṣṭamīṣu ca ।। divyagandhasugandhāḍhye dīpamālopaśobhite ।।
bhaktyā-devaṃ svaśaktyā ca piṣṭadīpān ghṛtānvitān ।। evaṃ kṛtvā tataḥ paścād vyākhyāne vācane api vā ।। ahaṃ vai guravas tasya yatrāste cāgamaḥ svayam ।। na vinā ca guror vidyā na vidyārahito guruḥ ।।
prāptavidyā guroḥ pārśve vidyāprāpte gurutvatā ।। vetti siddhaḥ sa me tulyaḥ sāmānyas tatsamo na hi ।। kulaṃ ca kulavidyāṃ ca kulamārgaṃ kulakramam ।। catuṣṭayaṃ samākhyātaṃ pṛccha-m-anyaṃ yathāruci ।।
paramārthopadeśena yathā tv evaṃ vada prabho ।। dvīpāmnāyāvatāraṃ tu sugopyaṃ prakaṭāmi te ।। kṛṣṇaraktajanākīrṇaṃ dedīpyārcisamaprabham ।। dvitīye atra pare kalpe sindūrāruṇasaprabham ।।
tejaḥsṛṣṭes tu saṃsthānaṃ karālāgnisamaprabham ।। pītāruṇajanākīrṇaṃ rajasā dvīpam ujjvalam ।। udyānabhairavāmbhobhiḥ kallolālīsamākulam ।। śvetaraktajanākīrṇaṃ viśuddhāmoghasampadam ।।
gandhamālyasupuṣpāḍhyaṃ mahocchuṣmopaśobhitam ।। candrakāntimayaṃ divyaṃ viśuddhodadhimadhyagam ।। anekānandasampannaṃ candradvīpaguṇāvṛtam ।। caturmāyājanātītaṃ caturthāntamṛtātmakam ।।
sṛṣṭisandoham ānandaṃ candradvīpaguṇāspadam ।। catvāry eva sabījāni vyaktiṃ yānti kulādhvare ।। narasiṃhaṃ tṛtīyaṃ tu lokālokaṃ caturthakam ।। vyaktāvyaktaṃ tu taṃ yasmāt kāraṇaṃ taṃ nigadyate ।।
candradvīpaṃ paraṃ tebhyo madhyasthaṃ vyaktikāraṇam ।। lakṣitavyopadeśena śeṣānyad vistṛtaṃ purā ।। tathāpi me manoglāniḥ kathayasva yathā sphuṭam ।। yasmād utpattisaṃsthānam etat sarvaṃ vada prabho ।।
pṛcchitaṃ śṛṇu kalyāṇi niravadyaṃ vadāmi te ।। tāni dvādaśadhā viddhi ekaikaṃ ca pṛthak pṛthak ।। pīṭhopapīṭhasaṃyuktaṃ kṣetrasandohalakṣitam ।। lakṣitavyāni yatnena upāsya guravaṃ priye ।।
mātarāṇāṃ varārohe ekaikasmin vyavasthitam ।। tair vinā sādhanaṃ siddhir yatnenāpi na jāyate ।। dehasthāni tu tasyaiva kiṃ tv evaṃ hi sa muktibhāk ।। sādhanaṃ mantrayogasya liṅgasaṃsthāpane'pi vā ।।
anyathā naiva bhuktis tu dvandvadveṣo rujānvitaḥ ।। pīṭhabhinnakramaṃ jñātvā sidhyate hy avicārataḥ ।। jñātvā pañcasu saṃsthānaṃ saṃsthānaṃ kārayet tadā ।। calasaumye catuṣkaṃ tu īśvaraikaṃ diśāditaḥ ।।
puraṃ nāma bhaved yatra tāṃ diśaṃ tu samāśrayet ।। tathāpi bhogam āpnoti tatsthānanyāsayogataḥ ।। akṣareṇāpi mantrasya kiṃ tu tatsthānayogataḥ ।। dṛśyante sthānahīnāni siddhaiḥ saṃsthāpitāni tu ।।
svatejodīpitaṃ śambhuṃ kvacid dṛśyati nisphuram ।। sarvadaṃ sarvakālasthaṃ kālarūpāmṛtātmakam ।। dvīpākṣaraṃ tathā vāraṃ tithinakṣatrasaṃyutam ।। pīṭhayuktaṃ prameyena bhidya pīṭhena cetaram ।।
purasyādyakṣaraṃ vāpi svasthāne kṣobhakṛd bhavet ।। svasthānātmakamantreṇa svasthānena puraṃ viśet ।। tāvat kṣubhyati tat kṣetraṃ bālavṛddhayuvān api ।। sakṛd anyatra coccāraṃ japamānaṃ puraṃ viśet ।।
yaḥ punaḥ sarvabhāvena bhaktiyuktaḥ samabhyaset ।। tatrāpi tasya siddhīni bhavanty aṣṭavidhā priye ।। tathāpi na hi sidhyanti yogād dhyānāc ca mantriṇaḥ ।। tais tu vyāptam idaṃ sarvaṃ catustriṃśāntagocaram ।।
pīṭhādhipatibhir yuktāḥ pañcāśa patayas tu te ।। pīṭhagrāmapurasyāpi lakṣayitvā nirākulam ।। kasmāt pīṭheṣu adhipāḥ pīṭhabhinnaṃ na pūjayet ।। kevalaṃ yadi labhyeta tadādyaṃ tu surārcite ।।
tasmād ekatamaṃ gṛhya liṅgamūlaṃ yad akṣaram ।। evaṃ jñātvā tataḥ siddhir jāyate nirvikalpataḥ ।। mama tulyās tu kurvanti vighnaṃ vai pālakāḥ priye ।। śrutaṃ devi tvayā sarvaṃ nāma pañcāśakeṣv api ।।
saṃsphuṭaṃ sarvabhāvena nirṇītaṃ kubjinīmate ।। kva sthāne saṃsthitā deva etad ācakṣva niścayam ।। āvṛtaṃ vaṃśaguhyāntaṃ dvīpaiḥ kodaṇḍakāvadhim ।। pañca dvīpāni deveśi brahmaṇyādhiṣṭhitāni tu ।।
jaṭhare pañca vaiṣṇavyā kaumāry eva hṛdi sthitā ।। aindry ākāśapadasthā tu catuṣkaparivāritā ।। mahākālī tu kopasthā saṃhārapathavartiṇī ।। daṇḍadhārī pracaṇḍaś ca daṃṣṭrālī vajratuṇḍakaḥ ।।
ete vargādhipāḥ proktā aṣṭau vasumahābalāḥ ।। sabāhyābhyantaraṃ matvā tato asau siddhibhājanaḥ ।। śeṣo anyo vistaro apy asya kulasāre vadāmy aham ।। tenedaṃ śrīmataṃ proktaṃ bhuktimuktipradāyakam ।।
bhājano bhuktimuktīnāṃ yady evaṃ gopayet sudhīḥ ।। hastyandhavad vibhajyante dṛṣtihīnā yatas tu te ।। pucchakarṇāṅghrihastābhyāṃ pṛṣṭhakukṣodareṣu ca ।। pucchahastā vadanty evaṃ gajo ayaṃ cāmarākṛtiḥ ।।
bhittirūpaṃ tu kukṣisthā pṛṣṭhasthā gṛharūpiṇaḥ ।। evam andhaganā mūḍhā anyonyaṃ spardhayanti te ।। tān dṛṣṭvā hāsyam ārabdhaṃ taṃ śrutvā vismitās tu te ।। ūcus tv evākṣiyuktena mā yudhyaivaṃ vimohitāḥ ।।
hastino aṅgāni sarvāṇi yāni spṛṣṭāni tatparaiḥ ।। yena paśyasi sarvāṅgaṃ śrīkubjaughamahāgajam ।। ājñākramaṃ vinā lokas tatkramaṃ kubjinīmate ।। gajāṅganyāyato yatra dakṣavāmordhvakaulike ।।
idānīṃ śṛṇu kalyāṇi kālacakraṃ yathāsthitam ।। rudraśaktisamāveśās tābhir ātmanibṛṃhaṇam ।। śakticaitanyayogena jīvacaitanyabṛṃhaṇam ।। mantracaitanyayogena piṇḍacaitanyabṛṃhaṇam ।।
caitanyena vinā sarvam asvatantraṃ śilādivat ।। agnicaitanyayogena jalam apy atra dāhakam ।। dharāmaṇḍalagarbhe tu dvīpadeśāntaraṃ yajet ।। karṇikāyāṃ yajed devaṃ śabdarāśiṃ salakṣaṇam ।।
karṇaprāvaraṇaṃ cānyaṃ svāmukhaṃ deśam uttamam ।। jālandharaṃ ca vikhyātam ekapādaṃ tathāparam ।। parṇadvīpaṃ kumārākhyaṃ yavadvīpaṃ tathāparam ।। aparaṃ kaṭāhadvīpaṃ cīnadeśam ataḥ param ।।
rasadvīpaṃ ca gomedaṃ garbhodaṃ sūryadvīpakam ।। vasantaṃ mahāsaradvīpam amṛtadvīpam eva ca ।। aṅgāradvīpaparyantaṃ nagnadvīpāvasānagam ।। kṣetrapālā mahāraudrā rakṣāṃ kurvanti sādhake ।।
mahābhṛgur jayo nāma mahājihvas tu vikramaḥ ।। mahādivyo dadhīciś ca kumārīśas tathāparaḥ ।। mahādhvāṅkṣo mahānandī sugandhī ca gopālakaḥ ।। śukro viḍālo dvāv etau śukāruṇaśubhānanau ।।
rasano viḍālaḥ pradyumnaḥ kṣetrapālāḥ kulakrame ।। citrāṅgī citrarekhā ca vicitrā citranā śubhā ।। kakārasya imā devyaḥ kanyadvīpādhikariṇī[ḥ] ।। krūrā ca piṅgalā caiva khaḍgikā lampaṭā satī ।।
bahvāśī ca virūpā ca lampaṭā āmiṣapriyā ।। kṣetrapālo mahāyogī agastiś ca mahā-ṛṣiḥ ।। lamboṣṭhī dīrghadaṃṣṭrā ca lambajā prāṇahāmukhī ।। vātavegā ravā ghorā gakāre devatāḥ sthitāḥ ।।
ghanaravā ghoraghoṣā mahāghoṣātighoṣikā ।। atighaṇṭātighorā ca kalakalāraveti ca ।। yakṣarājā mahādevaḥ kṣetrapālo mahābalaḥ ।। gāndhāri yogamātā ca sudhārā paramojjvalā ।।
ṛcchikā gṛdhratuṇḍī ca revatī raṅgisaṃjñikā ।। rājyaṃ pālayate deśe kavarge uttarāpathe ।। caṇḍā caṇḍamukhī caṇḍā caṇḍavegā mahāravā ।। cañcalā calavegā ca calajihvā caleśvarī ।।
kulūtadeśavāsinyo rakṣāṃ kurvanti sādhake ।। kiṅkiṇī caṇḍaghoṣā ca aṭṭahāsā mahāravā ।। gandhārī ḍombī campākṣī chakāre devatāḥ smṛtāḥ ।। jvalinī jvālinī caiva mahājvālāvatī prabhā ।।
jvālāvatī karālī ca visphuliṅgā śikhāśikhī ।। jālandhare ca deveśe kṣetrapālo mahājihvaḥ ।। bhīmā bhīmavatī kāntī kaṅkālī ca karālinī ।। cārvākī lampaṭī caiva jhakāre devatāḥ smṛtāḥ ।।
citraseno mahāvīraḥ kṣetrapālo mahābhayaḥ ।। vīramātā suvīrā ca khaḍginī śūlinī kharā ।। pārase tu mahādevyo adhikāraṃ prakurvate ।। rājā dakṣiṇadeśe tu cavarge ca kramīśvarī ।।
amṛtodbhavā parṇajīvī jīvarakṣā sujīvikā ।। ṭakāre devatā hy etāḥ kuśadvīpe vyavasthitāḥ ।। vyomanī vyomarūpā ca vyomavyāpī śubhodayā ।। jṛmbhodyānā ca phetkārī devakī durjayā mahā ।।
kṣetrapālo mahādivyaḥ kapālahasto mahābalaḥ ।। ḍiṇḍinī muṇḍinī muṇḍā śākinī ḍākinīti ca ।। ḍakāre devatā hy etāś cīnadvīpe vyavasthitāḥ ।। yamadaṃṣṭrā mahādaṃṣṭrā antramālā karālikā ।।
lohajaṅghātijaṅghā ca mahāvegātivegagā ।। ḍhakāre devatā nāma kumārīdvīpam āśritāḥ ।। balā cātibalā caiva ajitā cāparājitā ।। andhanī mohanī māyā nigaḍā kīlanī tathā ।।
mahādaṃṣṭras tu vikhyātaḥ kṣetrapālo mahābalaḥ ।। danturā raudrabhāṣā ca abhramāla kulāsubhā ।। khādakā rūpanāma ca saṃhārī ca kṣayāntikā ।। takāre devatāḥ khyātāḥ puṣkaradvīpam āśritāḥ ।।
ḍambhakī ḍimbhiḍimbhā ca kaivartarajalehikā ।। madotkaṭā madakṣobhā madavāhā mahābalā ।। thakāre devatā nāma saṃsthitā[ḥ ] paratīrake ।। aruṇā ghoṣadevī ca revatī ghoradāyikā ।।
ghoraghoratarāghorā ghorā vikaṭanāyikā ।। dakāre devatā rājāś cīnadeśe suvāsitāḥ ।। bhīmarāvā surāvā ca saṃstārī savarākṣikā ।। mahāśaktiḥ kṣāntiśīlā vajratuṇḍī vṛkodarī ।।
kṣetrapālaḥ sugandhī ca gandharvo vīṇahastakaḥ ।। kalanī kṛntanī kālī kālasaṃvartanī kalā ।। jayā dhṛtikarī saumyā kāmadā śubhadānanā ।। janadvīparatā nityaṃ sādhakānāṃ tu vatsalāḥ ।।
dharmā dharmavatī śīlā pāpahā dharmavardhanī ।। dharmakartā dharmapriyā dharmasandīpanīti ca ।। kṣetrapālo mahākāyas tasmin deśe a dhipo mahān ।। śuddhir buddhir matiḥ kāntir balotsāhanavardhanī ।।
nirlepā nirghṛṇā māyā sarvapāpakṣayaṅkarī ।। puṣpadantas tu vikhyātaḥ kṣetrapālo mahābalaḥ ।। kāmatṛṣṇā kṣudhā mohā nidrālasabhayā jarā ।। bakāre devatā rājā hy etā gomedamaṇḍale ।।
tṛṣṇā ca kāmadā bhogā nirduḥkhā sukhadā tathā ।। vītarāgā mahotsāhā jitarāgā manoramā ।। vipulo nāma vikhyātaḥ kṣetrapālo mahābalaḥ ।। madā gajamadā nāma kāmānandasuvihvalā ।।
kramaṇī caiva nāmā ca krāmaṇī ca tathāparā ।। makārasya imā devyo rājā adhipatir mahān ।। hayavegā suvegā ca ativegavatī mahā ।। rodanī kṣodanī bālā atiroṣā kalahapriyā ।।
yakāre devatā rājā āsavadvīpasaṃsthitāḥ ।। vidyujjihvā mahājihvā śṛṅgāṭā kuṭilā sphuṭā ।। jvālāvatī visphuliṅgā jvālābhasmakṣayāntakā ।। viḍālaḥ kṣetrapālaś ca mahābalaparākramaḥ ।।
mahābhogātibhogā ca bhogāḍhyā bhogapāragā ।। vasantadvīpavāsinyaḥ kṣetrapālaś ca kāruṇī ।। hariṇākṣī suvarṇā ca kanakareṇupiñjarā ।। ratnaśobhā mahāśobhā romaśobhā parādyutiḥ ।।
kṣetrapālas tu vikhyātaḥ śubhānano balotkaṭaḥ ।। hayagrīvā ca jaṅghā ca sarvagrāsā kṛtāntakā ।। śakāre devatā nāma kathitāś ca mahāyaśāḥ ।। rāgā rāgavatī krodhā mahābhogā ca rauravā ।।
durbhedyā durbhaṭā caiva dumirīkṣā subhīṣaṇā ।। ānandadvīpavāsinyo devyo akṣayayauvanāḥ ।। naṭī nāṭī kunāṭī ca vāṭakī hāṭakī viṭī ।। sakāre devatā nāma gāndharvadvīpavāsinaḥ ।।
citrāṅgaḥ kṣetrapālaś ca merūrdhvavalaye sthitaḥ ।। antacārī sucārī ca ūrdhvanādī suvāhinī ।। aṅgāradvīpavāsinyo hakārākṣarasambhavāḥ ।। sarvagrāsī kṛtāntī ca pavanī pāvanī tathā ।।
ucchuṣmā devagāndhārī bhasmāntā vaḍavānalā ।। kṣakāre devatā hy etā nagnadvīparatāḥ priye ।। pradyumnaḥ kṣetrapālaś ca mahābalaparākramaḥ ।। idānīṃ śrotum icchāmi tvatsakāśān manodbhavām ।।
aparāṃ dehajair bhinnāṃ śabdarāśiṃ sabhairavam ।। tad ahaṃ sampravakṣyāmi siddhakaulaṃ mahātape ।। kālāgniśikharāṭopaṃ śūlajvālormisaṅkulam ।। jvālāmālākulojjvālaiḥ karālair bhīmabhīṣaṇaiḥ ।।
maccharīre samutpannā mahākrodhasamudbhavā ।। bhairavāvalinī devī vilomena samuddharet ।। kṣa ha sa āditaḥ kṛtvā akārāntena sampuṭam ।। kṣa krodhāvali a ananta ajara bhairava ha haṃsāvali ā mahānanda āpakumbha bhairava sa ānandāvali i pracaṇḍa iḍācāra bhairava ṣa garbhāvali ī ḍāmara indramūrti bhairava śa saṃhārāvali u udyāna ulkāsya bhairava va amṛtāvali ū vasanta ūṣmāda bhairava la vipulāvali ṛ ṛpudarpa ṛpusūdana bhairava ra kālāntakāvali ṝ kṛtānta ṝmukta bhairava ya pracaṇḍāvali ḷ prasanna ḷptakāya bhairava ma mahāmohāvali ḹ mahāmāyā ḹpāda bhairava bha bhūtabhayāvali e raudra ekadaṃṣṭra bhairava ba vaḍavāmukhāvali ai mahādaṃṣṭra airāvata bhairava pha lampaṭāvali o kaṅkāla oghāmbu bhairava pa pavanāvali au anaṅga auṣadhīghna bhairava na kusumāvali aṃ svacchanda aṃjana bhairava dha vipulāvali aḥ manmatha aḥhvakāyabhairava da suratāvali ka unmatta kambala bhairava tha kūrmāvali kha meghanāda kharuṣānana bhairava ta tvaritāvali ga karāla gomukha bhairava ṇa mandarāvali gha vikarāla ghaṇṭāla bhairava ḍha khaṭvāṅgāvali ṅa mahābala ṅaṇanāntabhairava ḍa candrāvali ca asitāṅga caṇḍadhāra bhairava ṭha vajrāvali cha ulka chaṭāṭopa bhairava ṭa manthāvali ja ekapāda jaṭālākṣa bhairava ña kāntāvali jha kapāla jhaṅkīśa bhairava jha ambikāvali ña vyoma ñabhaṭeśvara bhairava ja bhedakāvali ṭa vetāla ṭaṅkapāṇi bhairava cha kṛtāntāvali ṭha āmardaka ṭhānubandha bhairava ca caturbhujāvali ḍa mahāsāha ḍāmara bhairava ṅa yogāvali ḍha ruru ḍhaḍhṛkarṇa bhairava gha bhūtāvali ṇa bhuvana ṇatīkānta bhairava ga abhayāvali ta vibhūti taḍidbhāsvara bhairava kha carcakāvali tha ūrdhvasepha thavira bhairava ka bhasmāntakāvali da krūra dantura bhairava aḥ sṛṣṭikāvali dha lohita dhanada bhairava aṃ vijayāvali na lampaṭa nāgakarṇa bhairava au brahmāvali pa carcaka pracaṇḍa bhairava o sadyojātāvali pha phetkāra bhairava ai phetkārāvali ba acintya vīrasiṃha bhairava e karṇamoṭāvali bha mahādevāṅga bhṛkuṭi bhairava ḹ mahāmohāvali ma mahākālāgni meghabhāsura bhairava ḷ mahāmāyāvali ya mārtaṇḍa yugānta bhairava ṝ gāndhārāvali ra prāṇa raurava bhairava ṛ puṣpāvali la ananta lamboṣṭha bhairava ū śabdāvali va ucchuṣma vasala bhairava u mahāghoṣāvali śa mahāyaśa śukatuṇḍa bhairava ī sūkṣmāvali ṣa mahodyāna ṣaṭālākṣa bhairava vidyāvali sa amṛta sunāsa bhairava ā vyāpakāvali ha śubhaṅkara hūhūka bhairava a mahāmāyāvali kṣa pralayāntaka kṣayānta bhairava ।।
pañcāśabhairavopetā mālinyā saha saṃyutā ।। cintayed deham ātmānam uktalakṣaṇasaṃyutam ।। nirdahantaṃ jagat sarvam bhasmakūṭaṃ vicintayet ।। adhomukhordhvapādāntaṃ saṃhārānalamadhyagam ।।
tadbījaṃ sampravakṣyāmi mahākrodhasya bhairavi ।। mantrasāraṃ varārohe śṛṇu tvaṃ bhāvitātmanā ।। b oṃ hūṃ kṣaḥ hūṃ phaṭ hrīṃ chrīṃ kṣaḥ ślīṃ phreṃ hrūṃ hūṃ hūṃ phaṭ ।। krodhahṛdayānujā devī mahābhairavam abravīt ।। d
kailāsam api pātayed vācāsiddhiḥ pravartate ।। akārādikṣakārāntaṃ nāmaṃ vakṣyāmi pārvati ।। mantragarbhā mahādevī viśrutā bhuvanatraye ।। yryauṃ rryauṃ lryauṃ vryauṃ śryauṃ ṣryauṃ sryauṃ hryauṃ kṣryauṃ kāmākhyasya hsryauṃ pūrṇagiri smryauṃ oḍḍiyāna kṣmryauṃ jālandhara । śrī hā ka ḍo ka śrī kāmarivāḍī śrī devavāḍī śrīṃ hrīṃ amṛtavidye putraṃ dehi āyuṃ dehi yaśaṃ dehi ।।
sādhakasya bhaved glāniḥ kliṣṭo vighnaiḥ prabādhyate ।। tam ācakṣasva sarvajña samayaghnaḥ śudhyate yathā ।। āyudhaiḥ sahitāṃ devīṃ kṣetrapālasamanvitām ।। athāśaktaḥ pramādī vā pīṭhasaṅkīrtanāt priye ।।
tad ahaṃ sampravakṣyāmi samayānāṃ viśuddhaye ।। mahāghaṇṭasamopetāṃ praṇamāmi sivaṅkarīm ।। mahābalasamopetāṃ praṇamāmi susiddhidām ।। kolāgirye mahālakṣmīṃ naumi lakṣmīvivardhanīm ।।
mahāpretasamopetāṃ naumi sarvārthasiddhidām ।। mahākālasamopetāṃ naumi sarvārthasiddhidām ।। prayāge pavanopetāṃ naumi śatruvināśanīm ।। praṇamya śirasā devīṃ śāṅkarīṃ śāṅkarānvitām ।।
śrīkoṭe śrīpadāṃ naumi rājyasampadadāyinīm ।। analena samopetāṃ praṇamāmi jayāvahām ।। ghaṇṭāravasamopetāṃ namāmi ripunāśanīm ।। namāmi śatrubhaṅgārthe piṅgākṣīṃ hastināpure ।।
gajakarṇasamopetāṃ naumi duṣṭapramardanīm ।। taḍijjaṅghasamopetāṃ namāmi ripumardanīm ।। kramaṇīṃ marudeśe tu trailokyākṛṣṭikārikām ।। caitrakacchanivāsāṃ tu namāmi dhanasiddhaye ।।
namāmi pāpaśuddhyarthaṃ cāmuṇḍām puṇḍravardhane ।। namāmi trijaṭopetāṃ bhedastambhanakārikām ।। namāmi ghanaravopetāṃ bhedajṛmbhanakārikām ।। mudrālakuṭadhāriṇyāṃ naumi duṣṭāṅgabhañjanīm ।।
sopāre agnivaktrāṃ tu amitrapaśudāriṇīm ।। mahāmerusamopetāṃ mahatārtinikṛntanīm ।। stambhākṛṣṭikarīṃ devīṃ māyāpuryāṃ tu kampinīm ।। gadāhastāyudhāṃ naumi tāḍanākṛṣṭikārikām ।।
vajraśaktidharāṃ naumi aśeṣaphaladāyikām ।। kṣetrapālasamopetāṃ kīrtayed yaḥ samāhitaḥ ।। yukto api pātakair ghorair mātṝṇāṃ sammato bhavet ।। vīradravyāpahārī ca pramādāt samayacyutaḥ ।।
pāpakañcukam utsṛjya naiva paśyati durgatim ।। prāpnoti cintitān kāmān strīṇāṃ bhavati vallabhaḥ ।। liṅge dakṣiṇamūrtau vā jalamadhye gato api vā ।। viṣaśastrajaāgnibhyo vyādhibhūtagrahair api ।।
mahābhaye samutpanne kapilāgomayena tu ।। pūrvam uttarataś caiva vāruṇyāṃ dakṣiṇena tu ।। śmaśānakalpavṛkṣe tu yoginyaḥ kṣetrapās tathā ।। paścime raktapuṣpais tu uttare kṛṣṇapuṣpakaiḥ ।।
madhye tu kalaśaṃ sthāpya divyatoyapariplutam ।। caturviṃśati pīṭhāṃś ca krameṇa parivartayet ।। prabhāte vimale mantrī vīrabhojyaṃ tu kārayet ।। vajraśaktidharāṃ naumi aśeṣaphaladāyikām ।।
kṣetrapālasamopetāṃ kīrtayed yaḥ samāhitaḥ ।। yukto api pātakair ghorair mātṝṇāṃ sammato bhavet ।। vīradravyāpahārī ca pramādāt samayacyutaḥ ।। pāpakañcukam utsṛjya naiva paśyati durgatim ।।
prāpnoti cintitān kāmān strīṇāṃ bhavati vallabhaḥ ।। liṅge dakṣiṇamūrtau vā jalamadhye gato api vā ।। viṣaśastrajaāgnibhyo vyādhibhūtagrahair api ।। mahābhaye samutpanne kapilāgomayena tu ।।
pūrvam uttarataś caiva vāruṇyāṃ dakṣiṇena tu ।। śmaśānakalpavṛkṣe tu yoginyaḥ kṣetrapās tathā ।। paścime raktapuṣpais tu uttare kṛṣṇapuṣpakaiḥ ।। madhye tu kalaśaṃ sthāpya divyatoyapariplutam ।।
caturviṃśati pīṭhāṃś ca krameṇa parivartayet ।। prabhāte vimale mantrī vīrabhojyaṃ tu kārayet ।। nirvighnas tu tato mantrī kṣipraṃ bhavati siddhibhāk ।। mucyate sarvarogaiś ca dhanavān api jāyate ।।
putrārthī labhate putrān kāmukaḥ subhago bhavet ।। mantrārādhanaśīlaś ca jāyate nirupadravaḥ ।। dvīpāmnāyaprasaṅgena sarvam etat prakāśitam ।। yat tvayā pṛcchitaṃ sarvaṃ kālajñānaṃ kujeśvari ।।
sarvaṃ sampāditaṃ tubhyam ājñānandakramārṇavam ।। idānīṃ śṛṇu kalyāṇi kālacakraṃ yathā sthitam ।। jñātvā vyapohayet kālam utkrāntiṃ vā salakṣaṇam ।। śṛṇu tvaṃ paramānandaṃ sugopyaṃ prakaṭāmi te ।।
aparaṃ tu kalādhāraṃ kālasya vaśasaṃsthitam ।। manvantarādikāṣṭhādau sa kālaḥ kalate tanum ।। parāt paratare kāle sthitau kālasya kālakṛt ।। tataḥ kurvanti sarvatra jñānakrīḍām aśaṅkitām ।।
caturāśītipramāṇena aparaṃ kalanātmakam ।। nandābhadrādiyogena jayāriktādipaurṇimā ।। saṃvatsaraṃ yugaṃ ceti manvantarasakalpakam ।। kālāvadhisthitān dvīpān dvīpaiḥ pīṭhān vidur budhāḥ ।।
ekaikaṃ pañcakāvṛttaṃ pañcaviṃśāntakāvidhim ।। padmanāḍīnibaddhetāḥ kālayantropariṣṭhitāḥ ।। candrasūryakaraiḥ kṛtvā kṛtānto vāhane kṣamaḥ ।। siñcayet kṣayavṛkṣāṇi jarāmṛtyuphalārthinaḥ ।।
lakṣyate yai rutaiḥ so hi tan nibodhayataḥ śṛṇu ।। vañcituṃ yo na śakyeta sa yāti gurusannidhau ।। vivarṇāṃ paśyate chāyāṃ jīved varṣatrayaṃ tu saḥ ।। vivarṇaṃ pūrvam ākhyātaṃ māsaikaṃ tridinojjhitam ।।
varṣadvayena mantavyaṃ mṛtyum ātmani vindati ।। yo na paśyati deveśi na jīved vatsarāt param ।। mṛtyuṃ tasya vijānīyān māse caikādaśe tathā ।। paśyet pretapiśācāṃś ca daśa māsān sa jīvati ।।
dhūmo vā mastake vāsti aṣṭamāsān sa jīvati ।। pāṃsau vā kardame vāpi sapta māsān sa jīvati ।। labhate svapnayogena ṣaṇmāsāṃs tu sa jīvati ।। dhārayet trīṇi rūpāṇi pañcamāsān sa jīvati ।।
paśyate svapnayogena caturmāsān sa jīvati ।। viraśmimaṇḍalaṃ paśyet trīṇi māsān sa jīvati ।। mañjiṣṭhāṃ medinīṃ paśyej jīven māsadvayaṃ tu saḥ ।। viśirāṃ paśyate chāyāṃ māsam ekaṃ sa jīvati ।।
vācādyaṃ kampate yasya svāṅgaṃ vahnisamaprabham ।। lalāṭaṃ calate yasya vivarṇaṃ jāyate mukham ।। ekādaśa sa māsāni jīvatety avicārataḥ ।। vācā ca calate yasya dantāś ca pariśuṣyati ।।
hṛdayaṃ śuṣyate yasya svakaṃ kāryaṃ na jānati ।। śuṣyate dakṣiṇāṅgaṃ tu vāmāṅgaṃ caiva śuṣyati ।। akasmāj jāyate sthūlaḥ sthūlo api kṛṣatāṃ gataḥ ।। pūrve tu udite sūrye chāyāṃ paśyaiva dakṣiṇām ।।
vakranāsā bhaved yasya māsād ūrdhvaṃ na jīvati ।। chāyātmāṃ vikṛtāṃ paśyet saptarātraṃ sa jīvati ।। gaṇḍapṛṣṭhau suraktābhau trirātraṃ ca sa jīvati ।। viparītendriyagrāmaṃ ahorātraṃ sa jīvati ।।
viśirāṃ paśyate chāyāṃ kṣaṇam ekaṃ sa jīvati ।। yena vijñātamātreṇa kālaṃ jānāti tattvataḥ ।। tasmin nirīkṣayej jyotiṃ dīpyamāne hutāśane ।। tasya madhye vijānīyāt kālajñaḥ kālalakṣaṇam ।।
trīṇi māsāṃs tathā cordhve dvau māsau dhvanisannidhau ।। somacakram idaṃ proktaṃ sṛṇu sūryaṃ ca sāmpratam ।। pakṣaikaṃ tasya deveśi dināni daśa pañcakaiḥ ।। daśa pañca tathā trīṇi ekāhaṃ tasya jīvitam ।।
jīvanti ca tadabhyāsāt tadabhāvān mriyanti te ।। vismṛtir jāyate yasya sā vārā mṛtyukāṅkṣiṇī ।। parāpareṇa kālena bhedayitvā samabhyaset ।। śuklakṛṣṇaprayogeṇa kadahāntam apaścimam ।।
pañca pañca tathā pañca pratipavchuklam āditaḥ ।। pudgalātmā samāśritya abhyasedam ahar ahaḥ ।। kathayanti mahāvidyāḥ kālasya kālalakṣaṇam ।। ākṛṣṭo yoginīcakre tadā vismṛtikārikā ।।
sā vārā sā tithir devi niścitedaṃ mayoditam ।। savismayakaraṃ devi abhedyaṃ samprakāśitam ।। dehamadhyaṃ parityajya tiṣṭhasvānyatra bhāvitā ।। yāvaj jñānavirāgābhyāṃ pūritaṃ syāt tanur na hi ।।
lekhanādiprayogeṇa vidhiyogena bhāvini ।। tasyāṃ sambhārasampanno rātrau jāgaraṇaṃ yajet ।। likhet pūrvamukho bhūtvā dvādaśaiva svarān śubhān ।। saṃvarec chuklasūtreṇa japtavidyaḥ samālabhet ।।
pūjayitvā kramāmnāyaṃ dīpamantrasusaṃyutam ।। sthāpayitvā japen mantraṃ yāvad rātrikṣayaṃ gataḥ ।। kumāryo vai pratarpeta vidyā labdhā tathā śṛṇu ।। svleṃ hūṃ hrīṃ ca punar jāpyaṃ sampuṭīkṛtya mantrayet ।।
na stubhyanti yadā devyo japtavidyāsya sampuṭam ।। sāmarthyato na mṛtyuḥ syād bhraṣṭasiddhiṃ na yāsyati ।। vācayan sannirūpeta samaṃ hīnaṃ suvṛddhidam ।। mātrayābhyadhike lābhaṃ same cārogyavatsalam ।।
mātrāhīne bhaved vyādhir mṛtyuḥ syād akṣaraṃ vinā ।। vidyākumbhaṃ savardhanyā tatkāle pūjitaṃ tu yat ।। bhrāmayet ṣoḍaśavāraṃ dahyate na tadambhasā ।। na deyaṃ duṣṭabuddhīnām āgamaṃ gopayet sadā ।।
samasaptagate sūrye janma-ṛkṣe ca candramāḥ ।। ariṣṭadarśanaṃ nāthe japahomopaśāmyati ।। juṃ saḥ sampuṭanāmādyaṃ saḥ juṃ ante niyojayet ।। japen mṛtuñjayaṃ devi parāparatanau sthitaḥ ।।
akṣasūtreṇa divyena netareṇa praśasyate ।। akṣasūtraṃ purā jñātaṃ divyākṣaṃ vada sāmpratam ।। yan na kasyacid ākhyātaṃ siddhidaṃ paramaṃ padam ।। yan na protāpare sūtre paṭṭakārpāsike api vā ।।
pañcāśākṣamayā tantu[r] yasmāt sarvaṃ carācaram ।। japtānena tu sūtreṇa asiddhaṃ sādhayed dhruvam ।। sarvamārgeṣu guptedam anuṣṭheyaṃ parameśvari ।। prastutāyātamārgeṇa varṇitaṃ sūtranirṇayam ।।
yakṣiṇī bhrāmaṇī caiva vada mantraṃ surādhipa ।। va-kha-pūrvadvayoddhṛtya dha-ha-madhyagataṃ punaḥ ।। ñapaścimaṃ samuddhṛtya dīrghasvarayutaṃ kuru ।। prabhur vai bhrāmaṇī proktā ṣaṭsvarādhiṣṭhitā tu sā ।।
anyad vai hṛdayaṃ vakṣye śākinīnāṃ yaśasvini ।। rephākrāntaṃ tu kartavyaṃ da-uttarayutaṃ tathā ।। prastārāyātamārgeṇa uddhṛtaṃ ṣaṭkanirṇayam ।। ariṣṭadarśanādy evam abhyasyanto anyathā yadi ।।
japadhyānārcanād eva sañjātopaśamaṃ na hi ।। niścayena tadā kāle gurudevaṃ samāśrayet ।। pañcāhāvāntare kāle kuryād utkrāntikāraṇam ।। na duḥkhito na kopena kuryād utkrāntikāraṇam ।।
guruṇāpi hi dātavyaṃ jñātvā śiṣyaṃ salakṣaṇam ।। pañcaprakārako hy ātmā yena jñātaḥ svadehataḥ ।। susiddhapumbhiḥ sarvais tu yatra baddhāspadaṃ kvacit ।। jñānāvabodhasampannā jñānasampādane kṣamāḥ ।।
vārāṇasī kurukṣetraṃ naimiṣaṃ bhairavaṃ tathā ।। tīrthāni toyapūrṇāni devāḥ pāṣāṇamṛṇmayāḥ ।। balinopadrute sthāne guror mānam upāgate ।। tīrthaṅkaro gurur yasmāt tatkāryojjhitajīvite ।।
anyatkāle na kartavyam utkrāntyutkramaṇaṃ priye ।। dvāreṣv argalasaṃyogaṃ kuryāc codghāṭanaṃ kvacit ।। gudaṃ liṅgaṃ tathā nābhir mukhaṃ nāsā śrutīkṣaṇau ।। argalāny upadeśena śṛṇu tvaṃ karaṇaṃ yathā ।।
samapādorujaṅghas tu kurparau tu tadūrdhvagau ।। muṣṭibhyāṃ pīḍayet skandhau kaṇṭhasthau cānunāsikau ।। ghāṭayitvā tu dvārāṇi nityam eva samabhyaset ।। nityam evābhyasantasya pratyayāni bhavanti hi ।।
abhyasan māsam ekaṃ tu sadyam utkrāntilakṣaṇam ।। A evam abhyāsayen nityaṃ yatra bandhatanu[ḥ] sthitaḥ ।। jānūrubhyāṃ tu pārśve tu kīlakau dvau nidhāpayet ।। evaṃ saṃśodhayitvā tu pūrvasiddhi[r] yathā yathā ।।
satatābhyāsayogena sadyam utkramaṇe kṣamaḥ ।। tṛṇa vṛkṣalatādīnāṃ ṣaṭpadākāśagāminām ।। akālenāpi kālas tu ṣaḍghaṭikābhyantareṇa vai ।। evaṃ te kathitaṃ sarvaṃ sarahasyaṃ mahāmatam ।।
etadvijñānasāro ayaṃ vijñānānekasaṅkulam ।। lubdhakruddheṣu duṣṭeṣu gopayedaṃ surakṣitam ।। evaṃ surakṣitā devi vāritāsi punaḥ punaḥ ।। pañcātmānaṃ yadā jñātaṃ yadā jñātaṃ ṣaḍadhvaram ।।
anyad vā paścimaṃ vakṣye duḥkhākrāntasya yoginaḥ ।। ātmanaś ca parasyaiva kruddhaceto'vadhāraṇam ।। maṇḍalānte tu ṣaṭkoṇaṃ tatra devyaḥ subhīṣaṇāḥ ।। kusuminyā sahaikatvam ātmānaṃ madhyato nyaset ।।
bhedayitvā tu aṣṭāṅgaṃ viṣṭhamūtrasamekataḥ ।। kṣmāpalenātha nāreṇa kṛṣṇavastrodbhavena ca ।। raktapātraṃ pṛthakkuryān naivedyāni pṛthak pṛthak ।। sānnidhyakaraṇārthaṃ tu dhūpānyaṃ sanniyojayet ।।
kṣmāpalaṃ hi ca kṣmāpittaṃ narāsthi śailamadrajam ।। evopacārayogena dhūpayitvā samuccaret ।। vidyāṃ svadhātusaṃyuktāṃ yasya tasya śataṃ japet ।। aiṃ śrīṃ hāṃ hīṃ hūṃ kusumamālinīye idaṃ pradhānadhātuṃ gṛhṇa gṛhṇa devadattasya udaragataṃ āṇimāri vaśaṅkari sarvaśatrūṇāṃ svāhā ।।
aiṃ śrīṃ yāṃ yīṃ yūṃ yakṣiṇī jambhaya jambhaya sarvaśatrūṇāṃ devadattānām asthi bhañja bhañja āṇimāri vaśīkuru kuru svāhā ।। aiṃ śrīṃ śāṃ śīṃ śūṃ śaṅkhinī śaṅkhagrahena sarvaśatrūṇāṃ devadattānāṃ āṇimāri vaśīkuru kuru majjaṃ gṛhṇa gṛhṇa svāhā ।। aiṃ śrīṃ kāṃ kīṃ kūṃ kākinī kāyaṃ saṃhāraya saṃhāraya medaṃ sarvaśatrūṇāṃ devadattānāṃ āṇimāri vaśīkuru kuru svāhā ।। aiṃ śrīṃ lāṃ līṃ lūṃ lākinī sarvaśatrūṇāṃ devadattānāṃ āṇimāri vaśīkuru kuru māṃsaṃ bhakṣaya bhakṣaya stambhaya stambhaya svāhā ।।
aiṃ śrīṃ rāṃ rīṃ rūṃ rākiṇī āṇimāri vaśīkuru kuru sarvaśatrūṇāṃ devadattānāṃ raktaṃ gṛhṇa gṛhṇa svāhā ।। aiṃ śrīṃ ḍāṃ ḍīṃ ḍūṃ ḍākinī sarvaśatrūṇāṃ devadattānāṃ āṇimāri vaśīkuru kuru tvacadhātuṃ gṛhṇa gṛhṇa svāhā ।। gṛhṇantv idaṃ mayā dattam atrājñā pārameśvarī ।। gṛhṇantu devatāḥ kṣipraṃ mayā dattāṃ svakāṃ tanum ।।
tena satyena gṛhṇantu matpradattaṃ marīcayaḥ ।। tāvad āyānti yoginyaḥ saptame ahani bhāsurāḥ ।। kṣapayanty anyathā naiva śīghraṃ saṃhārayanti tāḥ ।। tad ātmāṅgasamudbhūtaṃ kiñcid dravyaṃ na gṛhṇayet ।।
paramātmasvarūpo ahaṃ bhairavo ahaṃ mahāprabhuḥ ।। kṛtvā ṣoḍaśa vārāṇi tato vajratanur bhavet ।। ayutaikena siddhiḥ syāl liṅge vai paścimāmukhe ।। tatra sthitvā japed evam ekacittaḥ samāhitaḥ ।।
śatam aṣṭottareṇaiva yāvat tannigraho bhavet ।। ṭha ṭha ya lā ba hā ma mi mi hi hi sa gra sa gra ।। kaṃ mu a hūṃ hūṃ la jva la jva na śa nā ra gho ।। pa rū ra gho ra gho a ra śva the ma pra tha ma pra ।।
tha ma pra śa vi ā śa vi ā da bhiṃ da bhiṃ ya ।। śa dhvaṃ vi ya śa dhvaṃ vi tha ma tha ma sa gra ।। sa gra kaṃ mu aka ha lo hi e hi e ya rā śva me ra ।। pa ya rā pa rā pa ya vā de ya sā hā ṭṭa ṅgā ।।
li sphu vi ye ta pa dhi ṇā ga hā ma ya kā ha lo ।। mo na ya rā śva aje ste ma na aiṃ ।। kṛtvā kuṇḍalikās tisro aṣṭau dvādaśa ṣoḍaśa ।। ya madhye kṣe ma me da abhyantaracakre vidikṣu hūṃkāreṇa nāma vidarbhya yac ca ni rā [rā] ja sa do [do] ru ṇa yo [yo] ni ra [ya] iti dvitīyacakre l oṃ hrīḥ ṣṭrīḥ vikṛtānana hūṃ hūṃ phaṭ phaṭ amukaṃ māraya vidveṣaya uccāṭaya vaśīkuru ākṛṣṭiṃ kuru śāntiṃ kuru puṣṭiṃ kuru stobhaṃ kuru stambhaṃ kuru hūṃ hūṃ phaṭ phaṭ ṭha ṭha tṛtīyacakre । māraṇe hūṃ vidveṣe hraṃḥ uccāṭe hyaḥ vaśe hsklīṃ ākṛṣṭau hrīṃ śāntike sphauṃ pauṣṭike sphaḥ stobhe hrūṃ mohe hlauṃ stambhe hlūṃ ।।
karmakarmāṇurūpeṇa śeṣā varṇā yathāsukham ।। prāṇaṃ vahnisamārūḍhaṃ mātrādvādaśabheditam ।। hrasvā tyājyā prayatnena dīrghā grāhyā sulocane ।। raktāśvamārakusumaiḥ sidhyate nātra saṃśayaḥ ।।
śubhāśubhaṃ vaded rātrau siddhavidyāṃ tu kaulikīm ।। saṅkocya mūlacakran tu janmasthaṃ dhārayet kṣaṇāt ।। lambakāmṛtasantṛpto jayen mṛtyuṃ na saṃśayaḥ ।। nāśayeta varārohe anenābhyāsayogataḥ ।।
na dantair daśanān spṛṣṭvā oṣṭhau naiva parasparam ।। eṣa mṛtyuñjayo yogo na bhūto na bhaviṣyati ।। dvandvātītaṃ padaṃ devi cintātītaṃ pracakṣyate ।। kālātītaṃ paraṃ sthānaṃ cintātītam ihocyate ।।
jarātītaṃ padaṃ divyaṃ bhāvātītaṃ pracakṣyate ।। parānandapadaṃ divyaṃ cintātītaṃ tu kathyate ।। ūrdhvadṛṣṭiṃ parāṃ kṛtvā evam etat samabhyaset ।। nādānte saṃsthitaṃ lakṣyaṃ pañcatattvasya madhyagam ।।
jarā mṛtyuś ca rogāś ca ītayo vividhāś ca ye ।। adhaḥ prāṇaṃ samānīya kuṇḍalīpadamadhyagam ।। ye prāṇās te mahājīve gatāyur vīravandite ।। kathitaṃ sarahasyaṃ tu sugopyaṃ tu tavānaghe ।।
nirodhotkramaṇādīnāṃ kiṃ tvedaṃ na prakāśayet ।। tadgrahākhye tu ye rudrāḥ sṛṣṭinyāsena me śrutāḥ ।। niścayārthaṃ mahādeva kṣakārādyā yathāsphuṭam ।। pañcāśadvyutkrameṇaiva śṛṇuṣva gadato mama ।।
sa bhṛguḥ śukrato nityaṃ ṣa śveto majjam āsthitaḥ ।। la pinākī sthito māṃse ra bhujaṅgo asṛgāsthitaḥ ।। mahākālo makāras tu hṛdaye sarvajantuṣu ।। pha śikhī vāmapārśve tu kathitaṃ tu varānane ।।
na meṣo vāmapāde tu dha mīno jaṅgham āśritaḥ ।। tha diṇḍī ūrudeśe tu ta āṣāḍhī tatordhvataḥ ।। ṭha lāṅgaly ūrudeśe tu nātra kāryavicāraṇāt ।। ña haste saṃsthitaḥ śarmā jhājeśo vāmabāhugaḥ ।।
cakāraḥ kūrma evātra śikhare vāmake sthitaḥ ।। ṅakāra[ḥ] kara-agre tu ekarudro vyavasthitaḥ ।। kha caṇḍo bāhumadhye tu ka krodhaḥ śikhare sthitaḥ ।। aṃ krūro madhyaghaṇṭānte au anugrahīśordhva-oṣṭhake ।।
e jhaṇṭīśo a dhapaṅktis tu dvijabhūto vyavasthitaḥ ।। ṝ tithīśa iḍāyāṃ tu ṛ bhārabhūti piṅgalā ।। ī trimūrtir vāmacakṣuṣi i sūkṣma dakṣacakṣugaḥ ।। tadgrahe rudra-m-ākhyātā mālinyāṃ śṛṇu sāmpratam ।।
sāvitrī caiva gāyatrī au o jaṅghau prakīrtitau ।। śukradevīty anusvāraṃ śukraṃ devyās tu bhairavi ।। kṣa saṃhārī sthitā nābhau ṣodaraṃ lambanodarā ।। āmoṭī tadgataṃ kṣīram ā varṇaṃ parikīrtitam ।।
pāvanī tu pa hṛllagnā jayantyā śūlajā smṛtā ।। kapālinī vāmakare ṭa varṇaḥ parikīrtitaḥ ।। kurdanī jhaṅkarī caiva ña-jhāv aṅgulayaḥ kramāt ।। vināyakī ca lāmā ca ḍa-ḍhau bāhudvayaṃ priye ।।
va kaṇṭhe śikhivāhinyā a vāg vāgeśvarī matā ।। khirvirā ghoraghoṣā ca śivā kālī ca kaṅkaṭā ।। bakāraṃ vadanaṃ tasyā vajriṇī śaktir avyayā ।। prajñā ca mohanī caiva ū u bhūṣaṇa-m-īkṣagau ।।
priyadarśanā dha netrasthā ubhau netrau virājate ।। ḹ ḷ ṛ ṝ tu śāntyādyāḥ śiromālā tu mālinī ।। mālinyās tadgraho hy eṣa śaktitrayam ataḥ śṛṇu ।। nādaśaktiśikhākrāntā prathamaṃ bījam uttamam ।।
binduyuktaṃ dvitīyaṃ tu tṛtīyaṃ śṛṇu sāmpratam ।। dakṣajaṅghāsamāyuktā dīpanī dakṣajānugā ।। ambikā ca parārūḍhā icchāyuktaṃ padaṃ bhavet ।। mahākālīsvarūpeṇa daśanaṃ tu caturthakam ।।
mohanyā bheditaṃ prāṇaṃ mahākālyā samāhitam ।। gāyatryā bheditaṃ kṛtvā ghoraghoṣā mahābalā ।। jñānabhinnaṃ tu hṛdayaṃ prāṇaṃ jīvasamanvitam ।। dakṣajaṅghāsamāyuktā ghoraghoṣā kuleśvarī ।।
kālikā jihvayā yuktā caturthaṃ caturakṣaram ।। bhīṣaṇā guhyaśaktisthā lambikā kevalāpy ataḥ ।। vajriṇī tu mahākālī dvir abhyāsaṃ tu kārayet ।। dvir abhyāsam idaṃ kāryaṃ prāṇam icchāsamanvitaṃ ।।
ambikā jñānabhinnā vai dīpanyā ca catuṣṭayam ।। dīpanyā kevalā caiva caturdhā tu prakalpayet ।। ambikā śūladaṇḍasthā guhyaśaktyā vibhūṣitā ।। prajñāyuktā tu kartavyā vāmapādaṃ tataḥ punaḥ ।।
prāṇaṃ jīvasamāyuktaṃ śūladaṇḍāsane sthitam ।। vāmakarṇasya deveśi kriyādevyā tataḥ punaḥ ।। kubje te prītipūrveṇa kathitaṃ tu viśeṣataḥ ।। vidyātrayaṃ tathāpy evaṃ [']ghoryāṣṭakasamanvitam ।।
navātmā-aṅgasaṃyuktaṃ mālinyāṅgasamanvitam ।। athānyaṃ sampravakṣyāmi arcanaṃ vidhipūrvakam ।। susame bhūpradeśe tu gomayenopalepite ।। puṣpaprakarasaṅkīrṇe sugupte janavarjite ।।
śuklavastraparīdhānaḥ suklayajñopavītinaḥ ।। sabāhyābhyantare dhyātvā ekacitto vyavasthitaḥ ।। kuṅkumākṣatasammiśrais trirasraṃ vartayet kramam ।। hiṅgulena tathā rakte likhyākṣaraṃ yathoditam ।।
sarvākārasamopetaṃ paramaṃ divyarūpiṇam ।। ādau pīṭhāni catvāri catvāraḥ pīṭhadevatāḥ ।। punar mahāntārikāḥ pañca jñānaṃ ṣaḍvidham ucyate ।। oṃkārapīṭhamadhyasthaṃ devyāyā saha vinyaset ।।
kāmarūpaṃ tato agre tu devyāsiddhasamanvitam ।। prayāge tu mahākṣetre ā-kṣā-maṅgalasaṃyutā ।। vārāṇasyāṃ mahākṣetre ī-lā-carcikasaṃyutā ।। kolāgirye mahākṣetre ū-hā-yogīsamanvitā ।।
aṭṭahāse mahākṣetre ṝ-sā-siddhiharānvitā ।। jayantī ca mahākṣetre ḹ-ṣā-bhaṭṭasamanvitā ।। caritre ca mahākṣetre ai-śā-kilakilānvitā ।। ekāmrake mahākṣetre kālarātryā ca au-va-kā ।।
devikoṭṭe mahākṣetre aḥ-hlā-bhīṣaṇasaṃyutā ।। kṣavarṇe kubjinīśānaṃ madhyasaṃsthaṃ prapūjayet ।। lakāre lākinī apy evaṃ kakāre kusumālikā ।। bhrāmaṇī madhyataḥ pūjyā dakṣaṣaṭkaṃ prakīrtitam ।।
guhyākhyā ca mahākhyā ca balākhyā maṇicandrikā ।। ūrdhvataḥ siddhasantānaṃ mitrādau guravāvadhim ।। cakrīśaḥ pūrṇagiryāyāṃ mathanaṃ kāmarūpake ।। caṇḍā ghaṇṭā mahānāsā sumukhī durmukhī balā ।।
jayā ca vijayā caiva ajitā caivāparājitā ।। sehārī jātahārī ca daṃṣṭrālī śuṣkarevatī ।। bhadrakālī subhadrā ca bhadrabhīmā subhadrikā ।। siddhakramam idaṃ devi siddhamātṭḥ prapūjayet ।।
na deyaṃ duṣṭabuddhīnām ity ājñā pārameśvarī ।। yogācārasamo yogī mānasaṃ samprapūjayet ।। ṣaṭprakāram idaṃ devi trisandhyaṃ samprapūjayet ।। svaraiḥ ṣoḍaśabhir devyaḥ siddhāś caiva prapūjayet ।।
nāthadevyā samāyuktaṃ siddhadevyānvitaṃ yajet ।। siddhaiś caturbhiḥ saṃyuktaṃ pūjayet samanukramāt ।। guhyaṣaṭkaṃ tathā ḍādi sthānaṣaṭkam ataḥ param ।। kṣetrāṣṭa-m-aṣṭakaṃ caiva aṣṭakaṃ ca catuṣṭayam ।।
yo vetti yogyatā tasya anyathā nāmadhārakaḥ ।। svabhrā caiva nirabhrā ca bhūcarī khecarī tathā ।। sūkṣmā caiva susūkṣmā ca antimāmṛta-m-antimā ।। kamalā barbarā caiva mahāntārī tṛtīyakā ।।
raktākhyā ca karālākhyā caṇḍā ucchuṣmasaṃjñikā ।। mātaṅgī ca pulindā ca śabarī campakā tathā ।। viśuddhānāhataṃ caiva tathā ca maṇipūrakam ।। ṣoḍhānyāsasya tattvajño anyathā ca vilomakṛt ।।
sa ca yogyo anvayī śiṣyo anyathā nāmadhārakaḥ ।। karavīrakubjakuṇḍaiś ca jātīmallikacampakaiḥ ।। ebhiś ca bahubhiś cānyaiḥ sugandhair dhūpaguggulaiḥ ।। pañcāmṛtais tathā cānyair aliphalgusamanvitaiḥ ।।
evaṃ kuryād vidhānena arcanaṃ vidhipūrvakam ।। tasyāpi pūrvato devi maṇḍalānāṃ catuṣṭayam ।। punar dakṣiṇato devi catvāraḥ kṛṣṇapuṣpakaiḥ ।। catvāraḥ paścime devi śvetapuṣpaiḥ prapūjayet ।।
stotraṃ paścāt prakurvīta tac ca devi vadāmy ah am ।। ekākini viśuddhātme nādākhye bindumālini ।। mahākuṇḍalinī nitye haṃsamadhye vyavasthite ।। oṃkāravigrahāvasthe hakārārdhārdhadhāriṇi ।।
hakārārdhakalādhāre padmakiñjalkam āśrite ।। ekaikanāḍimadhyasthe marma-m-ekaikabhedini ।। brahmā viṣṇuś ca rudraś ca īśvaraś ca sadāsivaḥ ।। trailokyajananī devi namas te śaktirūpiṇī ।।
bindumadhyagate devi kuṭile cārdhacandrike ।। umākhye hṛdgate gauri dvādaśādityavarcase ।। lambākhye parame devi dakṣiṇottaragāmini ।। hṛllekhe paramānande tālumūrdhni vyavasthite ।।
sthūlasūkṣme tu saṅkṣubdhe dharmādharmapuṭadvaye ।। parāparapare śuddhe caitanye śāśvate dhruve ।। aśarīre mahābhāge saṃsārārṇavatāriṇi ।। tumburubījamadhyasthe namas te pāpamocani ।।
bhrāmaṇī śaktiśūlena mahāvyūhasamanvite ।। svacchandabhairavī devi krodha-unmattabhairavi ।। amṛtākhye ruruś caṇḍe namas te jñānabhairavi ।। namāmi devadeveśi aghore ghorarūpiṇi ।।
haṃsasvarodvahe devi gomukhi śaktimālini ।। nityaklinnāsamākhyāte rakte ekākṣare pare ।। vārāhī caiva māhendrī cāmuṇḍā tv abhayānanā ।। aindrī caiva tu āgneyī yāmyā nairṛtyavāruṇī ।।
prayāgā varuṇā kollā aṭṭahāsā jayantikā ।। tathā kālī umā devī devadūti namo astu te ।। mahocchuṣme mahāśānte namas te śaktirūpiṇi ।। jñānārthino mahāmāye etad icchāmi veditum ।।
prāpnoti cintitān kāmān strīṇāṃ bhavati vallabhaḥ ।। kasmin kāle kathaṃ kāryaṃ kimarthaṃ vada me prabho ।। tatra netro mahābhāge kaśyapasya suto balī ।। na śaknoti talasyānte varṣāsu vasituṃ yadā ।।
divyaṃ varṣasahasraṃ tu vāyubhakṣo mahābalaḥ ।। tato asau daṇḍavad bhūmau mama pādāgrataḥ sthitaḥ ।। tataḥ so api mayā devi karābhyāṃ gṛhya bhūtalāt ।। tataḥ sarvais tu deveśi śirasā dhāritaḥ śuciḥ ।।
vṛthā dīkṣā vṛthā jñānaṃ gurvārādhanam eva ca ।। vṛthā pariśramas tasya yo na kuryāt pavitrakam ।। āṣāḍhe śuklapakṣe tu mithunasthe divākare ।। avirodhena kartavyaṃ yāvat syāt tulapūrṇimā ।।
tatra tantuśataṃ proktaṃ granthipādaṃ guror matam ।। saptādhikaṃ śivasyoktaṃ yogeśīnāṃ ṣaḍuttaram ।। pādukānāṃ prakartavyaṃ śatam aṣṭādhikaṃ priye ।। aṣṭādhikaṃ guror uktaṃ vaṭukasya tathā bhavet ।।
śuklasūtraṃ samādāya triguṇaṃ triguṇīkṛtam ।। śrīkaṇṭhādi caturviṃśair ajeśādyais tu ṣoḍaśa ।। ṣaṭtantu ḍādiṣaṭkasya kulāṣṭe cāṣṭatantukam ।। gorocanā prakartavyā athavā kuṅkumena tu ।।
dātavyaṃ bhaktiyuktena pūjānte tu pavitrakam ।। hindolaṃ vātha kartavyaṃ mandatārayutena tu ।। tat sarvaṃ tu prakartavyaṃ cāturmāsyaṃ varānane ।। vīrakrīḍākṛte devi sampannaṃ bhavate priye ।।
bahuyajñaphalaṃ devi bahutīrthaphalaṃ tathā ।। pavitraṃ paramaṃ puṇyaṃ sarvadoṣavivarjitam ।। laṅghanaṃ samayānāṃ tu karma vidhivinākṛtam ।। varṣe varṣe prakartavyaṃ yathāvibhavavistarāt ।।
vittaśāṭhyaṃ na kartavyam ihaiva tu kulāgame ।। evaṃ jñātvā varārohe vittaśāṭhyaṃ na kārayet ।। etat sarvaṃ samākhyātaṃ kim anyat paripṛcchasi ।। yena jānāmy ahaṃ deva kathayasva vidhānataḥ ।।
lāti yasmād yamātītaṃ maṇḍalaṃ tena kīrtitam ।। lakāre lākinīvargaṃ maṇḍalaṃ tena cocyate ।। lakāre bhūcarīvargo maṇḍalaṃ tena kīrtitam ।। lakāre ṣaḍvidhā sṛṣṭir maṇḍalaṃ tena kīrtitam ।।
lakāram ātmatattvaṃ tu kīrtitaṃ tena maṇḍalam ।। lakāre saptakoṭyas tu mantrāṇāṃ parikīrtitam ।। lakāre aparāḥ pañca tena maṇḍala kīrtitam ।। ucyate maṇḍalenaite tena maṇḍalam ucyate ।।
tiṣṭhanti maṇḍale līnāḥ sarvādhikyam ato punaḥ ।। āste maṇḍalake so hi maṇḍalaṃ vyāpakaṃ tataḥ ।। tena maṇḍalam abhyarcya[ṃ] bhuktimuktiphalārthibhiḥ ।। kuryāt pradakṣiṇaṃ devi apasavye visarjanam ।।
suprasiddhāṃ tato jyeṣṭhāṃ suparīkṣya prayatnataḥ ।। ṣaṭprakāratrayaś cājñā yeṣāṃ tīvrāvalokanam ।। teṣāṃ maṇḍalakaṃ kuryād anyathā tu vilomakṛt ।। vidhāya mārjanī śuddhe prokṣite caiva bhūtale ।।
supuṣpaprakarair yuktaṃ vilipya candanādibhiḥ ।। śiṣyo asya gandhadhūpādyaiḥ pūjāṃ kṛtvā purātmanaḥ ।। gurupādāmbhujau bhaktyā stutvā stotrādibhiḥ kramāt ।। utthāya śirasā dhāryaṃ bhuktimuktiphalārthinā ।।
nīrājanaṃ subhaktyātha śubhavastunivedanam ।। svāminaṃ praṇamed bhaktyā ity ājñā pārameśvarī ।। vidhānaṃ maṇḍalasyoktaṃ svāmipūjāvidhikramaḥ ।। svāmipādaprasādena divyājñāṃ labhate punaḥ ।।
idānīṃ brūhi deveśi kim anyaṃ kathayāmi te ।। kinniyogaratā deva kimpramāṇaṃ vyavasthitāḥ ।। savismayakaraṃ bhadre kathayāmy anupūrvaśaḥ ।। sthānanirdeśato vakṣye śṛṇu tvaṃ varavarṇini ।।
ṣaṇnavatyeva koṭīnāṃ vijñeyas tu parāparaḥ ।। ṣaṭtriṃśatkoṭimadhyasthaḥ prasiddhaḥ kāraṇeśvaraḥ ।। laḍahaiva sa vijñeyaḥ parāparavibhāgaśaḥ ।। sa yāti nīyate yatra parāparanirīkṣaṇāt ।।
vāmādipathamārgeṇa prakṛtyarthabharālasaḥ ।। rodate sārathis tatra paśyate tu parāparaḥ ।। yāti mad hyena teṣāṃ vai pasyate varṣaṇādikam ।। pudgalātmā vrajet tatra siddhasārathineritaḥ ।।
jvālāvalīḍhamadhye tu jvalantaikapure api vā ।। kopasaṅgrāmasaṃrambhaṃ striyāliṅganacumbanam ।। sārathis tu bhavet tatra vadhyate māryate tu saḥ ।। yāty anekavidhopāyaiḥ jyeṣṭhāpathasamāśritaḥ ।।
pathi raudre niyukto ayaṃ yāty asau khecarāmukhaḥ ।। vidyādharapuraṃ paśyet puṣpitaṃ vanakānanam ।। rājyābhiṣekam āpannaṃ chattrotkṣepitacāmaram ।। paśyate sārathiḥ sarvaṃ bhuñjate tu parāparaḥ ।।
santrāsitas tu ravinā viṣamaḥ samaparvatam ।। atha vātakaphākrāntaḥ parasārathineritaḥ ।। khādyate cāpy asau sarpair mriyate nīyate api vā ।। siddhasārathinā yuktaḥ parāparavaśānugaḥ ।।
kathitaṃ sarahasyaṃ tu parātmānirṇayaṃ sphuṭam ।। śrīmataṃ ye na vindanti bhrāntis teṣāṃ pade pade ।। śaktyākāśe susiddhas tu padabhāve prasiddhadhīḥ ।। pañcaite śambhunādiṣṭāḥ śambhuḥ sarvatra samarasaḥ ।।
alakṣaṇam asaṃjño asau prasādāc chambhuvas tu saḥ ।। cared vidyāvrataṃ mantrī yathā tat kathayasva me ।। jaṭī muṇḍī śikhī bhasmī brahmacārī tu snātakaḥ ll ।। pañcamudrādharo vāpi bhasmaniṣṭho digambaraḥ ।।
malīmaso atha śuklo vā vastrābharaṇabhūṣitaḥ ।। tat tad eva vrataṃ proktam iti śāstrasya niścayaḥ ।। sā caryā kathitā tasya mantrāś caiva na saṃśayaḥ ।। cicchaktirahitādhiṣṭhā avarṇā varṇagā śubhā ।।
cīrṇacaryā jagat sarvaṃ varṇāvarṇair vyavasthitam ।। cic cinoti vida jñāne cicchaktipratibodhakam ।। paśyanti ca vratāsaktāś cīrṇavidyā sa ucyate ।। cicchaktibodhanaṃ yasmād avarṇā varṇatāṃ gatā ।।
tena devi vrataṃ proktaṃ vidyāyāvaraṇaṃ śubham ।। dhyānaṃ pūjā japo homaḥ samayānāṃ prapālanam ।। vidyā jñeyā tu yonisthā carate dvādaśāntagam ।। brahmā viṣṇus tathā rudra īśvaras tu sadāśivaḥ ।।
taṃ jñātvā paramaṃ sthānaṃ cīrṇavidyāvrato hi saḥ ।। bhūṣito hṛdi tiṣṭheta pañcamudrāvyavasthitaḥ ।। śmaśāne kānane kūpe udyāne devakule api vā ।। tripathagrāmarathyāsu mahodadhitaṭe tathā ।।
ekaliṅge tathā ṣaṇḍe kṣetrair vā aṣṭabhiḥ kramāt ।। caritrekāmrakaṃ caiva koṭīvarṣaṃ tathāṣṭamam ।। khaṭvāṅgadhāriṇo maunī vegāt paryaṭate sadā ।। nārācā kartarī cakram aṅkuśaṃ muśalaṃ dhanuḥ ।।
ete tu āyudhāḥ śreṣṭhāś caryākāle tu dhārayet ।। dvādasāhaṃ caren mantrī pakṣamāsādito athavā ।। catuḥ pañca tathā ṣaṭsu sapta aṣṭa tathāpi vā ।। dvādaśābdaṃ caren mantrī brahmaghno api sa sidhyati ।।
deśaṃ bhṛtyā[ḥ] puraṃ grāmaṃ samantrī sapurogamaḥ ।। dvirabdair yakṣakanyāś ca sidhyanti suranāyike ।। paśyate madamattās tu madavibhrāntalocanāḥ ।। kṣubhyanti sādhakendrasya prāṇān muñcanti tatkṣaṇāt ।।
saptame abde varārohe rudrāntā yā vyavasthitāḥ ।। aṣṭame īśvarākhyaṃ tu navame tu sadāśivam ।। daśamaikādaśe devi dvādaśair guṇasaṃyutaḥ ।। akṣayo hy ajayo yogī krīḍate sarvagaḥ śubhaḥ ।।
sāmprataṃ yogamārgeṇa yathā bhavati tac chṛṇu ।। aṭate tu aviśrāntaḥ śmaśānagatacetasaḥ ।। paśyate mantrasaṃstho api vāṅmayaṃ sacarācaram ।। manaḥ kūpaṃ samuddiṣṭaṃ saṅkalpaṃ kurute bahūn ।।
udyato mana nābhistho madhyataḥ sarvajantuṣu ।। dadāti satataṃ dehe amṛtaṃ tu nabhogatam ।। tena devi samākhyātaṃ dehī devakulaṃ sadā ।। śabdādiguṇabhūyiṣṭho manaḥkoṣṭhagataḥ prabhuḥ ।।
unmanatve sadā yuktaḥ śūnyo mana-m-udāhṛtaḥ ।। parvataṃ guruvaktraṃ tu tasyāgram avalambayet ।। catuṣpathaṃ bhaved devi vāmā jyeṣṭhā ca raudrikā ।। catuṣkaṃ tena cākhyātaṃ patham etad udāhṛtam ।।
tripathastho-r-aṭen nityaṃ kurute gati-r-āgatim ।। grāmaṃ deham iti proktam ātmā deham iti smṛtaḥ ।। gacchate adha ūrdhvaṃ tu rathyādhāro jagatpatiḥ ।। taṭaṃ tīraṃ samākhyātaṃ sindhūccāraṃ nigadyate ।।
vācānte vyāpinaṃ devaṃ śivaṃ paramakāraṇam ।। nadate cāntarādhārā parā kuṇḍalinī tu yā ।। saṅgamaṃ parayā yuktam unmanāyāḥ prakīrtitam ।। tīraṃ tu samavāyinyā vibhvīyā sā parā kalā ।।
ekavṛkṣaṃ samākhyātam ekā śaktir ihocyate ।। kṣayaṃ gatā pare vyomni amanaske nirāmaye ।। ekam eva paraṃ tattvaṃ liṅgādhāraṃ vibhuṃ priye ।। ekaliṅgaṃ samākhyātaṃ ṣaṇḍaṃ tu kathayāmi te ।।
udānena tu deveśi vikāśe tu ravis tu saḥ ।। ramate tatra haṃsākhyaḥ śaktir ādyā manonmanī ।। kṣetraṃ nāma paraṃ śāntaṃ śarīraṃ tattvasaṃyutam ।। tenedaṃ kathitaṃ devi kṣetrāṣṭakam udāhṛtam ।।
nāmaparyāyasaṃjñā tu śāstre śāstre pṛthak pṛthak ।। kolāgiryaṃ tu kaṇṭhasthaṃ bhīmanādaṃ ca tāluke ।। ekāmraṃ śaktimadhye tu jñātavyaṃ viditātmakaiḥ ।। ete sthānā mayā proktā adhyātmaṃ pudgalāśritāḥ ।।
yāvad evaṃ na vindec ca pīṭham adhyātmikaṃ priye ।। bahirantarabhāvaṃ tu antarambahiraṅgayoḥ ।। antaraṅgaṃ yadā śuddhaṃ paśyate manasā priye ।। melakaṃ ca prayacchanti caruṃ vā pāśavīṃ vidhim ।।
aśuddhena tu bhāvena paryaṭet pṛthivīṃ yadi ।। paśyann api ca deveśi paśyanto api na paśyati ।। prabhāvo asyāḥ samuddiṣṭo vinā tāsām anugrahāt ।। kheṭake caiva sandohe pīṭhakṣetre vane tathā ।।
deśe deśe abhijāyante jñānarūpā gabhastayaḥ ।। ākāśe caiva suśroṇi tāsāṃ saṅkhyā na vidyate ।। khānapānaratā nityaṃ krīḍante cāntyajeṣv api ।। veśyāgṛhaṃ prayāgākhyaṃ varuṇā sauṇḍikī viduḥ ।।
jayantī kandukī vidyāc caritraṃ rajakīgṛham ।। purasthitāni kṣetrāṇi jñānātmā lakṣayet tu tā[ḥ] ।। prayāgaṃ madhyadeśe tu varuṇā dvāram āsritā ।। caritraṃ peṣaṇī jñeyā ekāmraṃ kaṇḍanī smṛtā ।।
vardhamānī-m-upālambhī dehalyā muṣalaṃ tathā ।। pādenaitān na saṃspṛśya yad icchec chriyam ātmanaḥ ।। vātāviṣṭāḥ praviśyanti chidraṃ matvā tu sādhake ।। kaṇikā śiravākhyaṃ tu kālikālālayaṃ śivam ।।
pīṭhopapīṭhasandohaṃ purasthaṃ gṛhadehagam ।। bāhyataḥ kathitā hy evaṃ pīṭhāḥ kṣetrās tu suvrate ।। bhakṣyabhojyānnapānaiś ca tarpayen mantravit sadā ।। bhavantīha na sandeho varadāḥ sādhakasya tu ।।
ṣaṇmāsād yuktamārgasya samayavratapālake ।। athānyaṃ sampravakṣyāmi paribhāṣāstravādinām ।। tathā te kathayiṣyāmi śṛṇuṣvāyatalocane ।। evaṃ kṛte bhavet siddhiḥ satyaṃ satyaṃ na saṃśayaḥ ।।
āpādatalamūrdhnāntaṃ yathā bhavati tac chṛṇu ।। khaṭvāyate tu suśroṇi khaṭvāṅgī tena ucyate ।। tena maunīti vijñeyaḥ sarvabhāveṣu bhāvini ।। tena vegān mayākhyātam aṭanaṃ pudgalasya tu ।।
amā nāma parā sūkṣmā kalā cāmṛtavāhinī ।। visargastho mahātmāno vādayet kathayeti ca ।। nābhisthā yasya tiṣṭheta māyārūpā tu kuṇḍalī ।। khasthā chinatti pāśāṃs tu visargāstreṇa mohanī ।।
gatā sā brahmasāyujyaṃ ghaṭate śaktir avyayā ।। ekā eva parā śaktis tripathā cakramaṇḍale ।। triśūlaṃ tripathaṃ khyātaṃ triśaktim anupūrvaśaḥ ।। kheṭakaṃ tena nāmaṃ tu dvādaśānte vyavasthitam ।।
vedhate tu nirodhinyā kāraṇaṃ pañca eva tu ।। kartarī jñānaśaktis tu yena pāśāñ chinatty asau ।। kartarī kartṛrūpeṇa jñātavyā sādhakena tu ।। cakraved bhramate nit yam aṅkuśasthā parāparā ।।
kurute satataṃ ceṣṭām āsane śayane tathā ।। muṣalatve sthito nādo rekhākārordhvagaḥ priye ।। dhanur lakṣye manākhyaṃ tu yena vedhayate param ।। karaṇena phaḍantena visargasthena susvane ।।
anena karaṇāntena kaṭṭārikā parāparā ।। gatā hy ekā parā randhraṃ dadate cāmṛtaṃ śubham ।। śaktiḥ śaktisthabhāvena ātmānaṃ nayate sadā ।। daṇḍavadṛjurekhā tu nādāntapadam avyayam ।।
kaṃ śarīram iti khyātaṃ maṇḍalākārasaṃsthitam ।। kulādyā yā parā śuddhā sarva-adhvahṛdi sthitā ।। ete tu āyudhāḥ sūkṣmāḥ paryāyāt kathitāḥ sphuṭam ।। kathitās tu mayā devi parāparavibhāgaśaḥ ।।
antaraṅge tathā hy evaṃ śrūyatāṃ teṣu niścayam ।। rajakī carmakārī ca mātaṅgī cāgrajanmikā ।। antyajānāṃ dvijānāṃ ca ekatra carubhojanam ।। kartavyaṃ sādhakenaiva yad icchet siddhim uttamām ।।
yatīnāṃ tu yadā so hi tad āścaryaṃ mahāprabho ।। kathayāmi samāsena tvatprītyā suranāyike ।। atrotpannaṃ samastaṃ hi vāṅmayaṃ sacarācaram ।। udbhavasthā duhitrī tu duhanāt tu jagasya ca ।।
bhagarūpā parā sūkṣmā nānyena tu sunirmitā ।। antasthā sarvabhūtānāṃ vartate cāntagā parā ।। rajastamovinirmuktā mahānte rajakī ume ।। carmakārī tu sā caikā mātaṅgī ca tatocyate ।।
mātaṅgī kathitā dūtī agrajanmī tathocyate ।। nānyat tatra bhavet kiñcic chaktir ādyā manonmanī ।। paryāyāt kathitā devi śaktis taddharmadharmiṇī ।। ācaranti ca ye mūḍhāḥ paśavaḥ samudāhṛtāḥ ।।
khānaṃ pānaṃ tathā devi kartavyaṃ na ca taiḥ saha ।। madirā yā parā śakti rañjitaṃ tu jagattrayam ।। sidhyate nātra sandeho yathā bhairava-m-abravīt ।। naivāsti kiñcit kartavyam asti cen na sa tattvavit ।।
ghoṣaṇī piṅgalā caiva vidyunmālā ca candriṇī ।। nirālambā tathā devī anyā caiva mahābalā ।। nirāmayāḥ samākhyātā etāḥ pratyakṣamātarāḥ ।। ghoṣaṇī ghoṣamārgasthā śikhā dhūmrā ca piṅgalā ।।
candriṇī candragarbheṇa sandhyābindu mano'nugā ।। kaṃsadhvanis tathā saumyā ghaṇṭā caiva nirañjanā ।। gudadeśe prajāyeta sadā siddhipradāyikā ।। tasya madhye tu yaḥ śabdo lolākhyā sā prakīrtitā ।।
cītkṛtaṃ karṇadeśe tu bodhābodhavatī tu sā ।। kuṇḍalī tu samākhyātā rudraśaktis tu bindukam ।। akhaṇḍamaṇḍalākāraṃ dyotayantaṃ nabhastalam ।। etāvasthāḥ samākhyātā udayanti krameṇa tu ।।
tasya siddhir bhavaty āśu nānyathā kubjike vacaḥ ।। mṛtyur yena sukheneha tat sukhaṃ dhyānam ucyate ।। tvaṃ punaś cāvatāritvā kramaughaṃ samprakāśaya ।। sugopyaṃ gopanībhūtvā kramaṃ pūjyārihā bhava ।।
tvayādiṣṭacatuṣṭayaṃ kramapathaṃ teṣāṃ kramo vai yathā sampreṣyātmagataṃ kramaughaparamaṃ cājñā gṛhītānaghe ।। asya bhedopabhedāś ca bhaviṣyanti hy anekadhā ।। caturviṃśatisāhasraṃ kiṃ tu tat prakaṭaṃ na hi ।। prakāśayasva cājñāto yathā gopyataraṃ bhavet ।।
yatra vā tiṣṭhate deśe sa deśo bhuktibhāg bhavet ।। tiṣṭhate yasya asau nāthe puraṃ pīṭhasamaṃ bhavet ।। āgamaṃ maṇḍalādyais tu pūjyoghaṃ pārameśvaram ।। divyais tu pūjyate so hi yadi gopyataraṃ bhavet ।।
pūjayet paramāmnāyaṃ pūjyate sa marīcibhiḥ ।। sa jyeṣṭhaḥ kulasantāne pūjyo asau bhairavo yathā ।। sāmarthyena satāṃ dviṣṭo bhraṣṭo duḥkhī sa sarvataḥ ।। namaskāreṇa tat pīṭhaṃ tasyaivāyaṃ puroditam ।।
prerayitvāditoddiṣṭā atrājñānavirodhinī ।। vrajatoḍādisiddhānāṃ teṣu sarvaṃ samarpayet ।। bhaviṣyasi purāvasthā tadavasthāntare sthitā ।। tṛtīyaṃ bhūcarīnāthaḥ paścānantabhavātmikā ।।
bhaviṣyasi purāvasthā hrāsyamānā pade pade ।। teṣu tyajya parāmnāyaṃ bhūtāveśakarī bhava ।। tadā kāle tu taṃ hatvā samāpyevaṃ punar bhaja ।। asyoccāraṃ na kartavyam uccārād ay utaṃ japet ।।
tair vinā na hi coccāraṃ kubjāmnāyamahādhvare ।। binduyuktāni sarvāṇi jīvabhūtāni śāsane ।। dvitīyaṃ caikaviṃśena varjitaṃ pañcamaṃ tu tat ।। tad bījaṃ param uddiṣṭaṃ sarvajñānāvatārakam ।।
ratnānāṃ pañcakaṃ devi vyāpayitvā sudurlabham ।। sidhyate nātra sandeho guruvaktraprasādataḥ ।। dadanti melakaṃ sarvaṃ yasyedaṃ hṛdi saṃsthitam ।। kartavyaṃ tu tathā gopyam ity ājñā pārameśvarī ।।
śuklapakṣe tṛtīyāyāṃ vaiśākhasya tathā punaḥ ।। āśvine śuklapakṣasya pūrṇimā phālgune matā ।। śuklapakṣe caturdaśyāṃ kartavyaṃ ca pavitrakam ।। guruparvam iti khyātaṃ pālanīyaṃ kulāmbike ।।
pīṭhamārgakramāyātam āgamo ayaṃ tad eva hi ।। yenedaṃ pustakaṃ devyāḥ pūrvoktaṃ yan mayā tava ।। divyasiddhipradātāraṃ divyabhāṣāvibhūṣitam ।। taḍid amṛtamadhuraṃ kṣatajodbhavanetrajam ।।
vāmāmṛtam aliś caiva somapānaṃ madālasī ।। varco brahmā dvijanmā ca sarojaḥ kamalāsanaḥ ।। kuṇḍagolodbhavaṃ śukraṃ śaśiś caiva sitaṃ madhu ।। jāṅgalaṃ devadāruṃ ca kṣmā vai khaḍgodbhavaṃ smṛtam ।।
turuṣkaṃ sihṇakaṃ proktaṃ kapālapuṭamadhyagam ।। gajaṃ caiva tu kuṣmāṇḍaṃ palāṇḍuṃ ca viśeṣataḥ ।। kṛṣṇacchāgo mahānetrī palalaṃ meṣātmakaṃ smṛtam ।। siddhadravyaṃ samākhyātaṃ prasaṅgād yoginīkule ।।
nirācārapadaṃ hy etat tenedaṃ paramaṃ smṛtam ।।