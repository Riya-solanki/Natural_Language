।। āyurvedamahodadhiḥ ।। ṇī mūtramalādikānāṃ jātā janitrīva harītakī nṛṇām ।। tulyāṃ śarkarayā śaradyamalayā yuñjayāt tuṣārāgame । rājan bhakṣa harītakīm iva rujo naśyantu te śatravaḥ ।।
saktāḥ prāvṛṣi palvalāmbhasi nave kūpodake dveṣiṇaḥ । śītāmbhaḥparigāhinas tu śiśire naśyantu te śatravaḥ ।। svādu pākarasaṃ śītaṃ tridoṣaśamanaṃ tathā । pavitram atipathyaṃ ca gaṅgāvāri manoharam ।।
proktaṃ svādu svaccham atyantarucyaṃ pathyaṃ pākyaṃ pācanaṃ pāpahāri । tṛṣṇāmohadhvaṃsanaṃ cātimedhyaṃ prajñāṃ dhatte vāri bhāgīrathīyam ।। itigāṅgaṃ । tasmāt kiṃcid gurutaraṃ svādu pittāpahaṃ param ।
vātalaṃ vahnijananaṃ rūkṣaṃ ca yamunājalam ।। iti yāmunam । atisvacchaṃ praśastaṃ ca śītalaṃ laghu lekhanam । pittaśleṣmapraśamanaṃ nārmadaṃ sarvarogajit ।।
kaṇḍūkuṣṭhapraśamanaṃ vahnisaṃdīpanaṃ param । pācanaṃ vātapittaghnaṃ vāri godāvarībhavam ।। pittārtiraktārtisamīrahāri kuṣṭhādiduṣṭāmayadoṣahāri । pathyaṃ paraṃ dīpanapāpahāri godāvarīvāri tṛṣānivāri ।।
iti godāvaryāḥ । rūkṣaṃ ca śītalaṃ vāri vātaraktaprakopanam । kiñcil laghutaraṃ svādu kṛṣṇaveṇyās samudbhavam ।। iti kṛṣṇaveṇyāḥ ।
kāverīsalilaṃ pathyamāmaghnaṃ balavarṇakṛt । āgneyam atiśītaṃ ca dadrukuṣṭhaviṣāpaham ।। iti kāveryāḥ । tridoṣaśamanaṃ pathyaṃ svādu hṛdyaṃ ca jīvanam ।
bhramaghnaṃ ca pipāsāghnaṃ divyaṃ vāri manoharam ।। iti akālajaladaṃ । madhyamāntaradigjātāḥ laghvyo doṣatrayāpahāḥ । dakśiṇeyā mahānadyaḥ pittaśleṣmavināśanāḥ ।।
pathyāś cottaradigjātā laghvyo doṣatrayāpahāḥ । pūrvadeśodbhavā nadyaḥ sadyo vātakaphāpahāḥ । paścimāḥ pittalotsargāḥ kaphavātavināśanāḥ ।। iti saṃkṣepataḥ proktā nadyaḥ sūkṣmāś ca saṃprati ।
sāmudram udakaṃ visraṃ sakṣāraṃ sarvadoṣakṛt ।। acakṣuṣyaṃ madatplīhagulmodāvartanāśanam । atha aṣṭavidhajalalakṣaṇam । divyādīnāṃ pravakṣyāmi guṇadoṣān vicārataḥ ।।
divyāntarikṣaṃ nādeyaṃ kaupaṃ caudeyasārasam । tāḍāgam audbhidaṃ śailaṃ jalam aṣṭavidhaṃ smṛtam ।। śaratpayodanirmuktamahāvaiḍūryasaṃnibham । sarvadoṣāpahaṃ svādu divyam ity ucyate jalam ।।
prāvṛṭjaladanirmuktam avyaktasvādulakṣaṇam । vāri sphāṭikasaṃkāśamāntarikṣam iti smṛtam ।। nadyāḥ śailaprasūtāyāḥ gomedakamaṇiprabham । praśastabhūmibhāgasthaṃ jalaṃ nādeyam ucyate ।।
bhūmyutkhātasamudbhūtaṃ mahāśailasamudbhavam । vimalaṃ madhuraṃ svādu kaupaṃ jalam udāhṛtam ।। svayaṃ dīrṇaśilākhanne nīlotpaladalaprabham । latāvitānasaṃchannaṃ caudeyam iti saṃjñitam ।।
ānūpadeśajaṃ vāri sārasaṃ guru picchalam । madhuraṃ śleṣmajananaṃ smṛtaṃ vātādikopanam ।। nadyāḥ śailavarād vāpi bhūtam ekāṃtasaṃsthitam । latāvitānasaṃchannaṃ tāḍāgam iti saṃjñitam ।।
praśastabhūmibhāgasthaṃ naikasaṃvatsaroṣitam । kaṣāyamadhuraṃ svādu audbhidaṃ salilaṃ smṛtam ।। śailasānusamudbhūtaṃ spṛṣṭaṃ vātahimātapaiḥ । laghu śītāmalaṃ svādu smṛtaṃ prasravaṇaṃ jalam ।।
etāhi mahiṣāśvoṣṭragomṛgājagajādibhiḥ । adūṣitāni pātreṣu mṛṇmayeṣu vinikṣipet ।। sarvam ākāśajaṃ vāri svāduto hy anumīyate । pārthivaṃ hi rasāmijñair bhūmibhāgena lakṣyate ।।
raktakāpotapītābhaṃ pāṇḍu śvetāsiteṣu ca । kaṭvamlatiktakaṃ kṣāraṃ kaṣāyamadhurādibhiḥ ।। nādeyaṃ vātalaṃ rūkṣaṃ dīpanaṃ laghulekhanam । tāḍāgaṃ vātalaṃ svādu kaṣāyaṃ kaṭupāki ca ।।
vātaśleṣmaharaṃ vāpyaṃ sakṣāraṃ kaṭu pittalam । cauṇḍayam agnikaraṃ rūkṣaṃ madhuraṃ kaphakṛt tathā ।। kaphaghnaṃ dīpanaṃ hṛdyaṃ laghu prasravaṇodbhavam । sakṣāraṃ pittalaṃ kaupaṃ śleṣmaghnaṃ vātajit tathā ।।
madhuraṃ pittaśamanam avidāhy audbhidaṃ smṛtam । kedāraṃ madhuraṃ pāke gurudoṣavipākalam ।। tadvat pālvalam uddiṣṭaṃ viśeṣād doṣalaṃ ca tat । sarvadoṣaharaṃ hṛdyaṃ niravadyaṃ ca jāṅgalam ।।
kaupaṃ jalaṃ ca tṛṣṇāghnaṃ śramaghnaṃ prītivardhanam । dīpanaṃ svādu śītaṃ ca toyaṃ sādhāraṇaṃ laghu ।। iti jāṃgalānūpasādhāraṇodakaṃ । kāle vā nabhavṛṣṭideśyam athavā kaupaṃ ghanānāṃ punaḥ ।
sevyaṃ sūryasitāṃśuraśmipavanavyādhūtadoṣa apayaḥ ।। avyaktarasagandhaṃ yat śastaṃ vātātapāpaham । pavitram ambu tat pathyaṃ anyatra kathitaṃ pibet ।। itthaṃ deham alāyuṣor dhṛtikaraṃ saṃjīvanaṃ jīvanam ।।
dantagrāhyam anārtavaṃ salavaṇaṃ śaivālakaiḥ saṃbhṛtam । candrārkāṃśusugopitaṃ ca na piben nīraṃ sadā doṣalam ।। prasannaṃ svādu hṛdyaṃ ca pathyaṃ saṃtarpaṇaṃ laghu । ekapradeśajaṃ sevyaṃ sadā paryāpitaṃ jalam ।।
mūtragrāhodarārśaḥśvayathukṛmivamīn karṇanāsākṣirogān । tāṃs tān abhyāsayogād apaharati payaḥpānam ante niśāyāḥ ।। aṃbhasaś culakān aṣṭau pibed anudinaṃ naraḥ । navanāgabalo bhūtvā jīved varṣaśataṃ sudhīḥ ।।
pibati khalu naro yo ghrāṇarandhreṇa vāri । valipalitavihīnas sarvarogair vimuktaḥ ।। śītāmbupūritamukhaḥ prativāsaraṃ yaḥ kālatraye api nayanadvitayaṃ jalena । āsiñcati dhruvam asau na kadācid akṣirogavyathāvidhuratāṃ bhajate manuṣyaḥ ।।
rātrau saṃpratijuṣṭam indukiraṇair mandānilāndolitam । pāṭalyutpalaketakīsurabhitaṃ saṃsevayed vāri tat ।। pronmañjatsurasundarīkucataṭasphāracchalacchīkaram । gāṅgaṃ tuṅgataraṅgabhaṅgagahanaṃ pānīyam ānīyatām ।। ? ।।
hikkādhmānanavajvarāmaśamanaṃ śleṣmāpahaṃ vātajit । gulmārocakapīnase nigaditaṃ kaṇṭhyaṃ śṛtoṣṇaṃ jalam ।। pittottare pittaroge pittāsṛkkaphapittayoḥ । mūrchārchardijvare dāhe ṛṣmātīsārapīḍite ।।
dhātukṣīṇe viṣārte ca sannipāte viśeṣataḥ । śastaṃ śoṣe akṣiroge ca śṛtaṃ śītaṃ jalaṃ sadā ।। chatrāmṛtaṃ viṣaṃ vajraṃ catvāro vāriṇo guṇāḥ । bhuktvā tadaiva pratyūṣe abhukte bhojanaiḥ saha ।।
ajīrṇaṃ jīrayaty āśu pītam uṣṇodakaṃ niśi । varṣāsu na jalaṃ grāhyaṃ nādeyaṃ bahudoṣakṛt ।। kaphe pādāvaśeṣaṃ tu pānīyaṃ laghu dīpanam । divāśṛtaṃ tu yat toyaṃ rātrau tad gurutāṃ vrajet ।।
śṛtaṃ śītaṃ tridoṣaghnam uṣitaṃ tac ca doṣakṛt । tat pādaśeṣaṃ doṣaghnaṃ ardhahīnaṃ tu vātajit ।। rātrau śṛtaṃ tu divase gurutvam api gacchati । pārśvaśūle pratiśyāye vātaroge galagrahe ।।
ādhmāne stimite koṣṭhe sadyaḥśuddhe navajvare । hikkāyāṃ snehapitte ca śītāmbu parivarjayet ।। śophe pāṇḍugalagrahe ca jagade mohe ca netrāmaye । uṣṇaṃ vāri suśītalaṃ śṛtahimaṃ svalpaṃ prapeyaṃ jalam ।।
nirāmotijarā darvāk pibed vāri suśītalam । ajīrṇe tu pibed vāri śītalaṃ svecchayā punaḥ ।। taptāyaḥpiṇḍasaṃyuktaṃ loṣṭanirvāpitaṃ jalam । sarvadoṣaharaṃ pathyaṃ sadā vairujyakārakam ।।
atha vāriṇaḥ praśaṃsā । kvacid uṣṇaṃ kvacic chītaṃ kvacit kvathitaśītalam । kvacid bheṣajasaṃyuktaṃ kvacid vāri nivāryate ।। tṛṣito moham āyāti mohāt prāṇān vimuñcati ।
tasmāt svalpaṃ ca dātavyaṃ na kvacid vāri vāryate ।। pānīyaṃ prāṇināṃ prāṇā viśvam eva hi tan mayam । ato atyantavidhāne api na kvacid vāri vāryate ।। mūrchāpittoṣṇadāheṣu vidhare madātyaye ।
bhramaklamaparīteṣu tamake vāri śītalam ।। pibed ghaṭasahasrāṇi yāvannāstamito raviḥ । astaṃ gate divānāthe bindur eko ghaṭāyate ।। ajīrṇe cauṣadhaṃ vāri jīrṇe vāri balapradam ।
bhojane cāmṛtaṃ vāri rātrau vāri viṣopamam ।। atyambupānān na vipacyate annaṃ nirambupānāc ca sa eva doṣaḥ । tasmān naro vahnivivardhanāya muhurmuhur vāri pibed abhūri ।। kṣudhāsaṃśuṣkahṛtkaṇṭhaḥ prathamaṃ kabalān bahūn ।
na bhukte prapibed ambu śītalaṃ mātrayā yutam ।। tena hṛtkaṇṭhaśuddhiḥ syāt sukhenānnaṃ pataty adhaḥ । snigdhayuktaṃ ca yad bhaktaṃ tatas saṃtarpaṇaṃ bhavet ।। ādau dravaṃ samaśnīyāt tatrāmbu na pibed bahu ।
madhye tu kathinaṃ bhuṅkte yatheṣṭaṃ śasyate jalam ।। prāk dravaṃ puruṣo aśnīyāt madhye tu kathināśanaḥ । ante punar dravāśī tu vastyārogye na muṃcati ।। tathaiva bhojanasyānte pītam ambu balapradam ।
dravyaṃ prayāti bhuktānte kin tu tanmātrayā pibet ।। ādau jalaṃ vahnivināśakāri paścāt tadante kaphabṛṃhaṇaṃ ca । madhye tu pītaṃ samatāsukhaṃ ca tasyābhiyogo abhimatas sakṛc ca ।। amṛtaṃ viṣam iti salilaṃ cedaṃ niṣṭhā d atividitatatvārthaḥ ।
yuttayā sevitam amṛtaṃ viṣam etad ayuktitaḥ pītam ।। pūrayed bhāgayugalaṃ kukṣeś cānnena susthitaḥ । jalenaikaṃ caturthe ca vāyusaṃcāraṇāya vai ।। grāse grāse tu pātavyaṃ śītalaṃ vāri sarvadā ।
bahuvāriyutaṃ cānnam agniṃ pacati satvaram ।। tasmād ādāv atisvalpaṃ madhye ca tṛptidāyakam । mātrayā ca pibed ante na rogair bādhyate naraḥ ।। vāsitaṃ nūtanaiḥ puṣpaiḥ pāṭalīcampakādibhiḥ ।।
pathyaṃ sugandhi hṛdyaṃ ca śītalāmbu sadā pibet ।। sugamaṃ yat sarovālaśakalair adhivāsitam । karpūreṇa ca yat toyaṃ tat peyaṃ sarvadā nṛṇām ।। grīṣme śaradi pātavyaṃ svecchayā salilaṃ naraiḥ ।
anyadā kalpamaidhete vātaśleṣmabhayāt pibet ।। anye nāpi vinā jantuḥ prāṇān saṃdhārayec ciram । toyābhāve pipāsārtaḥ kṣaṇāt prāṇair vimucyate ।। ādimadhyāvasāne ca bhojane payasā yute ।
kṛśaṃ sādhyaṃ tathā sthaulyaṃ bhavanti kramaśo guṇāḥ ।। pānīyaṃ pānīyaṃ śaradi vasante ca pānīyam । nādeyaṃ nādeyaṃ śaradi vasante ca nādeyam ।। ity āyur vedamahodadhau śrīsuṣeṇakṛtau pānīyaguṇāḥ samāptāḥ ।।
atha kāṣṭhataptodakavargaḥ । alakṣmīraktapittaghnaṃ doṣāṇāṃ ca prasādanam ।। bhallātakaiś ca kāṣṭhaiś ca taptaṃ vāri śubhodakam । vātaśleṣmaharaṃ pathyaṃ vīryatejovivardhanam ।।
pālāśodumbarodbhūtakāṣṭhataptaṃ śubhaṃ jalam । vraṇakaṇḍūharaṃ cāsṛkbalavīryavivardhanam ।। jambūkapitthāmrajaiḥ kāṣṭhaiḥ taptaṃ vāri taḍāgajam । medhābalapradaṃ vīryakṛmidoṣavināśanam ।।
dumbarīkāṣṭhajais toyaṃ tāpyaṃ vāpīsamudbhavam । kaphahṛt tac ca nirdiṣṭaṃ doṣāṇāṃ ca vināśanam ।। kāṣṭhaiḥ khadirajais taptaṃ raktapittavināśanam । āpyāyanakaraṃ grīṣme śreṣṭham uktam idaṃ jalam ।।
kadambanimbajais taptaṃ saritsamudrajaṃ jalam । pathyaṃ doṣaharaṃ kaṇḍūraktapittavināśanam ।। dhātrīdāruśṛtaṃ taptaṃ malakṣālanayodakam । vātapittaharaṃ śreṣṭhaṃ rasāyanakaraṃ param ।।
puṣkarassa ca kāṣṭhaiś ca taptaṃ kūpodbhavodakam । vātapittaharaṃ śreṣṭhaṃ rasāyanakaraṃ param ।। jaṭharāgneś ca sadanaṃ suśrutena pradarśitam ।। sallakīśākaniryāsakāṣṭhaiś cāpi pṛthak pṛthak ।
taptaṃ nirjharajaṃ vāri nāmayān janayed varam ।। vaṭaiś cārjunakāṣṭhaiś ca saṃtataṃ tāpitaṃ jalam । balamedhāprajananaṃ maitreyeṇa pradarśitam ।। tarkārī vātahaṃtrī ca kaṇḍūtvagdoṣavardhanam ।
vano dakaṃ susaṃtaptaṃ malānāṃ kṣālane hitam ।। ।। iti kāṣṭhataptodakavargaḥ ।। atha bhājanabhadena guṇāviśeṣāḥ । hemapātre ca susvādu vipāke śītalaṃ madhu ।
tridoṣaśamanaṃ vīryabalamedhākaraṃ śubham ।। trapupātrodakaṃ yac ca picchalaṃ madhuraṃ rase । vīrye kaphapradaṃ cāgniśakṛnmārutavardhanam ।। pittaśleṣmapradaṃ vṛddhe yathākālaṃ balāya ca ।।
śvasebanānnapatayo tridoṣaśamanaṃ hitam ।। tāmrabhājanake vāri soṣṇaṃ svāde sakṛtkaṭu । pittānilapradaṃ vṛddhe śakṛnmārutanāśanam ।। rītikāpacitaṃ toyaṃ kaṭu śleṣmavināśanam ।
pittalaṃ sakaṭūṣṇaṃ ca meharogavivardhanam ।। lohabhājanasaṃsthaṃ ca payaḥ pānaṃ ca dūṣitam । raktapittaha raṃ kaṇḍūtridoṣaśamanaṃ param ।। lohabhājanasaṃtaptaṃ kaṇḍūmandāgnikārakam ।
malānāṃ recane coktam āśayakṣālane hitam ।। madhūdumbarapātreṇa tāpitaṃ codakottamam । vapuḥ kāntipradaṃ pitte vahnimāndyakaraṃ sakṛt ।। dhātusāmyakaraṃ vīryabalaujaḥparivardhanam ।।
।। ity āyurvedamahodadhau suṣeṇakṛte bhājanādhivāsavidhiḥ ।। idānīṃ kṣīraguṇāḥ kathyante ।। tayor eva prathamaṃ svarūpaṃ vicāryate ।। gavyaṃ himaṃ medhyatama hi dugdhaṃ prāṇapradaṃ pittasamīraṇaghnam ।
rasāyanaṃ varṇakaraṃ mukeśyaṃ ārogyahetuḥ satataṃ narāṇām ।। kṣīraṃ sākṣāt jīvanaṃ janmasāhyā t tad dhāroṣṇaṃ gavyam āyuṣyam uṣṇam । prātaḥ sāyaṃ grāmyadharmāvasāne bhukte paścād okasātmyaṃ karoti ।। atha gavāṃ varṇaviśeṣe kṣīraguṇaviśeṣāḥ ।
gavāṃ sitānāṃ vātaghnaṃ kṛṣṇānāṃ pittanāśanam । kaphaghnaṃ raktavarṇānāṃ trīn hanti kapilāda yaḥ ।। śītalaṃ madhuraṃ snigdhaṃ vātapittaharaṃ param । vṛṣyam ojaskaraṃ hṛdyaṃ śleṣmaghnaṃ ca rasāyanam ।।
śvāsakāsapraśamanaṃ śramatrayamadāpaham ।। jīrṇajvare mūtrakṛcchre raktapitte ca śasyate । gavyaṃ payaḥ pavittraṃ ca balapuṣṭiprakārakam ।। śreṣṭhaṃ cākṣayyam āyuṣyaṃ kāntilāvaṇyakārakam ।
kṣayālakṣmīgulmapradaragarapāṇḍvāmayaharam । tṛṣāmedomurcchājvaram anilam apy āśu śamayet ।। atha bhājanaviśeṣe guṇaviśeṣāḥ । tāmre vātaharaṃ kṣīraṃ sauvarṇe pittanāśanam ।
raupye śleṣmaharaṃ caiva kāṃsye raktaprasādanam ।। iti gokṣīram ।। atha mahiṣīkṣiram । māhiṣaṃ balavarṇaujo nidrābhukta balanadam ।
tīkṣṇāgniśamanaṃ svādu rase pāke ca puṣṭidam ।। vyāyāmaśrāntadehasya śramaghnam anilāpaham । niṣkāmasyāpi vṛddhasya strīṣu kāmapradāyakam ।। balinas taruṇasyāpi viśeṣāt kāmadāyakam ।
iti māhiṣam ।। atha ajākṣīram । ajānām alpakāma tvāt kaṭutiktaniṣevaṇāt । nātyambupānād vyāyāmāt sarvavyādhiharaṃ payaḥ ।।
ājam agnibalakṛt kṣayakāmaśvāsahṛccalaharaṃ paramaṃ tat । raktapittaharam āśv atisāre raktaje ca kathitaṃ hitam eva ।। atha uṣṭrīkṣīram । uṣṭrīkṣīraṃ suptiśophāpahāraṃ pittaśleṣmātyarśasā ca praśastam ।
ānāhaghnaṃ codarāṇāṃ praśastaṃ jantughnaṃ vai śasyate sarvakālam ।। atha aśvākṣīram । uṣṇam aikaśaphaṃ balyaṃ śvāsa vātāpahaṃ payaḥ । madhurāmla karaṃ rūkṣaṃ lavaṇānurasam laghu ।।
atha strīstanyam । mānuṣyaṃ madhuraṃ stanyaṃ kaṣāyānurasaṃ himam । nasyāś cotanapathyaṃ ca jīvanaṃ laghu dīpanam ।। atha hastinīkṣīram ।
hastinyā madhuraṃ vṛṣyaṃ kaṣāyānurasaṃ guru । snigdhaṃ dhairyakaraṃ śītaṃ cakṣuṣyaṃ balavardhanam ।। atha payaḥsāmānyaguṇāḥ । payo abhiṣyandi gurvāmaṃ prāyaśaḥ parikīrtitam ।
tad evāsyataraṃ vidyāt gurutarpaṇabṛṃhaṇam ।। varjayitvā striyāḥ stanya āmam eva hi khāṇḍitam । dharoṣmam amṛtaṃ kṣīraṃ viparītam ato cyate ।। atha ninditadugdham ।
aniṣṭagandham amlaṃ ca vivarṇaṃ virasaṃ ca yat । varjaṃ salavaṇaṃ kṣīraṃ yac ca vigrathitaṃ bhavet । kṣīraṃ na bhuñjīna yadi bhuñjīta na svapet । yadi svapet kṣayaṃ cāyus tasmāt kṣīraṃ divāmṛtam ।।
atha dhāroṣṇādiguṇāḥ । dhāroṣṇam amṛtaṃ pathyaṃ dhārāśītaṃ tridoṣakṛt । śṛtaṃ śītaṃ tridoṣaghnaṃ śītoṣṇa [śṛtoṣṇaṃ] kaphavātajit ।। athāvikaṃ pathyatamaṃ śṛtoṣṇaṃ mājaṃ payo vai śṛtaśītam eva ।
dhārāsuśītaṃ mahiṣīpayaś ca dhāroṣṇam evaṃ hitam eva gavyam ।। anyac ca । pittaghnaṃ māhiṣaṃ kṣīraṃ vātaghnaṃ cāvikaṃ payaḥ । vātapittaharaṃ gavyaṃ tridoṣaghnam ajāpayaḥ ।।
atha prābhātikādidugdhaguṇāḥ । prāyaḥ prābhātikaṃ kṣīraṃ guru viṣṭambhi śītalam । rātrau saumyaguṇatvāc ca vyāyāmābhāvatas tathā ।। divākarābhitaptānāṃ vyāyāmānilasevanāt ।
vātapittaharaṃ caiva cākṣuṣyaṃ cāparāhṇikam ।। atha pūrvāhṇādau kṣīrapāne guṇaviśeṣāḥ । madhyāhne baladāyakaṃ ratikaraṃ kṛcchrāśmarīchedanam । rātrau kṣīram anekadoṣaśamanaṃ sevyaṃ sadā prāṇibhiḥ ।।
tat sarvaṃ balakṛt karoti tarasā dugdhaṃ niśāsevitam ।। atha kṣīravikriyākālaniyamaḥ । muhūrtapañcakād ūrdhvaṃ kṣīraṃ bhajati vikriyām । tad eva dviguṇe kāle viṣavad dhanti mānavam ।।
atha dhāroṣṇasya payasaḥ punar guṇakīrtanam । pāṇḍuṃ kāmalakaṃ nihanti tarasā kṣīṇorjakṛcchrīkaram । duṣṭāsraṃ kṛśatāṃ kṛśānujanitāṃ kṛcchrādirogān jayet ।। atha kvathitādikṣīrasya pathyatākālavyavasthā ।
uṣasi ca sarasādyāṃ yāvat tāvat payaḥ prāśyam ।। atha jvare payasaḥ pathyāpathyatvam । jīrṇajvare kaphakṣīṇe kṣīraṃ syād amṛtopamam । tad eva taruṇe pītaṃ viṣavad dhanti mānavam ।।
tasmāc chṛtaṃ vāpy aśrutaṃ kṣīraṃ tātkālikaṃ pibet । caturbhāgajalaṃ dattvā yat tadāvartitaṃ payaḥ ।। tasmāt tad balakṛcchreṣṭhaṃ hitaṃ savarujāpaham । atha asātmyakṣīrāṇāṃ kṣīrakalpanam ।
etac ca sākṣāt kṣīreṇa pītaṃ cādhmānakārakam ।। teṣām ardhajalaṃ datvā nāgaraṃ pippalīyutam । āvartayet kṣīraśeṣaṃ tat pītvā sukham āvahet ।। atha gavyādidugdhabhedena pānakālānirṇayaḥ ।
yeṣāṃ sāmyaṃ sadā bhavet । ādau madhyāhne vā grāmasyānte kadācana ।। sarvaṃ tan mānaśeṣaṃ tu payaḥ śastaṃ sadā naraiḥ । atha punaḥ śṛtaśītādikṣīraguṇavarṇanam ।
tṛṣyaṃ bṛhaṇam agnivardhanam iti svādu tridoṣāpaham ।। atha annaviṣaiḥ saha dugdhaprāśapratiṣedhaḥ ।। kṣīraṃ bhuñjīta godhūmānnena naiva ca naiva ca । piṣṭānnenāpi nāśnīyān na dadhnā lavaṇena ca ।।
na māṣair na ca mudrair vā na guḍena phalena vā । bhūmikandair na vā śākair matsyamāṃsādibhir na vā ।। atha pāyasasya guṇāḥ । pāyasaṃ bhakṣayed yuktyā tat pakvaṃ hi samaṃ pibet ।
vṛṣyaṃ hṛdyaṃ ca pathyaṃ ca tat pittānalanāśanam ।। atha samāgnyāder api trikālapayaḥpānaniṣedhaḥ ।। snigdhatvād gauravāj jāḍyāt trikālaṃ na pibet payaḥ । samāgnir api kiṃ cānyo mandāgnir viṣamo athavā ।।
tīkṣṇāgnes tu tadanumātiḥ । tīkṣṇāgninā tu pātavyaṃ dvikālam api māhiṣam । tasya dhātūn pacaty agnir yadā tena na siñcati ।। atha punaḥ kṣīrapraśaṃsā ।
kṣiraṃ [rasaṃ] hitaṃ śreṣṭharasāyanaṃ ca kṣīraṃ vapurvarṇabalāyuṣe ca । kṣīraṃ hi cāyuṣyakaraṃ narāṇāṃ kṣīraṃ balāsthāpanam uttamaṃ ca ।। kṣīraṃ hi sandīpanapācanīyaṃ kṣīraṃ hi coṣṇaṃ malaśodhanaṃ ca । kṣīraṃ hi saṃdhānakṛduṣṇaśītaṃ kṣīraṃ kavoṣṇaṃ malanāśānaṃ ca ।।
atha matsyādibhiḥ saha kṣīrasevāpratiṣedhaḥ । matsyamāṃsaguḍamudgamūlakaiḥ kuṣṭham āvahati sevitaṃ payaḥ । śākajāmbavasurādisevitaṃ mārayaty abudham āśu sarpavat ।। atha rasaviśeṣaiḥ payaḥpānavidhiḥ ।।
kṣīreṇa saha bhojyāni na viruddhāni tadyathā । āmreṣṭā [amleṣv ā]malakaṃ pathyaṃ śarkarā madhureṣu ca ।। paṭolaḥ śāka [tikta] vargeṣu kaṭuke cārdrakaṃ bhajet [paceḥ] ।। kaṣāyeṣu yavaś caiva lavaṇeṣu ca saindhavam ।।
ity āyurvedamahodadhau suṣeṇakṛte kṣīravargaḥ ।। atha godadhiguṇāḥ ।। tatrāpi cātiśītaṃ ca dīpanaṃ balavardhanam । vātaghnaṃ madhuraṃ rūkṣaṃ dadhi gavyaṃ manoharam ।।
snigdhaṃ vipāke madhuraṃ dīpanaṃ balavardhanam । vātāpahaṃ pavitraṃ ca dadhi gavyaṃ rucipradam ।। arocake pīnasamūtrakṛcchre śītajvare tadviṣamajvare ca । durnāmarogagrahaṇīgade ca gavyaṃ praśastaṃ dadhi sarvadaiva ।।
atha ṛtubhedena dadhy upayoge guṇāguṇāḥ । śaradgrīṣmavasanteṣu ninditaṃ dadhi doṣakṛt । hemante śiśire tac ca varṣākāle phalapradam ।। atha māhīṣadadhiguṇāḥ ।
vipāke madhuraṃ vṛṣyaṃ raktapittaprasādanam । balāsavardhanaṃ caiva viśeṣān māhiṣaṃ dadhi ।। snigdhaṃ madhuraśītaṃ ca balavarṇakaraṃ param । vṛṣyaṃ medaḥkaraṃ svādu śramaghnaṃ vātanāśānam ।।
śleṣmāmavardhanaṃ caiva sarapuṣṭikaraṃ tathā । pavitram uṣṇaśamanaṃ māhiṣaṃ kāntivardhanam ।। māhiṣaṃ dadhi balāsakārakaṃ vāhnimāndyakaram āśu gurutvāt । tat prayojya kaṭukair avacūrṇe māhiṣaṃ ca laghutām upayāti ।।
।। atha ajādadhiguṇāḥ । durnāmaśvasane ca kāsasahite cāgneś ca saṃdīpanam । āsāṃśeṣva tisārake vigaditaṃ pathyaṃ sadā prāṇinām ।।
kāsaśvāsaharaṃ rucyaṃ śophātīsāranāśanam । āgneyaṃ sarvadoṣaghnaṃ viśeṣāc chāgalaṃ dadhi ।। atha āvikasya dadhno guṇāḥ । āvikaṃ snigdhamadhuraṃ guru pittakaphapradam ।
pathyaṃ kevalavāteṣu śophe cānilaśoṇite ।। atha aśvādadhiguṇāḥ । vājijaṃ samadhuraṃ valavarṇaṃ svedadāham upayāti vināśam । dīpanīyam atidoṣalaṃ sadā cākṣuṣaṃ ca marutaḥ pravikopi ।।
atha auṣṭradadhiguṇāḥ । vātārśakuṣṭhakrimināśanaṃ syāt auṣṭraṃ vipāke kaṭukaṃ satiktam । sakṣāram amlaṃ kaṭu kuṣṭhakopi balyaṃ ca saṃtarpaṇam āśu kāri ।। atha hastinīdadhiguṇāḥ ।
guru coṣṇaṃ kaṣāyaṃ ca kaphamūtrāpahaṃ ca tat । atha strīdadhiguṇāḥ । snigdhaṃ vipāke madhuraṃ balyaṃ saṃtarpaṇaṃ guru ।। cākṣuṣyaṃ sarvadoṣaghnaṃ dadhikātra guṇottamam ।।
laghuṇā [pā]ke balāsaghnaṃ vīryoṣṇaṃ pittanāśanam । kaṣāyānuguṇaṃ nāryā dadhi varcovivardhanam ।। kuryād guttayābhilāṣaṃ ca dadhi maskaparisṛtam । satukṣīreṇa vañjātaṃ guruvad dadhi tat smṛtam ।।
(dadhnas tu yad adhas toyaṃ tan mastuni pariśṛtaṃ । śṛtāt kṣīrāc ca yañjātaṃ guṇavad dadhi tat smṛtam ।) vātapittaharaṃ rucyaṃ dhātvagnibalavardhanam । atha dadhikhaṇḍaguṇāḥ ।
daghnaḥ khaṇḍo gurur vṛṣyo vijñeyo balavardhanaḥ । vastravivana ś cāpi kaphapittavināśanaḥ ।। atha asāradadhiguṇāḥ । dadhi tv asāraṃ rūkṣaṃ ca grāhi viḍbhedi vātalam ।
dīpanīyaṃ laghutaraṃ sakaṣāyaṃ rucipradam ।। atha mastuguṇāḥ । tṛṣṇāklamaharaṃ mastu [śītaṃ sroto] viśodhanam ।। amlaṃ kaṣāyaṃ madhuraṃ avṛṣyaṃ kaphavātanut ।।
atha dadhisāmānyaguṇāḥ । grāhyuṣṇaṃ grahaṇīgade nigaditaṃ viṇmūtrakṛcchrāpaham । [kāsā] rūkṣārocakapīnase viṣamake śītajvare tanmaya [ta]m ।। grahaṇyāṃ pīnase mūtrakṛcchre ca viṣamajvare ।
arocake ca mandāgnau śasyate dadhi sarvadā ।। lavaṇamaricasarpiḥśarkarāmudgadhātrīkusumarasavihīnaṃ [nai] caivam adyāt tu nityam । na ca śaradi vasante noṣṇakāle na rātrau na dadhi kaphavikāre [pitta] pītaroge na dadyāt ।। pathyaṃ syād varamudgasūpasahitaṃ saṃsevanīya dadhi ।
pittāsṛkjvarakuṣṭhadaṃ bhramakaraṃ vāsarpadaṃ cānyathā ।। bhavati sudṛḍhakāyo rūpavān satvavāṃś ca ।। yuvatikaravilāsair gālitaṃ dhūpitaṃ ca । kaphaharam anilaghnaṃ cāgnisaṃdhukṣaṇaṃ ca ।।
(tuhinaśiśirakāle sevanīyaṃ ca pathyaṃ । bhavati sudṛḍhakāyo rūpavān satvavāṃś ca) ।। adhikataravilāsaiḥ sevitaṃ marditaṃ ca ।। balakaram ativṛṣyaṃ medakṛdīpanaṃ ca ।
tad aniśam iha sevyaṃ mādhuraṃ cāmlabhāvāt ।। madhuraṃ bhakṣayec caitad atyamlaṃ varjayet sadā । madhuraṃ dadhi rogaghnaṃ atyamlaṃ rogakārakam ।। ity āyurvedamahodadhau sukhena kṛte dadhivargaḥ ।।
।। atha mastuguṇāḥ kathyante ।। śreṣṭhaṃ mastu praśastaṃ kaphapavanarujāduṣṭamūtragraheṣu ।। bhaktacchandakaraṃ tṛṣodaraharaṃ plīhārśaśophāpaham । pāṇḍau mūtravikāragulmaśamanaṃ mastu praśastaṃ laghu ।।
laghutvād dīpananatvāc ca viṣṭambhādhmānanāśanāt । [sro] śrotaḥśuddhikaratvāc ca tākrād dadhi vikāśyate ।। ।। ity āyurvedamahodadhau mastuvargaḥ ।। idānīṃ takraguṇāḥ kathyante ।।
gholaṃ mathitam udaśvittakraṃ caitac caturvidhaṃ kathitam ।। sarasaṃ nirjalaṃ svādu kī d ambhovarjitaṃ mathitam । [ardha] pādasalilam udaśvittad ardha[pāda]jalaṃ takram āhuś ca ।। pratyekaṃ ca caturṇāṃ kathā jñeyāḥ prayatnena ।।
sarasaṃ nirjalaṃ jñeyaṃ [gholaṃ] mathitaṃ rasavarjitam । pādodakam udaśvittat takram ardhajalaṃ bhavet ।। atha gavyamāhiṣājatakraguṇāḥ । gavyaṃ tu dīpanaṃ takraṃ medhyamarśas tridoṣajit ।
māhiṣaṃ śleṣmalaṃ takraṃ [chāgaṃ] laghu doṣatrayāpaham ।। atha takrabhedānāṃ guṇāḥ । pittaśleṣmavināśyudaśvidadhikaṃ takraṃ tridoṣāpahaṃ ।। śreṣṭhaṃ takram idaṃ vadanti munayas tenottamaṃ prāṇinām ।।
atha takrapraśaṃsā । yathā surāṇām amṛtaṃ pradhānaṃ tathā narāṇāṃ bhuvi takram āhuḥ । amlena vātaṃ madhureṇa pittaṃ kaphaṃ kaṣāyeṇa nihanti sadyaḥ ।। mūtrāghātaharaṃ pramehaśamanaṃ plīhārtigulmāpaham ।
takraṃ dīpanapācanaṃ laghutaraṃ pathyaṃ sadā prāṇinām ।। āmātisāre ca viśā [ṣṛ] cikāyāṃ vātajvare pāṇḍuṣu kāmaleṣu । pramehagulmodaravātaśūle nityaṃ pibet takram arocake ca ।। gulmārśaḥpariṇāmaśūlaśamanaṃ chardiprasekāpaham ।
sevyaṃ mūtragadāpahaṃ jvaraharaṃ snehotthapīḍāpaham ।। śītakālo agnimāndye ca kaphotthe kāmalāsu ca । mārgāvarodhe duṣṭau ca vāgnau takraṃ praśasyate ।। na punar madhuraṃ śleṣmaprakopanaparaṃ param ।
vātaghnaṃ pittaśamanaṃ amlaṃ cet pittakṛt sadā ।। doṣaviśeṣe takraviśeṣavidhiḥ । vātaghnaṃ saindhavopetaṃ svādu pitte saśarkaram । kaphapitte api vā takraṃ vyoṣakṣārasamanvitam ।।
yan noṣṇatām apagataṃ na kadācid eva । sevyaṃ vasantaśaradāgamakālavarjam ।। navanītadvāre mathitaṃ kathayanti sudhiyaḥ । ciramathitaṃ punar utpattikaraṃ narasya doṣāṇām ।।
rogaviśeṣe takraniṣedhaḥ । naiva takraṃ kṣate dadyān noṣmakāle na durbale । na mūrchābhramadāheṣu na roge raktapaittike ।। takrapraśaṃsā ।
śaśikundasamaprabhaśaṅkhanibhaṃ yuvatīkaranirmalanirmathitam । paripakvasugandhikapittharasaṃ piba bho nṛpa takraṃ rujāpaharam ।। mathitaṃ gorasaṃ gholaṃ dravamastuviloḍitam । śvetaṃ daṇḍahataṃ sāndraṃ nāmataḥ parikīrtitam ।।
dviguṇāmbuśvetam idam ardhodakam iti smṛtam । takraṃ tribhāgabhinnaṃ tu kevalaṃ mathitaṃ smṛtam ।। takrasyopari yat toyam udaśvit parikīrtitam । dadhnas tūpari yat toyaṃ tan mastu parikīrtitam ।।
grāhiṇī vātalā rūkṣā durjaga takūrjakā । takrāl laghutaro maṇḍaḥ kūcikā dadhitakravat ।। akrutvaṃ gayatas takraṃ kratutvena śātakratuḥ । tasmāt triviṣṭape jātaṃ takraṃ śakrasya durlabham ।।
vaikuṇṭhe yadi kṛṣṇatām anubhaved adyāpi kiṃ keśavaḥ । kuṣṭhitvaṃ ca kuberako dahanatām agniś ca divyasti cet ।। gaṅgāpānīyaśubhraṃ yuvatikaram ayasphālanāñjarjaraṃ ca । tat takraṃ sūpadhūpaṃ tv amṛtaguṇanibhaṃ bhāgyavantaḥ pibanti ।।
।। ity āyurvedamahodadhau sukhena kṛte takravargaḥ ।। ।। atha navanītavargaḥ kathyate ।। vātaghnaṃ kapha hārakaṃ rucikaraṃ hṛdyaṃ tridoṣāpaham । sadyaskaṃ navanītam uddhṛtam idaṃ syāt sarvarogāpaham ।
cf Rājanighaṇṭu } ।। śītaṃ balāḍharyaṃ madhurāmlavṛṣyaṃ śleṣmā pahaṃ pittamarutpraṇāśam । śokakṣayakṣīṇakṛśānti vṛddhabāleṣu pathyaṃ navanītam uṣṇa m ।। gavyaṃ vā māhiṣaṃ vāpi navanītaṃ navoddhṛtam ।
śasyate bālavṛddhānāṃ balakṛddhātuvardhanam ।। hṛdyaṃ śvāsajarāpahaṃ kṣayaharaṃ pittāmlavātāpaham । sadyaskaṃ navanītamāhiṣam idaṃ syāt sarvarogāpaham ।। ।। iti navanītaguṇāḥ ।।
।। athāto ghṛtaguṇāḥ kathyante ।। vātaghnaṃ śramanāśanaṃ svarakaraṃ pittāpahaṃ puṣṭidam । sevyaṃ gavyam idaṃ ghṛtaṃ balakaraṃ sadyaḥsamāvartitam ।। sarpirgavāṃ cāmṛtakaṃ viṣaghnaṃ cākṣuṣyam ārogyakaraṃ ca vṛṣyam ।
vātaśleṣmanibarhaṇaṃ balakaraṃ varṇaprasādakṣamam । cākṣuṣya navagavyataḥ phala m idaṃ hṛdyaṃ manohāri ca ।। māhiṣyaṃ tan mānuṣaṇāṃ ca śastaṃ balyaṃ vṛṣyaṃ bastisādaṃ karoti । medodbhūtaṃ mehakṛcchaityakāri tasmān nityaṃ sarvakālaṃ niṣevyam ।।
dīpanīyam ajāsarpiḥ cākṣuṣyaṃ balavardhanam । kāsaśvāsakṣaye vāpi pathyaṃ pāneṣu tal laghu ।। meṣīghṛtabhya guṇāḥ । āvikaṃ ghṛtam atīvā gurutvād varjyam eva sukumāranaraiś ca ।
sadya eṣa balapuṣṭikaraṃ syād uṣṭrajaṃ śvayathukāsakaraṃ ca ।। gavyaṃ ca pācitaṃ sarpiḥ vamipītakaphāpaham । payaso anuguṇaṃ meṣāṃ chāgīgardabhikāghṛtam ।। auṣṭrīghṛtaṃ vīryakaṭu śleṣmakrimiviṣāpaham ।
dīpanaṃ kaphavātaghnaṃ kuṣṭhagulmodarāpaham ।। pāke laghvādi kaṃ sarpiḥ na ca pittaprakopanam । kaphe anile yonidoṣe ca śvayathau hatam ।। pāke laghuṣṭaṃ vīrye ca kaṣāyaṃ kaphanāśanam ।
dīpanī laghu vīrye ca vidyād aikaśaphaṃ ghṛtam ।। cakṣuṣyam agnidaṃ strīṇāṃ sarpiḥ syād atamṛopamam [sic!] । vṛddhiṃ karoti dehāgner laghu pāke viṣāpaham ।। kaṣāyaṃ baddhaviṇmūtraṃ tatki m agnikaraṃ laghu ।
kareṇujaṃ hanti sarpiḥ kaṣṭakrimiviśaṃkaram ।। vyāyāmastrīnidhuvanakṛtaśrāntivicchedanīnam । nānyat kiñcid bhavati puruṣe sarpiṣaḥ sthaulyakāri ।। yad vaidyais tu rasāyanāya kathitaṃ sadyo jarānāśanam ।
tatraikāyanaketakadyuticayaprāyaṃ mudā syād ghṛtam ।। vīryātiśītaṃ ca guṇe vipāke svādu tridoṣeṣu rasāyanaṃ ca । tejobalāyuṣyakaraṃ ca medhyaṃ cākṣuṣyam etad ghṛtam āhur āryāḥ ।। pāpālakṣmīśramaghnaṃ śvasanakasanahājīrṇajātajvaraghnam ।
vātaghnaṃ pittanāśaṃ svarahati bhave śūddhame caivasevye ।। [rūkṣe kṣīṇe ca pathyaṃ valipalitaharaṃ sāmadoṣaprakope ।] sarveṣāṃ sarvadaiva prathitaguṇagaṇaṃ sādhu pathyaṃ ghṛtaṃ syāt ।। sadyaskaṃ kṛmipūtaṃ [?] ca mūtravasti viśodhanam ।
śleṣmalaṃ pittanāśaṃ ca balapuṣṭivivardhanam ।। purāṇaṃ timiraśvāsapīnasajvarakāsanut । mūrchākuṣṭaviṣonmadagrahāpasmāranāśanam ।। ugragandhi purāṇaṃ syyād daśavarṣoṣitaṃ ghṛtam ।
lākṣārasanibhaṃ śītaṃ tad dhi sarpagrahāpaham ।। madāpasmāramūrchāyaśiraḥkarṇākṣiyonijān । pūrāṇaṃ jayati vyādhīn vraṇaśodhanaropaṇam ।। apasmāragrahonmādavatāṃ śastaṃ viśeṣataḥ ।
pūrvoktāś cādhikāṃs tāś ca [?] guṇās tad amṛtopamam ।। nirāmayānāṃ navayauvanānāṃ kṛtvā gavāṃ yacchata dhautamaddhiḥ । vahnau vipakvaṃ navanītanūnaṃ [yogyaṃ] yogyaṃ ghṛtaṃ tad gajarājasevitām [?] ।। ।। ity āyurvedamahodadhau suṣeṇakṛte ghṛtavargaḥ ।।
।। idānīṃ tailaguṇāḥ ।। । uṣṇaṃ vipāke kaṭukaṃ satiktaṃ kaphāpahaṃ vātanivāraṇaṃ ca । krimīn nihanyād balabhuktakāri tailaṃ krimiśleṣmamarutpraṇāśi ।। tilatailam alaṃkaroti keśyaṃ madhuraṃ tiktakaṣāyam uṣṇatīkṣṇam ।
balakṛtkaphavātajaṃ ca [jantu] kharjū vraṇakaṇḍūtiharaṃ ca [kānti] dāyi ।। kaṇḍūharaṃ kāntivivardhanaṃ ca arśo [varco] vivṛddhi vraṇaropaṇaṃ ca । tilasya jātaṃ khalu yac ca tailaṃ bāleṣu vṛddheṣv api taila [pathya]m etat ।। na pittaroge na ca śoṇitotthe pathyaṃ mahāvātavikārasaṃdhau ।
tilodbhavaṃ tailam udaāharanti vātāśritān hanti samastadoṣān ।। kaṭṭhamlarvīryaṃ bahupittakāri viṇmūtrasaṅgaṃ kurute atidīptim । pāmādidoṣāpaharaṃ ca tailaṃ abhyañjanaṃ sarṣapasaṃbhavaṃ ca ।। kaṭūṣṇaṃ sārṣapaṃ tailaṃ kaphaśukrānilāpaham ।
tīkṣṇoṣṇaṃ picchalaṃ visraṃ raktair aṇḍodbhavaṃ tv ati ।। āmavātagajendrāṇāṃ śarīravanacāriṇām । eka evāgrāṇī [rje] hetā eraṇḍasnehakesarī ।। tejobalaṃ netravināśanaṃ ca ।
tridoṣalaṃ vāpi samīraṇaghnam ।। lepāt karaṃjatailasya dṛṣṭirogavināśanam । kuṣṭhe ca pāpabhinnanāṃ sarvavātavikāranut ।। ākṣaṃ svādu himaṃ keśyaṃ guru pittānilāpaham ।
nāpyu ṣṇaṃ nimbajaṃ tailaṃ krimikuṣṭharujāpaham ।। kṣaumaṃ sneham acākṣuṣyaṃ pittakṛd vātanāśanam । ākṣajaṃ kaphapittaghnaṃ keśyaṃ dṛkśrotratarpaṇam ।। adhobhāgikam airaṇḍam anyeṣāṃ tilavatsmṛtam ।।
।। ity āyurvedamahodadhau suṣeṇakṛte tailavargaḥ ।। atha madhuguṇāḥ kathyante । vraṇasā dhanasaṃdhānaropaṇaṃ vātalaṃ madhu । rūkṣaṃ kaṣāyamadhuraṃ tattulyā madhuśarkarā ।।
tridoṣaghnaṃ madhu proktaṃ anyasyā śrīsaṃnipātalam । hikkāśvāsakaphacchardimadatṛṣṇāviṣāpaham ।। kṛśo bhavati saty āha llekhanaṃ tatra jāyate ।। lepe hitaṃ tatra gudāṅkurāṇāṃ gajoddhavaṃ lehyamahobhivṛddhiḥ ।
sarvo guruś cāpi rasāyanānāṃ kāsāpaho vāpi madhuprayogaḥ ।। mehe hitaṃ syān malachardināśaḥ hikkātisāre vraṇakuṣṭhahantā । kaṇḍūvraṇaghno vraṇadīpanānāṃ divyāmṛtaṃ sādhu madhuprayogaḥ ।। sthāvaraṃ jaṅgamaṃ vāpi kṛtrimaṃ ca viṣāpaham ।
balīpalitanirmuktau dehe tasmin prajāyate ।। kṣatakṣīṇe hitaṃ caiva pāḍukāmalarogajit । sthūla kaṣṇo hitaṃ caiva rakte vāpi hitaṃ ca tat ।। pāke svādu madhu śreṣṭhaṃ vipāke doṣasaṃyutam ।
(tan madhu bhūvi ruddhānāṃ vārīṇāṃ madasaṃbhavam ।। saṃbhavaḥ krimikīṭānā pippalī madhunā saha । amlena madhuraṃ svādu tan madhuś cāpi doṣakṛt) ।। ।। idānīṃ ikṣuguṇāḥ kathyante ।।
snigdhaś ca saṃtarpaṇabṛṃhaṇaś ca saṃjīvanaḥ svādurasaḥ śramaghnaṃ । vṛṣyaś ca pittaśramavātahārī hy antarvidāhī kaphakṛtsitekṣuḥ ।। tadvat sakṛṣṇo hi bhaved guṇaiś ca vṛṣyo bhavet tarpaṇadāhahantā । sakṣārakiṃcin madhuro rasena śoṣāpahantā vraṇaśophakartā ।।
pāṇḍuko bhīrukaś caiva vārāhaśvetapotakaḥ । kāntāras tāpasekṣuḥ syāt kāṣṭhekṣuś ca vicitrakaḥ ।। nepālo dīpyayantraś ca nīlayo raupyakośakṛt । ity etā jātayaḥ sthūlā guṇān vakṣyāmy ataḥ param ।।
suśīto madhuraḥ snigdho bṛṃhaṇaḥ śleṣmavardhanaḥ । avidāhi gurur vṛṣyaḥ pauṇḍrako bhīrukas tathā ।। anye tulyaguṇāḥ kecit sakṣāro vaṃśako mataḥ । vaṃśavacchvetapauṇḍras tu kiñcid uṣṇaḥ sa vātahā ।।
kāntāras tāpasekṣuḥ syād vaṃśakānugato mataḥ । evaṃguṇas tu kāṣṭhekṣuḥ sa tu vātaprakopanaḥ ।। sūcīpatronilāporonīlāpo dīrghapatrakaḥ । vātaghnāḥ kaphapittaghnāḥ sakaṣāyavidāhinaḥ ।।
kośākaro guḍaḥ śīto raktapittakṣayāpahā । atīva madhuro mūlo madhye madhura eva ca ।। agreṣu madhuro jñeyaḥ ikṣur ālavaṇaḥ smṛtaḥ । kaphakṛccāvidāhī ca raktapittanibarhaṇaḥ ।।
śarkarāsamavīryas tu dantaniṣpīḍito rasaḥ । gurur vidāhī viṣṭambhī yāntrikaḥ parikīrtitaḥ ।। eko gurūrasaḥ snigdhaḥ satīkṣṇaḥ kaphavātanut । phāṇitaṃ guru madhuraṃ abhiṣyandi ca bṛṃhaṇam ।।
śukraṃ kaphakaraṃ caiva pittaghnaṃ ca viśeṣataḥ । medonigrahaṇas tu pittaśamano vātaghnaviṣṭambhanaḥ । vātaghno viṣamo amlapittaśamano asevyo atireke sadā ।। । gurur atha madhurottarottarapāko vṛṣyo raktapittavināśakṛt ।
yāvatī śarkarā proktā sarvadāhapraṇāśinī । raktapittapraśamanī chardimūrchā tṛṣāpahā ।। rūkṣo madhūkapuṣpotthaḥ phāṇito vātapittakṛt । kaphaghno madhuraḥ pāke vipāke vastiśodhanaḥ ।।
guḍaśarkarayā tulyā vastiśodhanapācanī । pittasaṃśamanī caiva raktapittanibarhiṇī ।। madhurā śarkarā caiva hidhmātīsāranāśinī । rūkṣā vivchedanī caiva kaṣāyā madhurāpi ca ।।
ikṣupraśaṃsā tadbhedāś ca । vṛṣyaḥ śītoṣṇapittaṃ śamayati madhuro bṛṃhaṇaḥ śleṣmakāri । snigdho hṛdyassaraś ca śramaśamanapaṭur mūtraśuddhiṃ karoti । dantau ni ṣpīḍya sākṣād amṛtamayaraso bhakṣayed ikṣudaṇḍaḥ ।।
kāntāro raktavarṇaḥ syāt kośākāras tathaiva ca । śvetas tu pauṇḍrako jñeyaḥ trayaḥ śreṣṭhās tathekṣavaḥ ।। madhuro mūlabhāvo syān madhye madhura eva ca । agrabhāge punas tasya ikṣoḥ syāl lavaṇo laghu ।।
bhakṣayed ikṣukaṃ kāle bhojanasyāgrato naraḥ । svabhāvān madhuro apy eṣa śukro vātaprakopanaḥ ।। kaṣāyo alaṃkuryāt pavanajanana chardikaraṇaḥ । vidāhī tenāyaṃ bhavati [na] hito yāntrikarasaḥ ।।
mūlamadhyadalanāc ca tatkṣaṇāt sī [pī]yate yadi tu yāntriko rasaḥ । vātapittaśamanas tadā bhavet tarpaṇaś ca malamūtraśodhanaḥ ।। guḍādīnāṃ guṇāḥ । saṃyogena viśeṣato jvaraharaḥ saṃtāpaśāntipradaḥ ।
snigdhasvāduraso laghuḥ śramaharaḥ pathyaḥ purāṇo guḍaḥ ।। dāhaṃ nivārayati pittam apākaroti tṛṣṇāṃ chinatti vinihanti ca moharmūrchām । śoṣaṃ vighaṭṭayati tarpayatīndriyāṇi śītaḥ sadā samadhuraḥ khalu siddhakhaṇḍaḥ ।। śvāsacchardimadāya malaharī hṛdyā ca saṃtarpaṇī ।
durvāre api ca raktapittakagade sevyā sadā śarkarā ।। ।। ity āyurvedamahodadhau suṣeṇakṛte ikṣuvargaḥ ।। ।। idānīṃ madyaguṇāḥ kathyante ।। saṃdīpanaṃ madyam atīva tīkṣṇaṃ uṣṇaṃ ca taṣṭāṃ pradapuṣṭidaṃ ca ।
susvādu tiktaṃ kaṭukaṃ tathāmlaṃ jambūrasaṃ susvadanīyam etat ।। varṣye caiva laghūṣṇaduṣṭajaraṇaṃ nidrābhivṛddhipradam । rūkṣaṃ śrotra viśodhanaṃ rucikaraṃ vātādisaṃśoṣaṇam ।। kṛśe sthūle hitaṃ rūkṣaṃ sūkṣmaṃ ścoto viśodhanam ।
vātāśleṣmaharaṃ putrayā pītaṃ viṣavad anyathā ।। gurutva doṣajananaṃ navaṃ jīrṇam ato anyathā । nātyarthatīkṣṇamṛdvalpasaṃbhāraṃ kaluṣaṃ na ca । atha surāyā guṇāḥ ।
gulmodarārśograhaṇīśophahṛtsnehanī guruḥ । surānilaghnī medo asṛkstanyamūtrakaphāpa hā ।। atha vāruṇyā guṇāḥ । tadguṇā vāruṇī hṛdyā laghutīkṣṇā nihanti ca ।
śūlakāsāruciśvāsavibandhādhmānapīnasān ।। grāhy uṣṇānaladā rūkṣā pācanī śophanāśanī । atha pathyābibhītakasurā । nātyarthaṃ pramadā lāghvyāṃ yathā vaibhītikī surā ।।
vraṇe pāṇḍvāmaye kuṣṭe na cātyarthaṃ virudhyate । atha yavasurā । viṣṭambhinī yavasurā gurvī rūkṣā tridoṣalā ।। atha ariṣṭaguṇāḥ ।
yathādravyaguṇo ariṣṭaḥ sarvamadyaguṇādhikaḥ । grahaṇīpāṇdukuṣṭhārśaḥśoṣaśokodarajvarān ।। hanti gulmakri mī lohaḥ kaṣāyakaṭuvātalaḥ । mārdvīkaṃ lekhanaṃ hṛdyaṃ nātyuṣṇaṃ madhuraṃ saram ।।
ka lpapittānilaṃ pāṇḍumehārśaḥkrimināśanam । dṛṣṭimūtrasa kṛdvāto gauḍas tarpaṇadīpanaḥ ।। bhṛśoṣṇatīkṣṇarūkṣāmlaṃ hṛdyaṃ rucikaraṃ saram ।। dīpanaṃ śiśirasparśaṃ pāṇḍukrimivināśanam ।
guḍeṣu madhumādhvīkasūktaṃ laghu yathottaram ।। kandamūlaphalādyaṃ ca tadvad vidyāt tadāsutam । śāṇḍākī cāsute cānyat kālāmlaṃ rocanaṃ laghu ।। ।।
idānīṃ kāñjikavargaḥ ।। rūkṣaṃ caiva klamaghnaṃ śramaharaviṣadaṃ vastisaṃśodhanaṃ ca । gaṇḍūṣo dhāraṇe syān mukhagadanivahe gandhanirnāśanaṃ ca । dhānyāmlaṃ bhedi tīkṣṇoṣṇaṃ pittakṛt sparśaśītalam ।
śramaklamaharaṃ rucyaṃ dīpanaṃ bastiśodhanam ।। iti kāñjikavargaḥ ।। ।। atha mūtravargaḥ ।। auṣṭraṃ go ajāvimahiṣīgajāśvoṣṭrakharodbhavam ।
pittalaṃ rūkṣatīkṣṇoṣṇaṃ lavaṇānurasaṃ kaṭu । kṛmiśophodarānāhaśūlapāṇḍukaphānilān । gulmāruciviṣaśvitrakuṣṭhārśāṃsi jayel laghu । tiktaṃ tīkṣṇaṃ laghūṣṇaṃ salavaṇasurasaṃ pittalaṃ bhedi rūkṣam ।
gulmānāhārśaśūlānilakaphaviṣajit śophapāṇḍūdaraghnam ।। mūtraṃ tathāṣṭādaśakuṣṭhaśophapāṇḍūdaronmādakaphāmayaghnam । sevyaṃ niddarśā vikāram etat rūkṣaṃ tathāmlaṃ krimiṣu praśastam । ।।
।। atha dhānyavargaḥ ।। śreṣṭhaḥ pauṣṭika [śreṣṭho brīhiṣu ṣaṣṭikaḥ] śramaharaḥ kṛcchrādiḍoṣāpahā । bhukta śvāsaharas tathā śramaharaḥ kāsādidoṣāpahā ।। jvare ajīrṇe pathyaḥ sakalajavarakṣābhaharaṇaḥ ।
ayaṃ sevyo rājā bhavati hi mahāśāliramalaḥ ।। jñeyaṃ dyadavargapittaṃ tad adhamaṃ nissāradoṣapradam ।। ete chinnabhavā bhavanti khalu te viṇmūtrabandhapradāḥ ।। deśe deśe tu jātāś ca nānāvarṇāś ca śālayaḥ ।
teṣāṃ svataḥ pradhāno asau tridoṣaśamanaḥ paraḥ ।। dīrghaḥ kāñcanahāyano asitaśi taḥ puṣpapāṇḍajaḥ pāṇḍukaḥ । dhānādyāḥ sapataṅgidūṣakayutā hṛdyāḥ śubhāḥ śālayaḥ ।। śuklaśleṣmavivardhanā rucikarāḥ saṃdīpanās tarpaṇāḥ ।
śreṣṭhā vrīhiṣu ṣaṣṭikāḥ kalapa kā raktā mahāśālayaḥ ।। rocanās tarpaṇā hṛdyā dīptasya pācanāḥ । guravo bṛṃhaṇāḥ pathyā nānājātīyaśālayaḥ ।। jagaromadhayero hṛdyaḥ svādusaṃjīvano laghuḥ ।
vṛṣyo balaprado hanyāt saghṛto asau malatrayam ।। rājānaṃ kaphavātaghnaṃ svādu pittanivāraṇam । rūpaśukramahātejaḥsatvaśuddhibalapradaṃ ।। kṛṣṭi [ṣṇa] śāli [stri] tridoṣaghno madhuraḥ kārśyahā tathā ।
pittaghnaḥ picchalaḥ śukrarūpavarṇabalapradaḥ ।। ete śāliguṇāḥ proktā jñātavyāḥ śāstrakovidaiḥ । sarvaṃ vanatṛṇānāṃ ca kuṣṭarogavināśanam ।। sarvavyādhiharaṃ śīghraṃ mukhaśodhanam eva ca ।
dhānye śreṣṭhaṃ ṣaṣṭikaṃ rājabhojyaṃ māṃse tv ājaṃ taittirīkaṃ hitaṃ syāt । pānīyaṃ syāt kṛṣṇamṛtsnāsam etaṃ kṣīrājyādau gavyam ādau praśastam ।। ।। śleṣmaghnāḥ pavanādipittajanakāḥ viṣṭambhinaḥ sarvadā ।
samyak vai balaśākasadravagullaiḥ paśrātkramaḥ saṃsthitaḥ ।। ।। iti dhānyavargaḥ ।। ।। atha śimbidhānyaguṇāḥ kathyante ।। tatrādā mudgaguṇāḥ ।
pathyo vātaviriktijantuṣu tathā netrāmaye sarvadā । sūpānām api cottamaḥ svarakaro mūtrāmayacchedanaḥ ।। atha māṣaḥ । vīrye coṣṇo jhaṭiti kurute raktapittaprakopam ।
svādur nityaṃ śramasukhajuṣāṃ jīvanīyo narāṇām ।। māṣo gurur bhinnapurīṣamūtraḥ snigdhoṣṇavīryo madhuro anilaghnaḥ । kaṣāyabhāvānna purīṣabhedī na mūtralo me va balāsakartā ।। svādur vipāke madhuro atisāndraḥ saṃtarpaṇaḥstanyarucipradaś ca ।
māṣaiḥ samānāṃ phalam ātmagutma mūcuś ca kākāṇḍaphalaṃ tathaiva ।। ।। kṛṣṇāḥkuluttho rasataḥ kaṣāyaḥ । kaṭur vipāke kaphumārutaghnaḥ ।।
saṃgrāhakaḥ pīnasakāsahārī ।। ānāhamedogudakīlahikkāśvāsāpahaḥ śoṇitapittakṛc ca । kaphasya hantā nayanāmayaghno viśeṣato vanyakulittha yuktaḥ ।। atha rājamāṣaguṇāḥ ।
rājamāṣaḥ sage rucyaḥ kaphaśukra mapittakṛt । susvādur vātalo rūkṣaḥ kaṣāyo api mahāguruḥ ।। rūkṣaḥ kaṣāyo viṣaśokaśukravalāsadṛṣṭikṣayavṛddhikārī । kaṭur vipāke madhuraś ca śimbiḥ pravṛddhaviṇmūtra rutapittalaś ca ।।
sitāsitaḥ pītakaraktavarṇā bhavanti vai naikavidhās tu śibiṃ ।। atha tilaguṇāḥ । īṣatkaṣayo madhuraḥ satikto saṃgrāhakaḥ pittakaras tathoṣṇaḥ ।। tilo vipāke madhuro baliṣṭhaḥ snigdho vraṇālepanapathya uktaḥ ।।
dantyo agnimedhājanano alpamūtraḥ stanyo atha keśyo anilahā guruś ca । tileṣu sarpiṣv asita [sarveṣv asitaḥ] pradhāno medhyaḥ sito hīnataras tathānyaḥ ।। snigdhaḥ pittakaro alpamūtrakaraṇaḥ keśyātipathyo vraṇe । kṛṣṇaḥ pathyatamo asito alparahito [guṇadaḥ] hīnās tathānye tilāḥ ।।
iti tilaḥ ।। ।। atha yavaguṇāḥ kathyante ।। yavaḥ kaṣāyo madhuro himaś ca kaṭur vipāke kaphapittahāraḥ । vraṇeṣu pathyas tilavac ca nityaṃ prabaddhamūtro bahuvātavarśa [rcā]ḥ ।।
sthairyāgnidhātusvaravarṇakṛc ca sapicchalasthūlavilekhanaś ca । medomaruttṛṭ [ḍ] haraṇo virūkṣaḥ prasādanaḥ śoṇitapittayoś ca ।। ebhir guṇair hīnamataś ca nityaṃ vidyād yavebhyo anyatha [ya] vānaśeṣaḥ । yavaḥ kaṣāyo madhuraḥ saśīto mehe hitaḥ pittakaphāmayaghnaḥ ।
prasṛṣṭavarco anyayavaḥ sabalyo balyaś ca vṛṣyaś ca male hitaś ca ।। śītaḥ kaṣāyaḥ surasaś ca rūkṣo mehakrimiśleṣmaviṣāpahaś ca । mādhuryayukto balavāṃs tathaiva pittāpaho veṇuyavaḥ pradiṣṭaḥ ।। iti veṇuyavaḥ ।।
atha godhūmaguṇāḥ । snigdho a[ti] si śīto anilapītahārī [pittahantā] saṃdhānakṛcchrāśmaharaḥ saraś ca ।। balyaḥ śītakaraḥ saro rucikaraḥ saṃdhānakārī guruḥ । godhūmas tu manoharaḥ sthirakaraḥ śveto vikārāpahā ।।
atha kusumbhaguṇāḥ । kaṭur vipāke kaṭukaḥ kaphaghno vidāhako vātaharaḥ kusumbhaḥ ।। atha siddhārthaguṇāḥ । uṣṇas tathā svāduraso anilaghnaḥ pittolbaṇaḥ syāt kaṭuko vipāke ।
pāke rase vāpi kaṭuḥ pradiṣṭaḥ siddhārthakaḥ śoṇitapittakartā ।। atha āḍhakīguṇāḥ । hṛtpṛṣṭhodaramārutāmapa[ya] rujāmedorujaṃ kurvate । yā [pā]mākuṣṭhabhagandareṣu na tathā rucyās tu pathyā bhṛśam ।।
āḍhakī kaphavātaghnī īṣanmārutakopinī ।। tasyaitad vidaṃ [vidhaṃ] bhojyaṃ svādu viṣṭambhanaṃ guru । dīpanaṃ kaphapittaghnaṃ sarvamehapraṇāśanam ।। hṛdyaṃ vāsukhaṃ datvā āḍhakī bhuddhapūṣakaḥ । [?] sūrīcaikaḍhanaṃ ।। [?]
mudgapū [yū]ṣaguṇāḥ ।। vidadhati nipuṇās te mudgapū [yū]ṣaṃ praśastam । śamayati tanudāhaṃ sarvarogeṣu śastam ।। pittajvarātiśamanaṃ laghumudga[yū] pūṣaṃ saṃtāpahāri tad arocakanāśanaṃ ca ।
raktaprasādanam idaṃ yadi saindhavena yuktaṃ tadā bhavati sarvarujāpahāri ।। vyapagatamaladoṣāḥ prāṇinaḥ kṣīṇamātrā adhikataratṛṣārtā ye ca dharmaprataptāḥ । jvalanamukhavidagdhā ye atisārābhibhūtāḥ punar iha manujās te mudupū [yū]ṣasya yogyāḥ ।। kulitthapūṣa guṇāḥ ।।
pāke amlāḥ śvāsakāsodarahṛdayaśirovastiśūlāpahāḥ syuḥ । śreṣṭhā durnāmakuṣṭhaśvayathugudayakṛdgulmatūnīgadeṣu ।। masūrapū ṣaguṇāḥ ।। śleṣmāpani [pitta] nibarhaṇā rucikarā vātāmayān kārakāḥ ।
sarve pittavikārajeṣu [vi] hitā hṛdyāś ca māsūryakāḥ ।। atha kalāyaguṇāḥ । kaphāpahaḥ pittaharo nitāntam । āmānubandhī kathitaḥ kalāpa ḥ ।।
।। atha caṇakaguṇāḥ kathyante ।। viḍbhedaṃ janayanti pittaśamanā ādhmānarogapradāḥ । balyā varṇakarā vibhuktacaṇakāḥ puṃsaś ca naite hitāḥ ।। iti śuṣkacaṇakāḥ ।।
vātapittaharāḥ śītā mūtrakṛcchranivāraṇāḥ ।। iti ārdracaṇakāḥ ।। laghavo bhṛṣṭacaṇakāḥ ślamaklamakarāḥ parāḥ । chardighnā rocanā nidrāsukhapuṣṭivalapradāḥ ।।
iti bhṛṣṭacaṇakāḥ ।। āsitacaṇakayūṣo dāhanāśaṃ vidhatte prabalam ahitalabdhaṃ sarvamehapraṇāśam । dahanamaricayogād vātarogāpahārī vidalajalavipakvaḥ sarvadoṣaprayāti ।। iti kṛṣṇacaṇakāḥ ।।
pittaghnāś caṇakāḥ śvetāḥ śleṣmavātaprakopa nāḥ । balakṛnmalaviṣṭambhamandāgniś cāpi saṃyutam ।। caṇodakaṃ candramarīciśītalaṃ pramehapittāsrarujāpahāri ।। saṃtarpaṇaṃ sādhujanamādhurīyakam ।।
iti śvetacaṇakāḥ ।। śyāmākāḥ kodravā ye anye ye cānye anu ca śimbikāḥ । apathyās te na śaṃsanti [śasyante] sukhināṃ nirujāṃ tathā ।। yad yaj jīryaty atikṣipraṃ tat tal laghutaraṃ smṛtam ।
yavagodhūmamāṣāś ca tilāś cāpi navā hitāḥ ।। ।। iti dhānyavargaḥ ।। ।। śubhaṃ bhavatu lekhakavācakayoḥ ।। śrīsāmbasadāśivāya namaḥ ।। ।।
atha pakvānnaguṇāḥ ।। godhūmapheṇikā । salaghurucirakāmā pheṇikātipraśastā balayati laghujīrā chardināśaṃ karoti । badalavimukhamardhaṃ [?] cāmlapitte vidāhaṃ jaṭharabharaṇayogyā godhūmaiḥ saṃprayuktā ।।
pheṇiyā ।। guravo bṛṃhaṇāḥ snigdhā balyāḥ śukrakarāḥ parāḥ । strīṣu harṣaṃ prayacchanti māṣapiṣṭikasaṃbhavāḥ ।। godhūmāsāṃjīlāhuḥ [ḍuḥ] ।।
khaṇḍājyena paced dhutāśanamṛdau kṛtvā subandhaṃ tataḥ । puṣpālambam iti bruvanti munayo nāmnā mahāmodakam ।। vṛṣyās tu kandarpakarā yathāgni saṃvardhitāḥ prītirucipradāyakāḥ । vātaṃ sapittaṃ praharanti bhuktāḥ sanmodakā modakarā narāṇām ।।
modako gurur atīva vṛṣyakaḥ śleṣmalaś ciravipākatas tathā । mandam agni janayec ca koṣṭabhṛkha modako adhikabalapradaḥ sadā ।। amṛtaphalam ।। śamayati bahu pittaṃ śleṣmakopaṃ karoti janayati jaṭharāgniṃ vātarogān nihanti ।
suratajanitakhedaṃ tatkṣaṇād eva hanyād amṛtaphalam udāraṃ cāru śaṃsanti khe dyāḥ ।। śamayaty arśaḥkṛcchrān harati savātaṃ tathā pittam ।। kāpūrapaḍīyā ।। tejo varṇaṃ vapuṣi kurute śukravṛddhiṃ karoti ।
sarpiḥpakvāgurumadhuyutā elayā saprayuktā ।। viśvasyaiṣā hitakaratamalkādinī bhakṣaṇīyā ।। ghārikiṃḍurikāpūpavaṭikā vaṭakādayaḥ । vṛṣyakā rocakā balyā guravaḥ syuḥ svayonivat ।।
indrārikā ।। indrārikā ।। prāṇais tarpaṇakāriṇī rasavatī śleṣmāṇamābibhratī । sāvā nāhavibandhagulmaśamanī pittāsravicchedinī ।
snehenāpi supūritā ca satataṃ kṣa kṣeyam indrārikā ।। dhṛtapūram ।। dhṛtapūraṃ balakaraṃ vṛṣyaṃ madhuraśītalam । hanti vātaṃ raktapittaṃ śleṣmalaṃ ca viśeṣataḥ ।।
sāḍiyā ।। kṣārakharjūrikā snigdhā śukramāṃsabalapradā । balyā ratikarā hṛdyā chardyarocakanāśanī ।। ।।
tṛṣṇāśaktikarī śramapraśamanī mandāgnaye durjarā ।। prokteyaṃ vaṭikā ghṛtaplutakṛtā kāmāgnisaṃdīpanī ।। tailapakvakṣīravaṭikā ।। susnigdhā kṣīravaṭakāḥ kāntisaukhyabalapradāḥ ।
vātaghnās tailapakvās te vaṭakā māṃsasaṃbhavāḥ ।। mudgavaṭakāḥ । mūdgajātās tu ye kecit laghavo rucikārakāḥ । caṇakādikṛtāḥ ।
durjarā laghavo rūkṣāḥ caṇakādikṛtā matāḥ ।। kāñjīkavaṭakāḥ ।। kāñjike rucinikṣiptā vaṭakā māṃsasaṃbhavāḥ । vātaghnā rocakā hṛdyāḥ kaphapittaprakopanāḥ ।।
rājikācūrṇasaṃskṛtaḥ । mandāgnidhvaṃsakarttā malaviṣaśamano jārayet sarvannam । tṛṣṇāmūrchāli [bhi]ghātajvarapavanaharaḥ kṣudrarogasya hantā ।। yuktyāvartitam ardhaśoṣam aparaṃ bhāṇḍe sudhūpāvṛte ।
svādaṃ saurabhabham udvahanty aharahaḥ tān vetti viśvambharā ।। । amlavaṭakaḥ ।। supākaḥ svādīyān dadhimathitatālīviracitaḥ । vihantāsau sākṣād arucitarujām amlavaṭakaḥ ।।
vaṭakaprakārāḥ । kūṣmāṇḍārdhamarīce sindhūtthamethikāsahitaiḥ । piṣṭair māṣadalotthair vihitā vaṭakāś ca vaṭikāś ca ।। kohalavaḍāḥ ।।
godhūmamaṇḍakāḥ ।। saṃmardyaṃ sundarībhir dhanaparilulitaṃ golakaṃ sūkṣmapiṣṭaiḥ । nikṣiptā bhājaneṣu cimicimiramitāḥ puṣṭayantaḥ susiddhā ।। āḍhakyair vā masūraiḥ ghṛtapiśitarasair jāṃgalānūpamāṃsaiḥ ।
gatrau kṣīrājyayuktā salila narapater bhojanaṃ grīṣmakāle ।। godhūmamaṇḍakā rucyā laghavaś coṣṇadīpanāḥ । māṇḍepātiyā ।। maṇḍakā maṇḍikāś caiva pathyā aṃgārapācitāḥ ।।
atyuṣṇā maṇḍakā pathyā atiśītā guruḥ smṛtā । kukūlakarparabhrāṣṭrakandvāṅgare vipācitān ।। raktaghnā pittakopi ca svādur mārutanāśinī । vṛṣṇī dīpanī vṛṣyā godhūmāṃgārapācitā ।।
atha vaṭakādibhakṣyāṇāṃ guṇāḥ ।। svinnaḥ śvāduḥ sugandhiḥ parimalabahulaḥ komalaḥ kuṅkumābhaḥ । dhanyo asau yat kapole praviśati vaṭakaḥ kāntayā prītidattaḥ ।। koravaḍā ।।
dadhivaṭakāḥ ।। śālipiṣṭadadhikhaṇḍasaṃyutā dadhna eva vaṭakeṣu kīrtitāḥ । ghoravātaśamanā rucipradāḥ pittam apy apaharanti dāruṇam ।। caṇakādikṛtāḥ ।
durjaraṃ caṇakādīnāṃ vahnimāndyakaraṃ param । laghu rucyāgnijananaṃ dadyān māṣādipūraṇam ।। madhuraṃ madhurāmlaṃ tat tad eva prakaroti ca । kaphaprakopajananaṃ cāṇakyaṃ pūraṇaṃ smṛtam ।।
veṅgaṇī ।। godhūmacūrṇadhanaveṣṭitamāṣamudgapiṣṭaṃ supakvam iti veṣṭanikā vadanti । tāṃ bhakṣayed atibalāṃ labhate manuṣyas tailena vā saha ghṛtena sugandhinā vā ।। tāvad vargo atra bhakṣyāṇo svadate sādhyate api ca ।
uṣṇoṣṇāḥ sarpiṣā snātā yāvac cāṅgārapācitāḥ ।। guḍagodhūmayor miśraṃ tailapakvānnabhakṣaṇam । karoti śleṣmapittaṃ ca mārutaṃ cāpakarṣati ।। tailavaḍiyā ।।
laghavaḥ parya ṭā rucyāḥ kaphaghnāḥ śālisaṃbhavāḥ । guravo rocakāś caiva śālimudgādisaṃbhavāḥ ।। śālimudgapāpaḍa ।। viṣṭambhī pāyaso balyo medaḥkaphakaro guruḥ ।
kaphapittakarī balyā kṛśarānilanāśinī ।। taile vipakvā vaṭikāś ca śālibhiḥ sudurjarā rocanabhakṣaṇāś ca । kaphaprakopaṃ janayanti sadyo viśeṣataḥ kūravaḍā viśīrṇāḥ ।। kūravaḍāḥ ।।
saktavo bṛṃhaṇā vṛṣyāḥ tṛṣṇāpittakaphāpahāḥ । rucyāḥ sadyo balakarā bhedinaḥ pavanāpahāḥ ।। sātu ।। saṃdhānakṛtpiṣṭam annaṃ taṇḍulāḥ kṛmihetavaḥ ।
sudurjaraḥsvāduraso bṛṃhaṇas taṇḍulodbhavaḥ ।। taṇḍulapīḍha ।। ।। ity āyurvedamahodadhau suṣeṇakṛte kṛtānnavargaḥ ।। ।। atha phalānāṃ guṇāḥ kathyante ।।
tatrādau dāḍimasya guṇāḥ ।। tridoṣaśamanaṃ pathyaṃ vṛṣyaṃ madhuraśītalam । chardyarocakatṛṣṇāghnaṃ śophapittajvarāpaham ।। dāhaśiktasta śamanaṃ sarvarogavināśanam ।
balavarṇakaraṃ hṛdyaṃ supakvaṃ dāḍinīphalam ।। vīrye saṃśamanaṃ samīraṇaharaṃ pittāpahaṃ dīpanam । prakhyātaṃ rasavīryapākavibhavair evaṃ guṇaṃ dāḍimam ।। dāḍimaṃ dvividham īḍitabhāryair amlam ekam aparaṃ maduraṃ ca ।
tatra vātakaphahāri kilāmlaṃ tāpahāri madhuraṃ laghu pathyam ।। dāḍimaṃ madhuram amlakaṣāyaṃ kāsavātakaphapittavināśi । grāhi dīpanakaraṃ ca laghūṣṇaṃ śītalaṃ bhramahara rucidāyi ।। iti dāḍimam ।।
atha drākṣāguṇāḥ ।। svāduḥ snigdhā kaṣāyā gururati ca tṛṣāśoṣadoṣāpahantrī । tiktāsyatvaṃ madaṃ ca pravarataraphaleṣūttamā saṃpradiṣṭā ।। supakvā ।।
tṛṣṇārticyavanī samīraśamanī chardyāmayadhvaṃsinī । sā pakvā vihitā jvare ca kaphaje viṇmūtrasaṃśodhanī ।। cakṣuṣyā śvāsakāsaśramavamitra manī śoṣatṛṣṇājvaraghnī ।। drākṣā sukṣīṇavīryān api madanakarā kolā dakṣān vidhatte ।।
iti drākṣā ।। atha mātuliṅgaguṇāḥ ।। māṃsaṃ bṛṃhaṇavātapittaśamanaṃ vṛṣyaṃ mahādurjaram । hidhmāccharditṛṣāsyajāḍyaharaṇaṃ tan mātuliṅgodbhavam ।।
madhyaṃ snigdhaṃ ca madhuraṃ bṛṃhaṇaṃ vātapitte । śvāsaśleṣmānila jaṭharajid gulmaśūlmā nilaghnam ।। hemante lavaṇārdrahiṅgumaricaiḥ siddhārthacūrṇānvitam । vaidyair bhūmipa sālu liṃgam uditaṃ sarvartusādhāraṇam ।।
atha jambīram ।। jambīram amlaṃ rasato vipāke vātāpahaṃ pittakaphapradaṃ ca । annasya pārvanva cireṇa kuryāt surocanaṃ vahnivivardhanaṃ ca ।। kaṭukamadhuram amlaṃ supratītaṃ raseṣu rucikaram udarāgner dīpanaṃ vātahāri ।
nihata kaphasamīrau pittam āhanti vīryaṃ karaṇaphalam itīdaṃ vātapittaṃ vipakvam ।। nimbūphalaṃ rocakam agnivṛddhiṃ karoti pittaṃ ca savātaraktam । acākṣuṣaṃ śleṣmakaraṃ viśeṣāt bhuktānnapākaṃ kurute ca sadyaḥ ।। nimbukaṃ krimisamūhanāśanaṃ tīkṣṇam amlamudarāpahaṃ smṛtam ।
vātapittakaphaśūlatāhitaṃ naṣṭadhānyarucirocakapradam ।। atha nāraṅgaphalam ।। śreṣṭhaṃ vahnikaraṃ vidāhaśamanaṃ bhuktānnapaktipradam । bhuktvāpi pratibhakṣitaṃ na kurute kiṃcid vikāraṃ nṛṇām ।।
ārvedayati kaphapittaharaṃ vipāke nāraṅgakaṃ phalam udāradhiyo munīndrāḥ ।। atha madhukarkaṭī ।। susvādu pāke rasataś ca raktapittaprakopaṃ vilayanti māndye । dāhajvaraṃ nāśayatīti nityaṃ prāhuś ca vaidyā madhukarkaṭī ca ।।
atha mocāphalam ।। pittaghnaṃ tv anilāpahaṃ gurutaraṃ pathyaṃ na mande anale । dīptāgneḥ sukhadaṃ kaphāmayaharaṃ saṃtarpaṇaṃ prāṇinām ।। atha nālikerīphalam ।।
pittaghnaṃ krimivardhanaṃ madakaraṃ vātāmayadhvaṃsanam । nālikerodakam ।। susvāduvṛṣyalaghudīpanarūkṣaśītaṃ tadvātapittaharavastiviśuddhihetuḥ । syān nārikelasalilaṃ śaśikānti pathyaṃ pittajvarasya viṣahāri vadanti vaidyāḥ ।।
atha bhavyaphalam ।। bhavyaṃ bhavyataraṃ svādu kiñcid amlaṃ surocanam । vātaghnaṃ sukhavairasyanāśanaṃ vahnidīpanam ।। atha āmalakīphalama ।।
karamara hanti vātadamlaṃ cātpittaṃ mādhuryaśaity ataḥ । kaphaṃ rukṣakapāyaṃ ।। kiṃcit svādurasaṃ vipākamadhuraṃ doṣatrayadhvaṃsanam । bhuktābhūktahitaṃ sadāmṛtarasaṃ pathyaṃ ca dhātrīphalam ।।
cakṣuṣyaṃ balavarṇadaṃ dhṛtikaraṃ vṛṣyaṃ ca buddhipradam । jātaṃ kiṃbahunā tridoṣaśamanaṃ dhātrīphalaṃ prāṇinām ।। tridhāphale dinaṃ hanti mehān arocakādīn vividhān vikārān । amlaṃ ca mādhuryakaṣāyataḥ kramāt doṣatrayaghnaṃ laghu śītavīryam ।।
prācīnāmalakaphalam ।। pānī ya malakaṃ vṛṣyaṃ svādu hṛdyaṃ kaphāpaham । śītalaṃ vṛṣa m āyuṣyaṃ dāhajvaraharaṃ param ।। atha āmraphalam ।।
pakvaṃ svādurasaṃ tridoṣaśamanaṃ kṣīṇāṅgapuṣṭipradam । tṛṣṇāśoṣanivāraṇaṃ rucikaraṃ āplaṃ phaleṣūttamam ।। santarpaṇīyaḥ sakalendriyāṇāṃ balaprado vṛṣyatamaś ca hṛdyaḥ । strīṣu praharṣaṃ vipulaṃ dadāti phalādhirājaḥ sahakāra eva ।।
retovṛddhiṃ vidhatte śamayati pavanaṃ pācanaṃ dīpanaṃ ca । vikhyātāḥ sarvaloke hy atijanitakaphaṃ durjaraṃ kīrtayanti ।। yad daityapramukhaiḥ prayatnanirataiḥ kṛṣṭaṃ suraiḥ sāgarāt । pīyūṣaṃ vidhinātha saṃśayaharaṃ sṛṣṭaṃ rasālātmakam ।।
atha kapitthaphalam ।। tad doṣatrayakopanaṃ viṣaharaṃ saṃgrāhakaṃ rocakam । sarvaṃ grāhi viṣāpahaṃ ca kathitaṃ sevyaṃ tataḥ sarvadā ।। phaṇāsa ।।
durjaro madhurāmlaś ca vātapittapraṇāśanaḥ । vātapittaharaś caiva gurur mandāgnikārakaḥ ।। madhurā bṛṃhaṇī vṛṣyā pittalā tvak truṭipradā । pittaghnī svāduhṛdyā ca mañjety āhur guṇottamāḥ ।।
kaṣāyamadhuro rūkṣaḥ kaṭukaḥ śleṣmakārakaḥ । saṃgrāhidurjaro jihvāgrāhyakārī jaḍo garuḥ ।। ṭeṃbaru ।। atha karamardaguṇāḥ ।।
karamardo atimadhuraḥ supakvo amlarasas tathā । vātapittapraśamanaḥ śleṣmakrimivināśanaḥ ।। karavedaṃ ।। atha ciñcāguṇāḥ ।।
amlikāyāḥ phalaṃ pakvaṃ raktapittakaraṃ param । tvagbhasma syāt kaṣāyoṣṇa kaphajantv anilāpaham ।। ciṃcā ।। atha bhallātakaguṇāḥ ।।
bhallātakasya tvagmāṃsaṃ bṛṃhaṇaṃ svādu śītalam । tad asthyagnisamaṃ medhyaṃ kaphavātaharaṃ param ।। biṃbadām ।। atha kharjūram ।।
tṛṣṇāśoṣāpahartā viṣamamadarujāśvāsahidhmāpanodī । kāntiṃ vai puṣṭiyuttyā vapuṣi samadhikaṃ mūtrakṛcchraṃ nihanti ।। piṇḍakharjūramadhyaṃ ca tādṛg eva nigadyate । viśeṣād ūrdhvage rakte dāhe pitte ca śasyate ।।
atha siṃdīphalam ।। yāmākṛṣṭa bhagandarāmaśamanaṃ tīvrāśmarīchedanam । kāse kṣīṇavirecane jvaragate śastaṃ ca sindīphalam ।। atha suvarṇakadalīphalam ।।
suvarṇamocā kaphapitta [vāta] hāriṇī viṣṭambhinī dīpanakāriṇī ca । raktaṃ sapittaṃ praśamaṃ ca [śamayeta] niścitam ।। utatī ।। īṣatkaṣāyā madhurā vātapittanibarhaṇī ।
balyā vṛṣyā ca hṛdyā ca viśeṣād utatī guruḥ ।। atha pippalaphalaṃ ।। aśvavatthavṛkṣasya phalāni pathyāny atīva hṛdyāni suśītalāni । nighnanti pittaṃ saha śoṇitena dāhaṃ tṛṣāṃ chardim arocakaṃ ca ।।
uduṃbaraphalam ।। audumbaraṃ phalam atīva suśītalaṃ ca sadyo nivārayati śoṇitapittam ugram ।। atha umbīphalam ।। mūtrāvarodhaṃ kurute atitīvraṃ viśeṣato raktasamīraṇaṃ ca ।।
atha rājakośātakīphalam ।। surājakośātaki pittaghāti mahāgade śoṣamadātyaye ca । śramaklame mehabhagandare ca vraṇeṣu pitteṣv api nityapathyam ।। atha sirākośātakīphalam ।।
sirākośātakī pittaharī kṣuttṛḍvināśanī । mehe hitā sadoṣṇāpi pittacchardivināśanī ।। ity āyurvedamahodadhau suṣeṇakṛte phalavargaḥ ।। atha śākavagaḥ ।।
phalaṃ parthyāgataṃ śākam āśuṣkaṃ taruṇaṃ navam । patraṃ puṣpaṃ phalaṃ nālaṃ kandaṃ saṃsvedajaṃ tathā ।। śākaṃ ṣaḍvidham uddiṣṭaṃ sarvaṃ vidyād yathottaram । sarvaśākam ajāhyeyamabakajūṣama pairuṣam [?] ।।
anyatraiva sumadhyasthakālaśākapunarnavā [?] ।। atha taṇḍulīyakaguṇāḥ ।। svāduḥ pāke bhavati ca rase svādur evātihṛdyaḥ । sadyo mañjāmayavighaṭanas taṇḍulīyo atipathyaḥ ।।
rase vipāke madhuro atiśīto rūkṣas tuṣāraḥ kaphanāśanaś ca । sadāhapittaṃ rudhiraṃ viṣaṃ ca viśeṣato hanti ca taṇḍulīyaḥ ।। atha vāstukacillīśākaṃ ।। snigdho vātavināśanaḥ kṛmiharaḥ kuṣṭhādidoṣāpahaḥ ।
śākānām api yo [co]ttamo laghutaraḥ pathyaḥ sadā prāṇīnām ।। vāstukeṣu ca sarveṣu śasyate kaṭhavāstukaḥ । cillir vāstukavajñeyā tato nyūnā ca kiṃcana ।। cākṣuṣyo madhuraḥ saro rucikaro viṣṭambhiśūlāpahaḥ ।
vāstukaḥ sakalāmayapraśamanī cillī tathaivottamā ।। cillitākavalā ।। atha śigruśākaṃ ।। kaphasya vātasya śamaṃ karoti uṣṇaṃ ca pittaṃ kurute agnidīptim ।
hṛdyaṃ krimighnaṃ ca surocakaṃ ca ādhmānaviḍbandhavināśanaṃ ca ।। atha rājakā ।। rājikā kaphasamīraṇahantrī rocanāgnijananī ca vihṛdyā । kaṃva hṛdyam iva [kaṇṭharukkrimivi]nāśanakartrī uṣṇavīryam upahanti ca śūlam ।।
madgarīyā [bhā-] ।। atha śatapuṣpā ।। śatapuṣpāmavātaghnī śūlagulmodarāpahā । dīpanī ca viśeṣeṇa kiṃcit pittaprakopinī ।।
atha kustumbarī ।। sugandhir vātapittaghnī laghvī rucyā jvare hitā । vyañjanālaṅkṛtiḥ śītā sārdrā kustumbarī smṛtā ।। atha rājavallī ।।
laghvī mūtrātighātapraśamanavamanī syāt tathā kṛcchrahantrī । patrāṇāṃ rājavallī phalamarulasalānāpravṛddhiṃ [?] karoti ।। atha kusumbhī ।। dṛṣṭiprasādaṃ kurute viśeṣād rucipradaṃ dīptikaraṃ ca vahneḥ ।
viṇmūtradoṣāpaharaṃ malaghnaṃ kausumbhaśākaṃ pravaraṃ vadanti ।। atha sārṣapam ।। atyuṣṇavīrya kurute agnidīptiṃ raktaṃ sapittaṃ tv atha kaṇṭharogam । acākṣuṣaṃ śukrakaraṃ vidāhi na sārṣapaṃ śākam idaṃ hi pathyam ।।
atha vārtākam ।। ।। tiktoṣṇaṃ madhuraṃ tathā kaṭurasaṃ tv īṣac ca pittapradam । vārtākaṃ paripūrṇajātasarasaṃ bālaṃ na pakvaṃ hitam ।।
vārtākaṃ kaphavātaghnaṃ kiṃcit pittaprakopanam । sarasaṃ mūtralaṃ proktaṃ balakṛdbālam eva tat ।। lavaṇamaricacūrṇenādṛtaṃ rāmaṭhāḍhyaṃ dahanavadanapakvaṃ jambukāntaṃ nitāntam । harati pavanamādyaṃ śleṣmahantṛ prasiddhaṃ jaṭharabharaṇayojyaṃ cāru bhojyaṃ bharītam ।।
atha biṃbīphalam ।। bimbīphalaṃ svādu śītaṃ stambhena lepa naṃ guru । pittāsradāhaśophaghnaṃ vātādhmānavibandhakṛt ।। bimbīphalam ।।
atha pharkoṭīphalam ।। tiktaṃ sutīvraṃ madhuraṃ tathāmlaṃ vātāpahaṃ pittavināśanaṃ ca । śleṣmākaraṃ cetanapātanaṃ ca koṭībhavaṃ cāgnikaraṃ narāṇām ।। karkoṭikāphalaṃ gulmaśūlapittakaphāpaham ।
tridoṣamehakuṣṭhaghnam īṣanmadhuratiktakam ।। kāsaśvāsajvaraṃ hanti mārutaghnaṃ paraṃ laghu ।। kaṃkoḍā bhā- ।। atha mūlakaguṇāḥ ।।
śreṣṭhaṃ gulmakṣaye ca prabalataramahāśvāsakāsāmayeṣu । syād evaṃ bālamūlaṃ mahad api ca hitaṃ snigdhapākaṃ samīre ।। ।। atha sūraṇaḥ ।।
hṛdyaḥ śleṣmakaro laghur balakaro durnāmanirnāśanaḥ । cākṣuṣyo api ca s taraṇaḥ smṛtikaro hṛtpārśvaśūlāpahaḥ ।। sūraṇaḥ ।। atha bhūkandaḥ piṇḍāluś ca ।।
viṣṭambhī gurumedaso api viṣamo vātāmayān kārakaḥ । ।। athārdrakaṃ ।। sarvaṃ medakaraṃ kaphāmayaharaṃ śophāpahaṃ śūlajit ।
nimbūtoyavimarditaṃ kaphaharaṃ saṃdīpanaṃ sāraṇam ।। nimbusāmudrasaṃyuktam ārdrakaṃ tv asrapittanut । dīyanīyaṃ rucikaraṃ hṛdyaṃ doṣatrayāpaham ।। ।।
atha kumudotpalapadmakandaguṇāḥ ।। kumudotpalapadmānāṃ kandā mārutakopanāḥ । kaṣāyāḥ pittaśamanāḥ vipāke madhurā himāḥ ।। hṛdyāḥ kaphaharāḥ kandāḥ kaṭukāḥ pittakopanāḥ ।
mehakuṣṭhakṛmiharā vṛṣyā balyā rasāyanāḥ ।। kumudotpalapadmānāṃ kandā guṇakarā himāḥ । madhurāś ca kaṣāyāś ca pittāsṛgdāhaneritāḥ ।। padmakandaḥ ।।
atha mṛṇālaguṇāḥ ।। śītalaṃ raktapittaghnaṃ dāhajvaraharaṃ param । mṛṇālanālaṃ vṛṣyaṃ ca tṛṣṇāchardivināśanam ।। kamalanālaḥ ।।
atha śṛṅgāṭakaguṇāḥ ।। śṛṅgāṭakaḥ śoṇitapittahārī laghuḥ saro vṛṣyatamo viśeṣāt । nṛ do tāpatrayaśoṣahantā ruciprado mehanadāhahetuḥ ।। atha vārikaśerukaguṇāḥ ।।
hanty asrapittamaruciṃ vamimohadāhaṃ tṛṣṇāmadaklamaharaṃ madhuraṃ ca śītam । kaṇṭhāsyaśoṣaśamanaṃ guru raktapitte kṣīṇe ca pathyamati vārikaśeri kaṃ syāt ।। atha varjanīyakandakīrtanaṃ ।। bālaṃ hy anārtavaṃ jīrṇaṃ viddhaṃ tu kṛmibhakṣitam ।
kandaṃ ca varjayet sarvaṃ yo vā samyaṅ na rohati ।। atha kaliṅgaguṇāḥ ।। sarvadoṣaharaṃ hṛdyaṃ pathyaṃ retovikāriṇām । dṛṣṭiśukrakṣayakaraṃ kaliṅgaṃ kaphavātajit ।।
।। atha kūṣmāṇḍaguṇāḥ ।। mūtrāghātaharaṃ pramehaśamanaṃ kṛcchrāśmarīchedanam । kūṣmāṇḍaṃ pravaraṃ vadanti bhiṣajo vallīphalānāṃ punaḥ ।।
mūtrāvarodhaśamano bahumūtrakārī kṛcchrāśmarīpraśamano vinihanti pittam । tṛṣṇāpahaṃ triṣu śamana m udāharanti ।। athorvārukaguṇāḥ ।। e rvārukaṃ pittaharaṃ śuśītaṃ mūtrāmayaghnaṃ rucikārakaṃ ca ।
susvādu dāhopaśamaṃ praśastaṃ pitte ca roge kapharogavarjyam ।। vālukāni ca sarvāṇi durjarāṇi gūjaṇi ca । mandāgniṃ ca prakurvanti raktapittakarāṇi ca ।। vāluka bhā- ।।
atha sindhaṇī ।। siṃdhaṇī vātaśamanī vṛṣyā madhuraśītalā । raktapitte ca dāhe ca pittārtīnāṃ praśasyate ।। sindhaṇī bhā- ।।
atha cillīkākamācīprabhṛtīnāṃ guṇāḥ ।। ciplī vāstukavad hṛghnā saṃgrāhī guruvātalā । kākamācī tridoṣaghnī cāṅgerī kaphavātahṛt ।। vātahṛd dīpanī paṃjī bhāraṃgī nālicāṣṭakau ।
madhurau kaphapittaghnau kausumbhaṃ sarvarogahṛt ।। mūlakaṃ doṣakṛc cāmaṃ pakvaṃ vātakaphāpaham । rājikā pittalā vātakaphaghnas taṇḍulīyakaḥ ।। carṣābhūr vātapittaghnī siddhārthaḥ kaphavātahṛt ।
kṛmipittakaphadhvaṃsī dīpanaḥ kāsamardakaḥ ।। karkoṭakaṃ savārtākāṃ paṭolaṃ kāravellakam । aṣṭa mehajvaraśvāsakāsamedaḥkaphāpaham ।। sarvadoṣaharaṃ jñeyaṃ kūṣmāṇḍaṃ bastiśodhanam ।
rājakośātakītumbīphalam atyugrapittahṛt ।। trapusaṃ vātalaṃ vātaśleṣmalaṃ pittanāśanam । kāliṅgaṃ tucchakaṃ vātapittahṛc ca kaśerukam ।। atha śākasaṃskārakadravyanirūpaṇam ।।
śuṃbī marīcapippalyaḥ kaphavātaharā matāḥ । gulmaśūlavibandhaghno hiṅgur vātakaphāpahaḥ ।। pacānī dhānyakaṃ jīvaṃ vātapittakaphāpaham । sauvarcanaṃ vibandhaghnaṃ saindhavaṃ ca tridoṣahṛt ।।
etais tu saṃsrutaṃ pakvaṃ bhṛṣṭaṃ vyañjanasaurabham । peyādikaṃ ca kampādīn sarvadoṣān vyapohati ।। ।। ity āyurvedamahodadhau suṣeṇakṛte phalaśākavargaḥ ।। ।। athedānīṃ śikhariṇī kathyate ।।
khaṇḍasya ṣoḍaśa palāni śaśiprabhasya । śuṇṭhyāḥ palārdham api cārdhapalaṃ caturṇām ।। ślakṣṇe paṭe lalanayā mṛdupāṇighṛṣṭā karpūracūrṇasurabhīkṛtacārusaṃsthā । eṣā vṛkodarakṛtā mu rasā rasālā cāsvāditā bhagavatā madhusūdanena ।।
triṃśatpalāni dadhnaś ca tv agelārdhapalaṃ tathā । madhvājyasya palārdhaṃ ca marīcānāṃ palārdhakam ।। palāny aṣṭau ca khaṇḍasya paṭe śuddhe avadhāra yet । karpūravāsite bhāṇḍe chāyāyāṃ sthāpayed idam ।।
eṣā śikhariṇīty uktā pradīptā balavardhanī । āyuḥpravardhanī caiva sarvarogapramardanī ।। sāna śyet tṛḍrujāsthaulyaṃ narāṇāṃ sarvadā hitā । ।। dvitīyā śikhariṇī ।।
kapitthamātuluṅgailāsārivārdhaka bījakaiḥ । śarkarāśuṇṭhisāmudramudgacūrṇaiḥ susaṃyutaiḥ ।। sadā pathyā niyuñjayāc ca kṣīṇe dehe ca puṣṭidā ।। sujātaṃ dadhni bhedaṃ ca vastre baddhvā supīḍitam ।
nānāpuṣpaphalārambhaṃ kuryād dadhni manoharam ।। sūktaṃ dadhirasaṃ śreṣṭhaṃ tad dhṛtaṃ śodhite paṭe । lavaṇena samaṃ yuktyā śikhariṇyamṛtopamā ।। rasālā sarvadoṣaghnī raktapittanibarhaṇī ।
।। sanmātuliṅgasya dalaṃ tv agelāṃ saraṃgapippalyī sasamaṃ sitayā sametam ।। vyoṣāc ca gadyāṇayugaprayuktaṃ syād vārtakaṃ dṛṣṭisamaṃ sitavastrabaddham ।। karpūravāsāc ca tathaiva paścād yuktyā ca saṃmardma kṛtā rasālā ।
eṣā kṛtā śikhariṇī surasā rasālā suṣeṇadevena rathāśvahetoḥ ।। āsvāditā śikhariṇī parameśvareṇa doṣāṃś ca sarvān vinihanti vogrān । pittāsraraktā n api hanti sarvān bhojyāni sarvāṇy api jārayanti ।। ।। amṛtaprāśaśikhariṇī ।।
drākṣātoyaṃ samāṃśaṃ guḍadadhisahitaṃ śarkarājājimiśram । niṣpīḍya sarvam etat kuru śikhariṇāṃ rājayogyā yatas tāḥ ।। anyac ca । mātuluṅgasitājājīmarīcārdrakanāgaraiḥ ।
karpūrasahitair yuktyā dadhiparyuṣitāḥ samāḥ ।। rasaṃ yogeṣu sarveṣu badarasya samasya ca । nāgaraṃ rasasaṃmiśraṃ rasālaiṣāmṛtopamā ।। acche paṭe ca saṃghṛṣṭā raktapittanibarhiṇī ।।
।। candrāmṛtasrāviṇī nāma śikhariṇī ।। mātuliṅgakapitthāmlatittiḍīkāmladāḍimaiḥ । śarkarāsahitair yuktaṃ dadhipiṣṭaṃ śucau paṭe ।। yojitaṃ maricājājīcāturjātakabhūs tṛṇaiḥ ।
bhuktā cārdrakasaṃyuktā rasālāmṛtasaṃbhavā ।। sarvarogapraśamanī dāhapittanibarhaṇī । raktodrekaharī pathyā sarvavātānulomanī ।। eṣā śikhariṇī proktā suṣeṇena vinirmitā ।
।। agryā dadhiguḍājājīnāgarārdrakayojitā ।। sucaturjātaghṛṣṭā ca rasālaiṣāmṛtopamā । sarvakṛcchrapraśamanī sarvātīsāranāśanī ।।
pittodrekaharī pathyā pittātīsāranāśanī । suṣeṇadevena kṛtā rasālā hy amṛtopamā ।। ।। iti suṣeṇakṛte śikhariṇīvargaḥ ।। atha vyañjanavargaḥ ।।
hiḍgūṣaṇājājimahauṣadhāni cūrṇīkṛtāni triguṇaṃ kramāc ca । sadīpyakaṃ sūraṇapūṣa māṃsarasaprayogeṣu ca nityam iṣṭam ।। yavānijīrake tulye tayor dviguṇasūraṇam । īṣatyuṣa samāyuktaṃ tato vyañjanasaurabham ।।
sarvarogaharaṃ pathyaṃ vātadurnāmanāśanam । śuṇṭhīmarīcapippalyaḥ samaṃ nāgavicūrṇitāḥ ।। cavyacitrakakāpitthasārayuktaṃ susaṃskṛtam । saindhavena mamopetaṃ takrapītaṃ ca yatra cit ।।
etad vai vyañjanaṃ śreṣṭhaṃ sarvavātanivāraṇam । mahāgulmapraśamanaṃ suṣeṇena kṛtaṃ nṛṇām ।। sarvavātāmaye śastaṃ nṛṇāṃ bheṣajam uttamam । ।।
marīcaṃ dīpyakaṃ śuṇṭhī cavyaṃ citrakam eva ca ।। pippalīpippalīmūladhānyākājājisaindhavam । jīrakaṃ dāḍimaṃ pathyā cāmalaṃ hṛdyagandhakam ।। etat kalpasamaṃ miśraṃ paktvā takre sapiṇḍake ।
vātaśleṣmaharā hṛdyā paramā rucivardhinī ।। āmātīsāraśūlaghnī vātagulmanikṛntanī । kāsaśvāsaharā cogrā mandā medāyinī parā । uktā caiva sadā pathyā sottamā kaṭhinā smṛtā ।।
kvathikā ।। dahanarucakadhānyaṃ pippalī saindhavaṃ ca । yuvatikarasupakvaṃ āmalakyaṃ sutakram ।। arucijaṭharaśūlaṃ cāmavātātisāram ।
viracayati kapitthavyañjanaṃ rājagopyam ।। ।। karamathitakapitthaṃ citrakaṃ pippalī ca । kvathitam iha samānaṃ yojitaṃ rāmaṭhena ।।
kaphapavanavikāre sarvadā vyañjanaṃ syāt । vāte agnimāndye api ca śūlamāndye mūrchāṃ nigṛhṇāti cirapravṛddhām ।। suṣeṇadevena kṛtā rasālā susaurabhā rogaharāpi pathyā ।। ।। iti śrīsuṣeṇakṛte vyañjanavargaḥ ।।
।। idānīṃ māṃsaguṇāḥ kathyante ।। nityaṃ dhātuṣu sāmyakṛc ca kathitaṃ tad varṇakṛd bṛṃhaṇam ।। tasmād āṅgikadoṣaśāntikṛtaye bhuñjīta māṃsaṃ sadā ।। atha lāvamāṃsaguṇāḥ ।।
lāvā himasvādukaṣāyayuktā vṛṣyāgnikṛt snigdhalaṭī prahṛdyāḥ । saṃgrāhikā vai kaṭupācitāś ca te saṃnipāteṣu hitāḥ samastāḥ ।। ।। atha kṛṣṇatittiriguṇāḥ ।।
īṣadgurūṣṇo madhuro ativṛṣyo medhāgnisaṃvardhanakārakaś ca । balyo vihanyāt sa kaphajvarāṃś ca vātāmayādyān śititittiriś ca ।। ।। atha gauratittiriḥ ।।
śleṣmāṇaṃ vinihanti caiva balavān raktaṃ ca pittaṃ jayet । atha kāpiñjalaḥ ।। vāte syān mṛdukuṣṭhahṛt kṛmiharo mehāmayadhvaṃsanaḥ । vātāsṛgvilayaṃ karoti tarasā pittāmayadhvaṃsakaḥ ।।
atha vārtakaguṇāḥ ।। pāṇḍupramehapiḍikākṛmisaṃbhaveṣu rogeṣu vātabahuleṣu ca śasyate ca । vātāsrapittakaphajān vinihanti kīlān gulmāgnimāndyam aruciṃ laghu vārtakaṃ ca ।। atha krakaropacakrikāguṇāḥ ।।
hṛdyā tathā krakarorucikriyā ।। atha mayūramāṃsaguṇāḥ ।। sakṣāraṃ rucikārakaṃ viṣaharaṃ mandānaladhvaṃsakam । snigdhoṣṇānilahāsrapittaśamanaṃ māyūramāṃsaṃ sadā ।।
hemantakāle śiśire vasante sevyaṃ hi māyuram uśanti māṃsam । atha kukkuṭamāṃsaguṇāḥ ।। pāke snigdhataro mahānilaharo medaḥkaphālasyakṛt । proktaḥ kukkuṭako hi doṣaśamanaḥ sarvāmayadhvaṃsakaḥ ।।
atha kapotādiguṇāḥ ।। kapotapārāvatabhṛṅgarājā jaṭī kuliṅgaṃ gṛhajaṃ pikaś ca । bhedāśiḍiṃḍīśukasārivālūkākhañjarīṭā haritāḥ praśastāḥ ।। kaṣāyā mārutā rūkṣāḥ phalāhārā marucarāḥ ।
pittaśleṣmaharāḥ pittā baddhamūtrālpavarcasaḥ ।। sadā doṣakaras teṣāṃ bhedāśī maladūṣakaḥ । viṣṭambhaṃ janayanti mūtrabahulaṃ pittāsyadāhān kila । kṛcchrāgner balakārakāḥ śramaharāḥ daurgandhyadāḥ sleṣmalāḥ ।।
ete prāvṛṣi sevitāḥ pratidinaṃ doṣavrajaghnāḥ khalu । ākāśagāminaḥ sarve balyā vṛṣyāḥ sudurjarāḥ ।। kauliṅgaguṇāḥ ।। pittāsrātiharo atiśukrajananaḥ snigdhāsyamādhuryakṛt ।
durnāmapraśamī viśeṣapavanadhvaṃsī sadā durjaraḥ ।। grāmyāṇāṃ guṇāḥ ।। grāmyā vātaharāḥ sarve bṛṃhaṇāḥ kaphapittalāḥ । madhurā rasapākābhyāṃ dīpanā balavardhanāḥ ।।
kapotaguṇāḥ ।। śleṣmā pitte praṇayavijarā jarjarā caṃ cadanāt [?] । mohe yojyaḥ sa bhavati nṛṇāṃ kāyakārī balāya ।। atha jāṅgalamāsaguṇāḥ ।।
jāṅgalaṃ vastidoṣaghnaṃ guru pīnasanāśanam । laghupākaṃ na śītaṃ ca nātisnigdhamadāhi ca ।। athājāvimāṃsaguṇāḥ ।। śarīradhātusāmānyād anabhiṣyandi bṛṃhaṇam ।
bṛṃhaṇaṃ māṃsasaurabhraṃ pittaśleṣmāvahaṃ guru ।। athaiṇamāṃsaguṇāḥ ।। pāṇḍukṣīṇe sadāhe kaphapavanarujo nāśayaty āśu kīlān । retaḥkṣīṇeṣu yojyaṃ rucikaraṇalaghu śvāsakāsaṃ chinatti ।।
vātāsṛk pittakṛt syān madaharaviṣahṛc chvāsakāsaṃ chinatti । śastaṃ vātāmayānāṃ śaśakajapiśitaṃ hanti kuṣṭhāmayāṃś ca ।। athauṣṭrādimāṃsaguṇāḥ ।। auṣṭraṃ salavaṇaṃ māṃsaṃ māṃsam ekaśaphodbhavam ।
alpābhiṣyandi vargo ayaṃ jāṅgalaḥ samudāhṛtaḥ ।। duleḥ jalapātanilayādūrapānīyagocarāḥ । ye mṛgāś ca vihaṅgāś ca mahābhiṣyandanā matāḥ ।। atha vanacāriṇāṃ guṇāḥ ।।
śreṣṭhā mūtrapurīṣalā balakarāḥ kāsārśanāśapradāḥ । sarve te vanacāriṇaḥ kaphaharā mehe hitāḥ sarvadā ।। atha māṃsānāṃ gauravalāghavavicāraḥ ।। nādeyā guravo madhye yasmāt pucchāsyacāriṇaḥ ।
saras taḍāgajānāṃ tu viśeṣāt sāraso laghuḥ ।। adūragocarā yasmāt tasmād utsoda pādalāḥ । kiṃcin muktāḥ śirodeśe atyarthaṃ guravas tu te ।। adhastād guravo jñeyā matsyāḥ sarasijāḥ smṛtāḥ ।
urovicāraṇās teṣāṃ pūrvam aṅgaṃ laghu smṛtam ।। śiraḥ skandhaḥ kaṭiḥ pṛṣṭhaṃ sakthinī cāma āśayaḥ । guru pūrvaṃ vijānīyād vātas tupathāttaram ।। sarvaś ca prāṇināṃ dehe madhyo gurur udāhṛtaḥ ।
pūrvabhāgo guruḥ puṃsām adhobhāgas tu yoṣitām ।। urogrīvaṃ vihaṅgānāṃ viśeṣeṇa guru smṛtam । pakṣyokṣye pāśyamāhṛṣṭo madhyabhāgas tu pakṣiṇām ।। atīva māṃsaṃ rūkṣaṃ ca vihaṅgānāṃ palāśinām ।
bṛṃhaṇaṃ māṃsam atyarthaṃ khagānāṃ piśitāśinām ।। matsyāśināṃ pittakaraṃ vātaghnaṃ dhānyacāriṇām । jāṅgalānūpagā grāmyāḥ kravyādaikaśaphās tathā ।। prasahā bilavāsāś ca yathāsaṃghātasaṃśitāḥ ।
pratudā viṣkirāś caiva laghavaḥ syur yathottaram ।। atha vārāhamāṃsaguṇāḥ ।। snigdhaṃ svedanavṛṣyaśītabalakṛd hṛdrogasaṃvardhakam । cākṣuṣya tu vidāhi ca bhramaharaṃ vārāhamāṃsaṃ sadā ।।
atha śaṅkhakūrmādiguṇāḥ ।। śaṅkhakūrmādayaḥ svādurasapākā marutpradāḥ । snigdhāḥ śītā hitāḥ pitte varcaḥśleṣmavivardhanāḥ ।। kṛṣṇakarkaṭakas teṣāṃ balyaḥ ko ṣṇo anilāpahaḥ ।
śuklaḥ sandhānakṛtsṛṣṭaviṇmūtro anilapittahā ।। atha matsyaguṇāḥ ।। nādeyā madhurā matsyā guravo māndyatāpahāḥ । raktapittakarāḥ soṣṇā vṛṣyāḥ snigdhālpavarcasaḥ ।।
kaṣāyānurasas teṣāṃ śiṣyaḥ śaivālabhojanaḥ । rohito mārutaharo nātyarthaṃ pittakopanaḥ ।। tasmāt pūrve pañcadhā kalpanīyāḥ ।। nadyāḥ kaupāḥ sārasā vaidyutotthās tāḍāgotthāḥ sāgarotthās tathā syuḥ ।।
atha ṛtubhedena matsyaviśeṣāṇāṃ hitatvam ।। matsyā hitā grīṣmaṛtau ca caudyāḥ । taḍāgajāḥ prāvṛṣi sarva eva snigdhā baliṣṭāś ca sṛjanti doṣān ।। hitā hi matsyāḥ śiśire abdhijātāḥ ।।
(śiśire sārasā matsyā vasante hṛdasaṃbhavāḥ । grīṣme tu cauṇḍyajā matsyāḥ prāvṛṭkāle taḍāgajāḥ ।। ṣaṭkulo nadikāvarto grahī laghutaraḥ smṛtaḥ । atha sthānānusāreṇa matsyānāṃ guṇāḥ ।।
saras taḍāgasaṃbhūtāḥ snigdhāḥ svādurasāḥ smṛtāḥ ।। kauṣyā vṛṣyā vātahṛcchleṣmalāś ca gulmāṣṭhīlānāhakuṣṭhapradāḥ syuḥ । tāḍāgamatsyo gurubṛhaṇīyaḥ tathā ca śīto vṛṣado atimūtraḥ । tāḍāgavannirjharajāś ca medhyā cattū sthirāyuṣyabalapradāś ca ।।
mama tadaśru balinaḥ svalpāmbhas svabalā matāḥ । sa snehābhivivardhano ba karo viṣṭambhakādhmānakṛt । viṣṭambhaṃ janayec ca śītapavanavyāpādam atyagrataḥ ।। tridoṣaśamano hṛdyaḥ pittaghnaḥ pavanāpahaḥ ।
sāmudro rohitaḥ śastaḥ sarvarogeṣu dīpanaḥ ।। sāmudrā guravaḥ snigdhā madhurā nātipittalāḥ । uṣṇā vātaharā vṛṣyā varcasyā śleṣmavardhanāḥ ।। balāvahā viśeṣeṇa māṃsāśitrā t samudrajāḥ ।
sāmudrajebhyo nādeyāḥ syur laghutvād guṇottarāḥ ।। tato apy atyanalatvāc ca caudyakaupyau guṇottarau । snigdhatvāt svādupākatvāt tato vāpyā guṇādhikāḥ ।। atha krakarādīnāṃ guṇāḥ ।।
viṣṭambhādhmānamehaghnaḥ krakaraḥ kaphavātahṛt । medaḥśleṣmānilaharo hidhmādhmānavikārahā ।। pravaro rohito matsyaḥ pittaghnaḥ pavanāpahaḥ । bṛṃhaṇo vātaśamano vātaghno dīpano laghuḥ ।। ।
matsyānāṃ ca guruḥ śreṣṭho dīpano vātanāśanaḥ । rucipradaḥ śukrakara āśmarīdoṣanāśanaḥ ।। gurumatsyaḥ ।। kaṇṭāko viśado vṛṣānalakaro vāte kaphe pūjitaḥ ।
tasmād rohitako hito balakaro vātātmakaḥ śleṣmalaḥ ।। ।। ।। ity āyurvedamahodadhau suṣeṇakṛte māṃsavargaḥ ।। ।। idānīṃ vyāyāmodvartanābhyaṅgavidhiguṇāḥ kathyante ।।
kāryaṃ mardanakovidaiḥ kṣitibhujāṃ mallaiḥ sadā mardanam । cūrṇo bhṛṣṭamasūramudgasahitair udvartanaṃ kārayet ।। vātaghnauṣadhasiddhena tailenābhyajya mardayet । na rūkṣamardanaṃ kuryāt tad dhi vātaprakopaṇam ।।
sulaghujaṭharavṛttir bhuktayaṅktiṃ dadhānaḥ । savanagurum upeyād bhūpātir mardanāya ।। syād udvartanam aṅgakāntikaraṇaṃ medaḥkaphālasyajit । snānād eva yathartu sevitam idaṃ śītair aśītair jalaiḥ ।।
atha vyāyāmaguṇāḥ ।। agneḥ pāṭavam indriyeṣu laghutāṃ chedaṃ paraṃ medasaḥ । cyāyāmaḥ śiśire vasantasamaye kuryād dhime sevitaḥ ।। atha vyāyāmavarjyoḥ ।।
vātāmayaḥ pittarujānvitāś ca bālo ativṛddho api kṛśo atijīrṇaḥ । mandānalaḥ snigdharasānnavarjī vyāmāmakāleṣu vivarjanīyāḥ ।। sthālyāṃ yathānāvaraṇīkṛtāyāṃ asaṃhitāyāṃ na ca sādhupākaḥ । anāptanidrasya tathā narendrāḥ vyāyāmahīnasya na cānupākaḥ ।।
atha pādamardanaguṇāḥ ।। tvagvaivarṇyavināśanaṃ rucikaraṃ sarvāṅgadārḍhyapradam । padbhayāṃ mardanam ādiśanti munayaḥ śreṣṭhaṃ sadā prāṇinām ।। atha pādamardanavarjyāḥ ।।
sukumārasya mandāgneḥ kiṃcit kṣīṇabalasya ca । pittalasyāpi no kāryaṃ kadācit pādamardananam ।। vyāyāmasvinnagātrasya padbhayāṃ mardanitasya ca । vyādhayo nopasarpanti vainateyam ivoragāḥ ।।
suvarṇavarṇaṃ kurute śarīraṃ dṛḍhatvam aṅge ca dadāti sadyaḥ । sarvakriyālāghavam ātanoti saṃmardanaṃ mallavaraiḥ kṛtaṃ yat ।। vātavyādhiṃ jayati kurute । sarvapate mama caiṣa sagras tasyā sa eva samayaḥ kṣudhito padaiva ।।
yaḥ kṣaudhyalobhyabhāvena kuryād āha ca bhojanam । suptavyālāṃ nilāvyādhīn dhyādīn so anyathā yaḥ prabodhatet ।। yaḥ kokavanyamadgākāmi sa naktaṃ bhoktum arhati । saṃbhoktā vāsareyaś ca rātraur etāś cakoravat ।।
atha bhojananiyamāḥ ।। hṛnnābhipadmasaṃkocaś caṇḍarocer apāyataḥ । ato naktaṃ na bhoktavyaṃ vaidyavidyāvidāṃ varaiḥ ।। devārcāṃ bhojanaṃ nidrām ākāśe na prakalpayet ।
nāndhakāre ca sandhyāyāṃ nāvitāne niketane ।। bhuktau svāde malotsarge yaḥ saṃbādhāsamākulaḥ । niḥśaṅkatvātyayāt tasya kokanasyūrmadāpamāḥ ।। vivarṇāsvinnaviklinnavigandhivirasasthiti ।
atijīrṇam asātmyaṃ ca nādyād annaṃ ca vāritam ।। bhuktvā varjyāni ।। kā sakāpotapāyasayānavāhabahupayaḥ । bhojanānantaraṃ sevyaṃ na jātu hitam icchatā ।।
bhojanavidhiḥ ।। hitaṃ parimitaṃ pakvaṃ netranāsārasapriyam । parīkṣitaṃ ca bhuñjīta na drutaṃ na vilambitam ।। śamanamaśataṃ ca saṃtyājyam ।
balajīvitapeśalaṃ kramaśaḥ ।। bhojanakramaḥ ।। ādau svādu snigdhaṃ tanmadhye lavalamalāpū pabhojyam । rūkṣaṃ dravaṃ ca paścān na ca bhukte bhakṣayet kvacit kiṃcit ।।
agneś cāturvidhyam ।। samaś ca vahniś caturvidhaḥ puṃsām । tvad yād viṣame samaṃ same apy adyāt ।। atha bhojanasaṅkhayāprastāvaḥ ।।
jīryaty annaṃ sukhaṃ bhuktam ekavāraṃ yad ṛcchayā । dvikālam api bhuñjīta samāgnis tv ardhamātrayā ।। kaṭhinaṃ durjaraṃ yac ca yad vidāhakāṃ bhavet । tat sarvaṃ niśi varjyaṃ syād dravaṃ laghu ca śīlayet ।।
atha viṣadūṣitānnaparīkṣā ।। babhruḥ śikhaṇḍitanayaḥ prabhavet prahṛṣṭaḥ । chardiṃ śukaḥ pratanute dahate kapiś ca ।। raktaśvete cakorasya locane viṣadarśanāt ।
gatiś ca lakṣi haṃsasya līyante cātra makṣikāḥ ।। yathā lavaṇasaṃparkāt sphuṭasphuṭati pāvakaḥ । keṣu duṣṭānnasaṃparkas tathā ca supratīyate ।। mayā suṣeṇa kṛtaṃ hitāya prāṇaṃ prasādaṃ tanayec ca śīghram ।।
ity āyurvedamahodadhau suṣeṇakṛte bhojanavidhivargaḥ ।। atha tāmbūlaguṇāḥ kathyante ।। karpūrakaṅkolalavaṅgapūgājātīphalair nāgarakhaṇḍaparṇaiḥ । sudhāśmacūrṇaṃ khadirasya sāraṃ kastūrikācandanacūrṇamiśram ।।
tāmbūlam etat pravaraṃ vadanti saubhāgyadaṃ kāntisukhapradaṃ ca । ārogyamedhāsmṛtibuddhivṛddhiṃ karoti vahner api dīpanaṃ ca ।। anaṅgasaṃdīpanabhāvamadhye pradhānam etat samudāharanti । ato hi sarvaṃ sukhino manuṣyā aharniśaṃ prītikaraṃ bhajante ।।
tāmbūlapatrāṇi haranti vātaṃ pūgīphalaṃ hanti kaphaprasekam । cūrṇaṃ nihanyāt kaphavātam uccair hanyāc ca pittaṃ khadirasya sāraḥ ।। itthaṃ hi tāmbūlam udāharanti doṣatrayasyāpi nivāraṇāya । ato atra seveta naraḥ kathañcid vicakṣaṇaḥ prākṛtamānuṣo api ।।
atha tāmbūlavarjyāḥ ।। na netraroge na ca raktapitte kṣate ca dīpe na viṣe na śoṣe । madātyaye nāpi na mohamūrchāśvāseṣu tāmbūlam uśanti vaidyāḥ ।। atha tāmbūlakālaniyamaḥ ।।
bhuktvānnaṃ salilaṃ pītvā bhuktvā ca bahu bhojanam । pratīkṣya ghaṭikām ekāṃ tāmbūlaṃ bhakṣayen naraḥ ।। atha jātīphalaguṇāḥ ।। vātaśleṣmapraśamanaṃ hṛdyaṃ vahneś ca dīpanam ।
mukhavairasyaharaṇaṃ sadyo bhuktavipācanam ।। jātīphalaṃ pācanam agnidīpanaṃ kaphāpahaṃ kaṇṭharujāpahaṃ ca । rasekaduḥ śreṣṭham ajīrṇanāśe ajīrṇanāmu ca pathyam etat ।। kalikā dīpanī rucyā pāke cātitarāṃ himā ।
vātapittakaphān hanti jvaracchardinibarhaṇī ।। athailāguṇāḥ ।। elādvayaṃ chardiṣu mūtrakṛcchre made ca vai pathyam arocake ca । atha jātipatrīguṇāḥ ।।
svāduḥ suśītā madhurā ca pāke arocakaṃ hanti ca jātipatrī ।। atha kramukapākakālaniyamaḥ ।। tāmbūlayogyaṃ kramukaṃ tu tajjñā māsatrayād ūrdhvam udāharanti । māse vyatīte tu bhavanti pūrṇāny atīva hṛdyāni manoharāṇi ।।
atha kramukatāmbūlaviśeṣāṇāṃ guṇaviśeṣāḥ ।। sthūlaṃ kramukatāmbūlaṃ śleṣmalaṃ kṛmivardhanam । tadante śuklavarṇādyaṃ śleṣmalaṃ kṛmināśanam ।। atha karpūraguṇāḥ ।।
nāsāsrāvajalāpahaḥ kṛmiharas tṛṭśvāsakāsaṃ jayet । karpūraḥ khalu dīpyasaurabhaguṇaḥ pittāmayaḥ sphāṭikaḥ ।। galagrahe suptajihve nānā śrāva jalādhike । śleṣmamehakṛmīn hanti karpūraś cākṣuṣo aparaḥ ।।
pramehatṛiḍvidāhaghno lakṣmīsaubhāgyavardhanaḥ ।। atha kastūriguṇāḥ ।। śokāṭopāpahantrī kaphapavanaharā pittakṛccākṣuṣī ca । kṣuttṛṣṇāpittakopaṃ praśamayati bhṛśaṃ klaibyaśoṣaṃ viṣaṃ ca ।।
athānulepanavargaḥ ।। candanaṃ raktapittaghnaṃ dāhamūrchātisāranut । śītalaṃ śleṣmalaṃ hṛdyaṃ kiṃcid vātaprakopaṇam ।। mūrcchāmohatṛṣāviṣapraśamanaṃ durgandhinirṇāśanam ।
mehaṃ kṛcchram api vyapohati sadā durnāmanirṇāśanam ।। rogānīkavidhā vyapohati sadā moṣāśrayaḥ saurabhaḥ ।। malayādrirmohadoṣaghno raktapittanibarhaṇaḥ । mūrchāśoṣapraśamanau vaktradaurgandhyanāśanaḥ ।।
kaṇḍūśophaviṣāpahaṃ krimiharaṃ saubhāgyakāntipradam । saṃtoṣaṃ vidadhāti cetasi paraṃ snigdhaṃ ca tṛṣṇāharam । mṛgamadadhanalepaḥ sevyate sarvadaiva । vimaladhavalavāsaḥ sarvakālopayogyaḥ ।।
।। ity āyurvedamahodadhau suṣeṇakṛte anulepanavargaḥ ।। athāto vastraguṇāḥ kathyante ।। śvetaṃ dukūlaṃ vimalaṃ kaphavātānulomanam । yad vā sūtram ayaṃ vastraṃ tridoṣaśamanaṃ viduḥ ।।
ojodīptivivardhanaṃ ratikaraṃ marmātidāhacchidaṃ । kṣaumaṃ śuklam atīva hṛdyam amalaṃ pittāmayadhvaṃsakam ।। dhvaṃsaṃ cārutaraṃsadaiva kurute śleṣmaprakopaṃ jayet । vidyāgha mayaharaṃ māñjiṣṭhavastraṃ sadā ।।
।। ity āyurvedamahodadhau suṣeṇakṛte vastravargaḥ samāptaḥ ।। ।। samāptāyaṃ suṣeṇakṛtagranthaḥ ।। ।। śrīsāmbasadāśivārpaṇam astu ।। ।।
।। śrīsarasvatyai namaḥ ।।