atha bhāratīyabhāṣāyāṃ citralakṣaṇam । varadāṃ ca mayā natvā kriyate jayamaṃgalam ।। pārvatyā anusṛtyaiva jāyatāṃ kila paṇḍitāḥ ।। tadanantaraṃ citralakṣaṇamucyate । maṃgalamastu ।
namo namo mayā samyag ucyate citralakṣaṇam ।। viṣṇvindrau sūryamagniṃ ca varuṇaṃ marutaṃ tathā ।। nagnajitaṃ namaskṛtya tvācāryāṃśca punaḥ punaḥ ।। yathājñānaṃ yathāśakti saṃkṣepeṇa mayocyate ।।
lakṣaṇamanusṛtyaica viduṣāṃ sudhiyāṃ punaḥ ।। ucyate citralakṣaṇaṃ śṛṇvantu tadvidā janāḥ ।। viśruto bhayajinnāmnā tathābhūt dharaṇītale ।। śatasahasravarṣāṇi cāyuḥ prajāḥ prapedire ।।
akālamṛtyuhīnāstāḥ kutaḥ krodhāḥ kuto malāḥ ।। varṇarasasametāni vījamūlaphalāni ca ।। ṛddhiguṇasamāyuktaṃ śrīmad vikasitaṃ jagat ।। bhayajito manaḥ śuddhaṃ pravṛttaṃ tapasi drutam ।।
varā bahuvidhā prāptā devāllokapitāmahāt ।। uttamāpratirodhyā ca sarvaśāstre matistvatha ।। mahābhāgasya devānāṃ prabhāvaiḥ prāptaviśruteḥ ।। maṇiputrasamākhyaspa etādṛśasya bhūpateḥ ।।
kathaṃ rodiṣi bho vipra cetyapṛcchad dvijaṃ nṛpaḥ ।। tava śāsanakāle asmin deśe akālamṛtiyataḥ ।। viṣmayo ya itaḥ pūrvaṃ na jāto asau pravartate ।। akālamṛtyunā kasmāt kroṛato apahṛtaḥ sutaḥ ।।
prāṇatulyaṃ sutaṃ mahyaṃ dehi svāmin kṛpānvitaḥ ।। tṛṇakhaṇḍāṇiva prāṇān tvatsavidhe tyajāmyaham ।। ākarṣaṇe sutaṃ tasya matiṃ cakre nṛpālakaḥ ।। sūryavarcodharaṃ yamam uditaṃ tatra dṛṣṭavān ।।
brāhmaṇasya hitārthāya sādaraṃ vākyamabravīt ।। cākāle apahṛto yo asau tava dūtena durdhiyā ।। viśvakarman dvijanmane asmai prītyā ca dhīmate ।। dadau pratyuttaraṃ mṛdu tejasā pūritaṃ vacaḥ ।।
kasyāpyākarṣaṇe tyāge svecchāśaktiḥ kuto mama ।। tasmāt rājan vijānīyān mayā naiva pragṛhyate ।। kālena mahatākṛṣṭo dvijaputro balīyasā ।। karmānusāriṇī bhūmir vijñeyā ca sadā nṛṇām ।।
matprārthanāvaśād deva dehyasmai putramuttamam ।। dehi dehi sutaṃ deva rājñāpi prārthitaḥ punaḥ ।। vyākulau tī mahāyuddhe tadā liptau babhūvatuḥ ।। sthito asmīti raṇe rājan tamavocad nṛpaṃ yamaḥ ।।
akarod bhayajid rājā yamasyopari sarvataḥ ।। apratirodharupaṃ tad astraṃ vavarṣa dharmarāṭ ।। yamadūtāṃścadevāstraiḥ prapīḍya mumude bhṛśam ।। bhūpena sarvathā naṣṭā bhayapravartakā ime ।।
naṣṭaḥ senāpatiścaiva āgamadāhavād drutam ।। yathājñākāriṇaṃ daṇḍaṃ jagrāha pratihiṃsayā ।। brahmaśiro aṅkita cāstram ātmahaste gṛhītavān ।। babhūvurāturā sarve tena durlakṣaṇena vai ।।
ājagāma svayaṃ tatra tasmin deśe raṇākule ।। sāñjaliḥ pūjayitvā taṃ prāha yathāyathaṃ vacaḥ ।। pratyāvṛtya raṇād devaḥ kathayāmāsa tau tadā ।। satyanarādhipasyaiva kālasya na tu karmaṇaḥ ।।
labdhañca maraṇaṃ śīghra janma prāpya ca mānuṣam ।। tasminnupāyavidyeyaṃ matprasādāt prapūjyatām ।। rupamālikha bho rājan sarvalokahitāya vaṃ ।। brahmā taccitramādāya yojayāmāsa jīvitam ।।
cakṣurunmīlya sānandaṃ punarjīvanamāpede ।। bramhāṇamabhivandyātha svīyaputraṃ gṛhitavān ।। yamadutā jitāḥ śaktyā sādhu sādhu kṛtaṃ tvayā ।। sarvadamanakārī tu daurmanasyaṃ yamo gataḥ ।।
brahmā svayaṃ samāśvāsya bhūpatiṃ prāha sattamaḥ ।। sadānandapradobhavyastv abhimānaṃ ca varjayet ।। nālpamapi sukhaṃ kiñcid āpnoti nindukaḥ sadā ।। ahaṅkānarayuta bhūtaṃ tyajanti sarvamānavāḥ ।।
jātyā balena dānena naipuṇyena ca vidyayā ।। prakartavyo na kartavyo nindopāyaḥ kathañcana ।। sarvajño nirahaṃkaro guṇine na dviṣennṛpaḥ ।। pratyakṣaṃ prāpyate yattu sārthakyaṃ tasya cintayet ।।
vidhiyaṃ naiva kāryaṃ hi yamasyāpi tato nṛpa ।। namaskṛtya yamasvārthe kṛtavān supriyaṃ tathā ।। aśokaṃ prītimāpede jagadetañcarācaram ।। yamadāsaiḥ sadā viśvaṃ na pātayed bhavān khalu ।।
anukuryurna karttavyo akuśala iha bhāvini ।। nivartasva kumārgebhyas tvaṃ sadā pṛthivīpate ।। prajāpatitulaḥ pṛthvāṃ yaśasvī tvaṃ bhaviṣyasi ।। prajāḥ pālaya niṣpāpaḥ anumatistathā mama ।।
tādṛśeṇa kṣitāvādicitrāviṣkārako bhava ।। adya prabhṛti taccitra jagadvandyaṃ bhavet sadā ।। maṅgalaśropradāyakaṃ rakṣoghnaṃ śatrunāśanam ।। citramiti prasiddhaṃ tat sarvatraiva bhaviṣyati ।।
sarve nemuśca bhaktyā taṃ brahmāṇaṃ lokapālakam ।। sarvadevagaṇaiḥ sārdhaṃ jagāma svagṛhaṃ mudā ।। svasthānamāgato dhīmān prīṇayitvā yamaṃ tathā ।। yasmād deśāt samāpannas tatraiva praviveśa ca ।।
udyato abhūt sadaivāsau saputre prasthite dvije ।। tat praṣṭuṃ sṛṣṭikattariṃ brahmalokaṃ jagāma saḥ ।। citrasya lakṣaṇāni me nānāvidhāni santi ca ।। utpādanīyametaddhi sāñjaliḥ pṛṣṭhavān nṛpaḥ ।।
atiguhyaṃ mahad vākyaṃ paramaṃ kathayāmi te ।। tataḥ prajā mayā sṛṣṭā upadiṣṭāśca tā mayā ।। vedāccitraṃ prajātaṃ vai tasmād jñeyaṃ tathaiva tat ।। tathā pralikhanātteṣāṃ taccitramiti kathyate ।।
yathā nareṣu bhūpendras tathā citraṃ kalāsu vai ।। tathaiva citrakarmaṇi kalāḥ sarvāḥ samāśritāḥ ।। gaṅgā nadiṣu śreṣṭhaiva graheṣu somabhāskarau ।। tathā śreṣṭhaṃ bhaveccitraṃ sarvāsu hi kalāsu ca ।।
lakṣaṇavidhimānaṃ ca tubhyaṃ sa upadekṣyati ।। viśvakarmasamīpe tu prasanno hyagamad drutam ।। ātithyaṃ vidhivat kṛtvā rājñe so adadadāsanam ।। citrasya lakṣaṇaṃ karma upadiśatu me prabho ।।
upadiśatu kārtsnyena rahasyaṃ saprakārakam ।। citraśilpasya śāstraṃ tu tasmai rājñe hyupādiśat ।। parimāṇaṃ tathāsthānaṃ varṇopāyau yathāyatham ।। nirdiṣṭaṃ citralakṣaṇaṃ buddhimantaḥ kṛte śṛṇu ।।
lokaśraddhāspadaṃ mahyaṃ likhitvādau hyupāharat ।। brahmaṇaḥ kṛpayā labdhāḥ sarve śilpā mayā kṛtāḥ ।। devaiścitraṃ vivarddhitaṃ vividhaṃ lakṣaṇānvitam ।। sādṛśyaṃ veśasaundaryaṃ parimāṇaṃ kalānvitaṃ ।।
citrasandarśane tāvad utsāhamatiyuktebhyaḥ ।। likhitvā vividhaṃ samyak tubhyaṃ mayā pradaśryate ।। ।। iti nagnajiccitralakṣaṇanirdeśe nagnajayo nāma prathamaḥ parivarttaḥ ।। likhanādividhiṃ samyak citrasya parinirmito ।।
prādurabhūt suvarṇāṇḍaṃ tamo hatvā jalāt kila ।। omityekākṣaraṃ tasmād vedavidyāśca kalpanā ।। āyuṣā sahitasyaiva brahmaṇo jātireva ca ।। evaṃ kṛte sati brahmācintayat jagato hitam ।।
apramādena cādaraḥ sadā teṣu kathaṃ bhavet ।। śakrasya sarvadevānāṃ parimāṇaṃ guṇaṃ tathā ।। manoramaṃ surupaṃ ca atyantasradṛśaṃ tathā ।। miśritena ca varṇena citrākāraṃ vinirmame ।।
sādhu sādhviti saṃpūjya praśaṃśasurvidhiṃ surāḥ ।। adhiṣṭhānaṃ prabhāvaṃ ca kṛtavantastathā ime ।। nātra śaṅkā kṛthā naraḥ pūjayiṣyati vaḥ sadā ।। tasmai kāmasya siddhaye nairujyaṃ saṃpradāsyati ।।
sarveṣā rakṣaṇa kṛtvā pāpān nāśayati dhruvam ।। yaśovṛddhirbhaved viśve yuṣmākaṃ paripūjanāt ।। nāmādikīrtanaṃ kārya stavapūjādikaṃ tathā ।। tayaiva dīyate śāntis tasmai bhaktāya sarvataḥ ।।
itthaṃ pūjābhavad viśvavāsibhiste prapūjitāḥ ।। adya manuṣyalokeṣu pracāraya prayatnataḥ ।। aśeṣaṃ parimāṇaṃ ca tubhyamadya pradīyate ।। pāpahānikaraṃ bhīter nāśakam netramodakaṃ ।।
vijānīhi kṣitīndra tvaṃ yaśorāśivivardhakam ।। ।। citralakṣaṇe pūjotpattirnām dvitīyaḥ parivarttaḥ ।। tat tathaiva pravakṣyāmi mānaṃ brūhi prajāsu ca ।। vidyādharāśca nāgendrāḥ piśācapretakāyikāḥ ।।
sarveṣāṃ prāṇijātānāṃ mānamidaṃ pravartate ।। aṣṭāṣṭaguṇavṛddhyā vai jñātavyamiti niścitam ।। aṣṭalikṣā bhaved yūkaḥ aṣṭayūkā yavaḥ smṛtaḥ ।। ardhāṅguliścaturyavā iti mānaṃ nigadyate ।।
parimāṇānusareṇa varṇanoyāḥ kṣitau narāḥ ।। vistṛtaścakravartināṃ śruyatāṃ varṇyate mayā ।। aṣṭottaraśataṃ jñeyaṃ kadācinna parāṅguleḥ ।। sākṣāt savarṇyate cātra purvoktaṃ vistareṇa ca ।।
civunāsālalāṭaṃ vā caturaṅgulamānakam ।। āroho vadanasyātra dvādaśāṅgulimānakaḥ ।। āyāmaśca tathaivāsya ṣaḍaṅgulasamāyutaḥ ।। dvātriṃśat tasya maṇdalam aṅgulīnāṃ hi mānataḥ ।।
karṇārandhrasya cāroha ekāṅgulo bhaved dhruvam ।। akṣikoṣasya vistāraḥ karṇarandhrasamānakaḥ ।। bhruvorucchrāya āroho dvau yavau caturaṃguliḥ ।। narttane rodane krodhe cāpākārā bhavet sadā ।।
nāsākośāt samutthāya ardhalalāṭagāminau ।। bhrūmadhyāt keśaparyantaṃ mānaṃ dvyardhāṅgulaṃ matam ।। dvyaṅgulau hyakṣikoṣaḥ syān netramadhyaṃ tathaiva tu ।। tribhāgastārakā hyasya mukhamānasusammatā ।।
yad bhavettasya mānaṃ syād yavatrayapramāṇakam ।। matsyodarasunetrasya mānamaṣṭayavaṃ bhavet ।। varāṭakābhanetrasya mānaṃ daśayavaṃ bhavet ।। nirvikalpaṃ bhaveccakṣur yogināṃ cāpasannibhaṃ ।।
sāmānyānaṃ tu karttavyam utpaladalasannibham ।। kruddhasya duḥkhitasyaiva varāṭakanibhaṃ sadā ।। dīrghāgrasundaraṃ pakṣma śuvarṇaṃ saralaṃ mṛdu ।। rājannetat vijānīyād yathā syāt netralakṣaṇam ।।
vilikhayet tathā dhīmān citraśāstreṣu dīkṣitaḥ ।। ṣaṭtriṃśaddṛṣṭiniyamalakṣaṇamagra ucyate ।। māsāgrasya samucchrāyau dvyaṅguliparimāṇakaḥ ।। ucchrāyaśca tathaivāsya yavadvayasamāyutaḥ ।।
ārohaḥ ṣaḍyavastasya oṣṭha ekāṅguliḥ smṛtaḥ ।। adharoṣṭhasya cārohaś caturaṅgulimānakaḥ ।। alpocco mukhakoṇaḥ syāt sadāsusmitasaṃyutaḥ ।। utkṣiptakaṇṭhamānaṃ hi jñeyametanna cānyathā ।।
kaśo aṣṭāṅgulakaṃ mānaṃ tataḥ sthūlastrimānataḥ ।। unnataḥ pṛṣṭhabhāga syāt parimaṇḍalasaṃyutaḥ ।। civukasya tathā mānaṃ caturaṅgulakaṃ matam ।। caturasraṃ mukhaṃ pūrṇaṃ prasannaṃ cārulakṣaṇam ।।
krodhayuk roṣayuk caiva na mukhaṃ syāt kadācana ।। susampanno bhaviṣyati nara iha ca sarvadā ।। trikoṇaṃ vā prajānāñca sāmānyānāṃ bhaviṣyati ।। tad vijñeyaṃ ca devānāṃ mukhasya mānamīdṛśam ।।
avikṣiptena gṛhyatāṃ manasā ca mahipate ।। daighrye tvaṣṭāṅgulo jñeyo vakṣastu dviguṇaṃ smṛtam ।। aṣṭādaśāṅgulā śroṇī ārohe kathitā budhaiḥ ।। nābhito meṭraparyantaṃ samānaṃ ca bhaved dhruvam ।।
mānaṃ ca dahiṇāvarttaṃ yavaikaṃ cucukaṃ smṛtam ।। kaṭideśastathā nābher adhastāccaturaṅguliḥ ।। parivṛtiḥ samānaiva ucchrāye caturaṅgulau ।। ṣaḍaṅgulaṃ bhavet mānaṃ lakṣaṇajñairudāhṛtam ।।
ūrvorgulphayoścaiva mānaṃ syāccaturaṅgulam ।। tathaiva madhyadeśī hi āroheṇa ṣaḍaṅguliḥ ।। jaṅghayoḥ sthūlatāmānaṃ bhaved dvādaśakāṅgulam ।। mṛdu karikarākāraṃ na kāryaṃ viṣamaṃ kvacit ।।
jaṅghāyāḥ paścimo bhāgaḥ suvṛtto alponnatau bhavet ।। āyāmastryaṅgula proktaḥ pādau caturdaśāṅgulau ।। raktapadmāgrasādṛśyaṃ lākṣārasasamāyutam ।। pādasya bandhanaṃ syāttu dvyuṅgulaṃ bhūpadeśagam ।।
bhūsparśau jālavṛddhau ca aṣṭāṅgulipramāṇakau ।। pañcāṅgulisamāyāmau darśane sumanoharau ।। parivṛtiḥ ṣaḍaṅguliḥ ārohe caturaṅguliḥ ।। aṅguṣṭhāpekṣayā sthūlā ārohe tryaṅgulā matāḥ ।।
kaniṣṭhikāsamucchrāyaparivṛttirdviraṅguliḥ ।। nāḍyaviṣamasaṃpuṣṭā asthi cādarśanaṃ gatam ।। sinduraliptasarvāṅgāḥ pradiptāgniśikhā yathā ।। avraṇā mṛdavaḥ pūrṇāḥ yavamānena pūritāḥ ।।
tasyāḥ pārśvāṅgulermadhye sthānamardhāṅgulaṃ matam ।। itthaṃ caraṇamānaṃ syān mayā proktaṃ sucintitam ।। talaṃ saptāṅgulaṃ dīrghaṃ vistāraḥ pañcakāṅguliḥ ।। tarjanyā nyūnatā bodhyā parvārdhena susaṃmatā ।।
kaniṣṭhikāpyadīrghā syāt pārśvāṅgulikramādanu ।। aṅguṣṭhe dve tu parvaṇī samenaika yavo bhavet ।। āyāmo aṣṭayavaḥ kārya ārohastu yavā nava ।। nakhā raktāstathā svacchāḥ śuktivaccārutānvitā ।।
aṅguṣṭhāntaṃ tu karabhāt saptāṅgulamānakam ।। yathāśāstramupanyastaḥ śubhaṃ kāryaṃ vicārayan ।। sṛṣyante ca yavādṛśaḥ parvatarekhā tvadoṣabhāk ।। talau padmasamau raktau karasyaivaṃ vidhānataḥ ।।
rekhātrayaṃ kare proktaṃ raktavarṇaṃ suśobhanam ।। sukhadaṃ cāru susparśaṃ kuryāt karatalaṃ śubham ।। sūkṣmā aṅgulijālā hi sundaraṃ ca tanustathā ।। nakhodarastanuḥ snigdha unnataḥ karaśobhakaḥ ।।
bāhūnāṃ mānamārohaṃ dhīman śṛṇu vadāni te ।। aṣṭādaśa prabāhośca bāhoścāpi tathaiva ca ।। āyāmo bāhubhāgasya jñeyaṃ pañcāṅgulaṃ sadā ।। viśālo varttulākāraḥ suspaṣṭoraṃśo bhavet punaḥ ।।
ākarādaṣṭacatvāriśat nāṛiparva tvadṛśyakam ।। samantān māṃsapūrṇau ca bhavetāmānapūrṇyataḥ ।। bāhū daṇḍāyamānasya jānuparyantagāminau ।। bāhuprabāhumānāni āyāmārohaḥ kīrttitaḥ ।।
yāni purvaṃ na coktāni tāni tubhyaṃ vadāmyaham ।। skandhasthalasya mānaṃ hi ṣoṛaśāṅgulisammitam ।। āyāme cāṅgulīnāṃ hī saṃkhyā yāyād navānvitā ।। pṛṣṭhamadhyaḥ ṣaḍaṅgulir urdhve tu viṃśatirmatā ।।
māṃsapeśyalpasaṃyutaḥ sarvaśarīraśobhanaḥ ।। caturasraṃ ca vijñeyaṃ maṇḍalānvitanimnagam ।। caturaṅgulaṃ sthānaṃ syāt pāyustu dvyuṅgulaṃ matam ।। cārumaṇḍalayuktaśca nātiprasārito bhavet ।।
avikṣiptena cittena gṛhyatāṃ lokahetave ।। varṇasya lakṣaṇaṃ caiva devamukhe na dīyate ।। dadhimuktābjavacchuklāḥ svacchāḥ śvetā himā iva ।। ārohe triyavā jñeyā āyāme yavayugmakāḥ ।।
jātīkusumasaṃkāśaṃ śvadantābhaṃ suśobhanaṃ ।। tīkṣṇāgraparimaṇḍalaṃ mṛdu mṛṇālatantuvat ।। navārdhaparṇavaccāruḥ mukhe vai vitato bhavet ।। megharavasya gambhīrā vāṇī proktā sulakṣaṇā ।।
indranīlasabhāḥ kṛṣṇā bhramarāñjanasannibhāḥ ।। nīlā dedīpyamānāśca pṛṣṭamūlasamāgatāḥ ।। jālarekhāṅkitāḥ koṇāḥ keśacūṛā manoharāḥ ।। jaṅghāsu kaṇṭhagaṇḍeṣu keśā na syurmahātmanām ।।
vakṣasthalaṃ nṛpāṇāṃ ca śobhitaṃ syāt sulakṣaṇam ।। devabhūtamanuṣyāṇāṃ mukhe śmaśru na roma ca ।। ṣoṛaśavarṣapūrakaṃ śarīraṃ taddhi kathyate ।। nīlaṃ cakṣurmanogrāhi sarvasattvasukhapradam ।।
dediṣyate ca deho asya pātacampakapuṣpavat ।। uttamaḥ puruṣo jñeyaḥ lakṣmaṇaṃ cakravarttinaḥ ।। mṛgarājagatisthairyaṃ lakṣmaṇaṃ cakravarttinaḥ ।। vadanaṃ siṃhavad rājahaṃsatejaḥ samāyutaḥ ।।
gatirasya bhavedrājan sarveṣāṃ ca manoramā ।। dhūlimalena nirliptaḥ lakṣaṇaṃ cakravarttinaḥ ।। samantāt kiraṇāvṛtaḥ rājā lekhyaḥ kṛśaḥ sadā ।। śarīraṃ yasya rājendra lakṣaṇaṃ cakravarttinaḥ ।।
bhrūvoḥ kaṇṭhasya bhālasya saundaryaṃ hi mukhasya ca ।। cārvoṣṭaṃ raktimāpūrṇaṃ svacchā dantā nabho yathā ।। bhrūvau dīptau sadā jñeyau netrānandavidhāyakau ।। īṣadromau manoharau śarīrāṅgavibhūṣaṇau ।।
baddhaskandhau supūrṇāṃśau śobhanamaṅgamaṇḍalam ।। āyāmaśca yathāyathaṃ cānupūrvyeṇa saṃgatā ।। dakṣiṇāvartino nābhiḥ gabhīrā syād yathāyatham ।। samantāt maṇḍalākāraḥ ābhādṛśyā bhaved dhruvam ।।
mukheṣu connatā jñeyā gulpho adṛśpo bhavet tathā ।। pādapṛṣṭomṛdū syātāṃ komalau haritau smṛtau ।। parimaṇḍalasampannau cakrarekhāsvalaṅkṛtau ।। susaṃsthānasamāpannaḥ sarvāṅgeṇa manoharaḥ ।।
āyāmārohamānaṃ ca lakṣaṇaṃ tadudāhṛtam ।। suhastau caraṇau syātāṃ tathā parva ca dṛśyate ।। śobhitau ca bhujau syātāṃ deho mānānvito bhavet ।। cārudeho mahīpateḥ cakravartī sa ucyate ।।
śīrṣakaṣṭabhujadvandaṃ jaṅkhopajaṅkhasundaram ।। tatra svāṅgulinā kāryaṃ mānaṃ sarvatra karmaṇi ।। vidhinā parimāṇena sammpannaṃ śobhitaṃ bhavet ।। pratimā sā parityaktā suradevaiḥ sadā khalu ।।
śobhitān nāśayanti ca amaṅgalaṃ bhayaṃ bhavet ।। yathecchaṃ vai vibhaktavyaṃ caturbhāgena mukhyataḥ ।। parimāṇānusāreṇa kāryo bhinno vīcakṣaṇaiḥ ।। rucako aṣṭāṅgulinyūnaḥ śaśakaśca daśāṅguliḥ ।।
kiṃ bhavet parimāṇena śarīraṃ cedasundaram ।। brahmaṇā tu pradarśitaṃ vistaraṃ bravīmi te ।। tena trasyanti cālpajñā aśrutikāraṇān nanu ।। dvādaśeṣu sahasreṣu pañcaśa upadiṣṭavān ।।
tubhyaṃ pradarśayāmi ced gacched grantho viśālatām ।। uttamapuruṣādīnāṃ tena mānaṃ dhruvaṃ bhavet ।। sa ca bhavet samucchrāye ṣaḍuttaraśatāṅgulam ।। mālavasya tathocchrāyaś catuḥśatamitāṅgulam ।।
aṅgulīnāṃ vidhātavyā citraśāstraviśāradaiḥ ।। ārohāthāmamānaṃ tu ālocyātra pradarśinam ।। ekāṅgulistathā rājñā puṣṭirjñeyā mahāmate ।। āroho nāpriyo yāyāt tathā mānaṃ vidhīyatām ।।
nārīṇāṃ parimāṇaṃ ca sarvaṃ śṛṇu krameṇa hi ।। samyag vicārya śemuṣyā bahusthānapratiṣṭhitam ।। lekhyaṃ citramaninditaṃ netraprītivivarddhanaṃ ।। iti citralakṣaṇe parimāṇo nāmstṛtīyaḥ parivartaḥ ।
yāvat brahmaṇaḥ parimāṇalekhayaḥ samāptaḥ ।