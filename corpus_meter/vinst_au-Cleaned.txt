nānādrumalatākīrṇe siddhacāraṇasevite ।। stūyamāno mahāsiddhair mahākālādibhir gaṇaiḥ ।। teṣāṃ madhye samutthāya devī vacanam abravīt ।। śiraśchedaṃ ca deveśa tvatprasādāt sudurlabham ।।
anyasārā yato loke prāyo draviṇavarjitāḥ ।। sarvakāmapradaṃ deva yathāvad bījapañcakaṃ ।। uttaraṃ hṛdayaṃ hy eṣāṃ bhaktāya dātum arhasi ।। subhaktasya vinītasya gopitaṃ vai guhasya ca ।।
teṣām api na cākhyātaṃ brahmaviṣṇupuraḥsaraiḥ ।। tantraṃ vīṇāśikhaṃ nāma nirvyājenāśusiddhidam ।। śikhāyogena iṣyante tena vīṇāśikhā smṛtā ।। tenaiva varadā devyo nityaṃ devi bhavanti hi ।।
vratahomād ṛte cāsmin susiddhiṃ labhate param ।। nānyathā darśayet tantraṃ na cāsau siddhim āpnuyāt ।। grahaṇe vāpi kartavyā sarvadā cārkasomayoḥ ।। śrīkāmo yajanaṃ kuryāt pañcamyāṃ susamāhitaḥ ।।
navamyāṃ pārthivaṃ yāgaṃ kurvīta bhaginīpriyam ।। sugupte nirjane deśe saridvāpītaṭe api vā ।। kṛtvā pūjāṃ prakurvīta śiṣyāṇām adhivāsanam ।। śiṣyāṇāṃ dantakāṣṭhaṃ ca sakṣīraṃdvādaśāṅgulam ।।
sāvitryā prokṣayed bhūyas tattvajaptaṃ yathoditam ।। ālabhyaiva tu sāvitryā kṣālayet sakalaṃ kramāt ।। rakṣāṃ sadā śatair bījaiḥ kṛtvā dhyātvā ca tāḥ kramāt ।। iṣṭāniṣṭāṃ gurau ceṣṭāṃ praṇipatya nivedayet ।।
ādau deśe same bhūmau vivikte śalyavarjite ।। caturhastaṃ caturdvāram athavā caikahastakam ।। tatra madhye likhet padmaṃ catuḥpattraṃ sakarṇikam ।। prāg ārabhya yathānyāyaṃ saumyeśāntāni lekhayet ।।
caturmūrtiṃ caturvarṇaṃ svena bijena tumburum ।। tataḥ sitāṃ svabījena jayāṃ prāgdale vinyaset ।। svacchacāmīkaraprakhyām ajitāṃ paścime dale ।। vinyasya pūjāṃ kurvīta svaiḥ svair bījair yathākramam ।।
sadvitānapatākāḍhyaṃ sragmālālaṃkṛtaṃ puram ।। nānābhakṣyānnapānaiś ca svādubhir vyañjanais tathā ।। kalaśair vāripūrṇaiś ca daśadikṣu vyavasthitaiḥ ।। evaṃ yaṣṭvā yathānyāyaṃ śiṣyān āprokṣya vāriṇā ।।
svaiḥ svair bījair nyaset puṣpān śiṣyāṇāṃ karayor dvayoḥ ।। praveśya tatra śiṣyaṃ tu dvitricatuḥpañca eva vā ।। ullikhyoddhṛtya sāvitryā kuśān saṃstīrya sarvataḥ ।। vahnim ādāya tenaiva sāvitryā pūjayet tataḥ ।।
niruddhamāyātasmāttam aṅkuśena nirodhayet ।। homadravyasya sarvasya kuryāt tenaiva śodhanam ।। svabījair eva tad dhutvā dīkṣāṃ śiṣyasya kārayet ।। sakale tattvaṃ saṃyojya pariṣṭhāpya pare adhvani ।।
eṣā dīkṣā ya thānyāyaṃ bhuktimuktiphalapradā ।। niṣkale niṣkalā proktā sādhikārādhvanaḥ purā ।। abhiṣicya svabījais tu bījān tebhyaḥ pradāpayet ।। anujñāṃ sādhakendrasya tasya dadyān mahātmanā ।।
devyaḥ prītā bhavanty eva avaśiṣṭaṃ jale kṣipet ।। praṇāmaiḥ śaktidānaiś ca yena vā tuṣyate guruḥ ।। uccāsanasthaḥ prāgvaktraḥ kalpayet koṣamaṇḍale ।। susame bhūmideśe tu prastāraṃ prastarec chuciḥ ।।
kuryād ekonapañcāśat koṣṭhakān tu samān śubhān ।। śikhāsambhinnamūrdhāntaṃ kaṣākhyaṃ madhyakoṣṭhake ।। yaśavargān nyased devi aiśānyādiṣu tatkramāt ।। aiśānyādikramād devi bījadvādaśakaṃ nyaset ।।
aiśānyādiṣu koṣṭheṣu bījāni kramaśo nyaset ।। bījaṣoḍaśakaṃ caiva proddharet tu yathākramam ।। koṣṭhaikādaśabījena saṃyuktaṃ pañcaviṃśakam ।। śivatattvaṃ tu deveśi triṃśakoṣṭheṣu saṃyutam ।।
binduyuktāny aśesāṇi nyastavyāni yathākramam ।। pañcaviṃśatikoṣṭhasthaṃ prathamaṃ bījam ucyate ।। tṛtīyam aṣṭakoṣṭhasthaṃ binduyoniḥ caturthakam ।। bījāni devadevīnāṃ nirṇītāni yathākramam ।।
ardhendu binduśikhayā saṃnibhāni krameṇa tu ।। kūṭasthās tu smṛtā bījāḥ pañca caiva varānane ।। yajanaṃ sampravakṣyāmi sarvasiddhipradāyakam ।। vakṣyamāṇena cānena digbandhaśodhyam eva hi ।।
prāṇāyāmais tribhir devi ātmānaṃ tu viśodhayet ।। nirodhe kumbhakaḥ proktaḥ prāṇāyāmaṃ prakīrtitam ।। nyaset pādatale mantrī jvālāmālākulaṃ mahat ।। dagdhvā tu prākṛtaṃdehaṃ bhasmakūṭam iva sthitam ।।
sravantaṃ mūrdhni paramaṃ praṇavaṃ ca adhomukham ।। kaṣākhyaṃ yat smṛtaṃ bījaṃ rephadvayasamāyutam ।। anenaiva tu bījena śikhayā bhinnamastakam ।। dehaṃ saṃśodhayen mantrī ghorapāpaṃ tu kalmaṣam ।।
digbandhabhūmiṃ saṃśodhya cakraśuddhyartham eva ca ।। hastau saṃśodhayet paścād vidhir eṣa prakīrtitaḥ ।। āmaṇibandhanāt pūrvaṃ bharamākhāś ? ca vinyaset ।। aṭguṣṭhād ye tu ye parvā karayor ubhayor api ।।
śivaṃ dadyāt tṛtīyeṣu sarvasiddhiṣu bhāmini ।। śivatattvaṃ nyasen mūrdhni haste dehe punaḥ kramāt ।। bhūyaś cottarabījāni vinyaset tu varānane ।। māyayācchādayitvā tu aṭkuśena nirodhayet ।।
etad ālabhanaṃ caiva tava devi prakīrtitam ।। tarjanīṃ vāmahaste tu prasāryākuñcayed budhaḥ ।। vaśyākarṣaṇakāryeṣu prayojyā sādhakottamaiḥ ।। vāme trīṇi samākramya aṭguṣṭhau ca susaṃsthitau ।।
tarjanyaṭguṣṭhayor madhye yonimudrā prakīrtitā ।। kaṭyūrdhve ca tataś cānyaṃ caturthaṃ jānutaḥ kaṭim ।। evaṃ bījena dehas tu mucyate nātra saṃśayaḥ ।। mucyate ca sadā rogair mṛtyurūpair durāsadaiḥ ।।
mucyate nātra saṃdeho yo api syāt pātakī naraḥ ।। pūrvavad dhastamātraṃ tu likhitvā maṇḍalaṃ śubham ।। sitaraktapītakṛṣṇāṃ pūrvādidalasaṃsthitām ।। padmāsanopaviṣṭaṃ tu varadānodyatakaram ।।
nāgayajñopavītaṃtu śūlapāṇiṃ gadādharam ।। śaktīnāṃ tu priyaṃ devaṃ pāśāṅkuśakaraprabham ।। devadevaṃ sadā dhyāyet sūryakoṭisamaprabham ।। pretārūḍhāṃ caturvaktrāṃ gadākheṭakadhāriṇīm ।।
devadevīṃ jayāṃ dhyāyed dīpyamānāṃ svatejasā ।। dāḍimīkusumaprakhyāṃ suragopakasaprabhām ।। ulūke saṃsthitāṃ devīṃ hārakeyūrabhūṣitām ।। dhātucāmīkaraprakhyāṃ pītamālyāmbarapriyām ।।
sūryāyutapratīkāśīṃ sarvābharaṇabhūṣitām ।। bhinnāñjanasamaprakhyāṃ śarvarītimiraprabhām ।। divyaṃ vimānam ārūḍhāṃ gadākheṭakadhāriṇīm ।। gāyatrīṃ vā japantīṃ ca sphāṭikamaṇibhūṣitām ।।
sāvitrīṃ divyarūpāṃ tūpaniṣadgāyane ratām ।। ।। bhakṣyabhojyavidhānaiś ca gandhapuṣpādibhiḥ kramāt ।। bhūr evāyaṃ pādapadmair hṛdi vāmakare athavā ।।
mahāśaṅkhamayaṃ kuryād athavā kacchapasya tu ।। gandhamaṇḍalake vāpi athavā bhasmamaṇḍale ।। kusumbhamaṇḍale vāpi puṣpamaṇḍalake api vā ।। muktidā siddhidā hy evaṃ bhavantīty avicāraṇāt ।।
darśayed yonimudrāṃ tu kāle karmāṇi kārayet ।। pūjitāḥ sādhakaṃ devyaḥ parirakṣanti putravat ।। yathā tu abhyāsamātreṇa siddhir bhavati kāmadā ।। praṇayasva prasādaś ca yadi cāsti maheśvara ।।
praṇayād atulaṃ vāpi rahasyaṃ paramaṃ padam ।। atrāntaram idaṃ jñānaṃ śrutvā bhavati nirvṛtiḥ ।। pūrvavat kramayogena sarvakāmaprasiddhaye ।। catustriṃśaṃ tato adhastād devadevaṃ prakalpayet ।।
tad eva vijayākhyātā kiṃ tu yuktaṃ na kena cit ।। ajitāyāḥ samuddiṣṭaṃ caturthyāḥ śṛṇu sāmpratam ।। guhyam etat samuddiṣṭaṃ praṣṭavyaṃ nānyataḥ param ।। uttaraṃ hṛdayaṃ hyetat sarvatantreṣu cottaram ।।
pañcaviṃśatikoṣasthaṃ yuktaṃ vai ṣoḍaśena tu ।। punar etadbījayuktaṃ viṃśakena samanvitam ।। ādikoṣṭhakabījaṃ tu adhastāṣṭādaśasaṃyutam ।। aṅkuśoddharaṇaṃ hy etad devīnāṃ saṃnirodhane ।।
pañcaviṃśatikoṣasthaṃ tad eva paramākṣaram ।। etad bījavaraṃ divyaṃ yojyam ālabhanādike ।। sarvakarmasamuddiṣṭaṃ bījaṃ sāvitrisaṃjñitam ।। prayogaṃ cāsya vakṣyāmi siddhir yenāśu jāyate ।।
sarvatra sulabhaṃ śāstraṃ prayogaṃ tu sudurlabham ।। gatiṃ devaṃ tu vijñāya tataḥ karma samārabhet ।। dehasthaṃ tu kathaṃ vidyād vaktum arhasi śaṅkara ।। dvāsaptatisahasrāṇi nāḍīr ādhārasaṃsthitāḥ ।।
karṇikā padmamadhyasya tatra sādhyaṃ vyavasthitam ।। tasyā madhye sthito devaḥ sa tu dīpaśikhopamaḥ ।। vārimārutasaṃkīrṇaṃ vālāgraśatabhāgakam ।। sampratyayaṃ tu gamyo asau vahate dehamadhyataḥ ।।
suṣumnāntargataś caiva viṣuvaṃ samudāhṛtam ।। anayor madhye suṣumnā tu sṛṣṭisaṃhārakārikā ।। suṣumnā mokṣadā caiva jīvamārgānusāriṇī ।। māraṇoccāṭanādīni tataḥ karmāṇi kārayet ।।
śāntipuṣṭivaśākarṣaṃ tadā karmāṇi kārayet ।। tad atra japamātreṇa mantrī sādhayate kṣaṇāt ।। tasyāḥ pāṃśulikāṃ gṛhya vāmabhāge vicakṣaṇaḥ ।। vāmāṅgojjvalaraktena sādhakaḥ saṃyatavrataḥ ।।
anulomair vihanyas tu vāmapādena cākramet ।। puruṣasya tathā proktaṃ dakṣiṇāṅge tu kārayet ।। rājikāviṣaraktāktaṃ śmaśāne homam ārabhet ।। samidhāṣṭaśataṃ homaṃ rātrau kuryād vicakṣaṇaḥ ।।
triśūlena vinirbhinnaṃ daṇḍena tāḍitaṃ śiraḥ ।। saptāhān nāśayed indraṃ kiṃ punar mānuṣādikam ।। trisandhyaṃ dhārayed rātrau agnikāryaṃ tu kārayet ।। homānte tu dhyāyet sādhyaṃ vihvalaṃ ca sammūrchitam ।।
rājānaṃ rājapatnīṃ vā saptāhād vaśam ānayet ।। āhutyaṣṭasahasreṇa sadyotkarṣaṇam uttamam ।। nāḍīmadhyagataṃ dhyātvā ekīkṛtya vicakṣaṇaḥ ।। anenaiva prayogeṇa trailokyaṃ vaśam ānayet ।।
śuṣkāṇi nimbapattrāṇi dhvajāgrāṇi tathaiva ca ।। kaṭutailaviṣaṃ raktaṃ tenāloḍya tu homayet ।। uccāṭayet trirātreṇa tyaktabandhusuhṛjjanān ।। bījapañcakasaṃyuktaṃ yasya taṃ darśayet karam ।।
yaṃ yaṃ spṛśati hastena dāsatvam upagacchati ।। yaṃ spṛśed darśayed yaṃ tu vidviṣṭāḥ suhṛdāny api ।। bījair etair viparyastais tailābhyaktaṃ citāhutam ।। parijapya sahasraṃ tu vilomair bījapañcakaiḥ ।।
vidviṣṭaḥ sarvalokānāṃ yadi śakrasamo bhavet ।। javāpuṣpasamaprakhyau dvāv etau paricintayet ।। padmasampuṭamadhyasthau ubhau tau sādhyasādhakau ।। kusumbharaktasaṃkāśau māyātantvabhiveṣṭitau ।।
vaśam ānayate kṣipraṃ nṛpatiṃ mānagarvitam ।। kṛṣṇacaturdaśyāṃ gṛhītvā cityaṅgārais tadudbhavaiḥ ।। nikhanyate sa vai kṣipraṃ prayāti yamasādanam ।। sādhyate anena prayogeṇa mriyate cāvikalpataḥ ।।
bījair etaiḥ samāyuktair ālikhya prakṣiped budhaḥ ।। mumukṣor api tasyāstraṃ śāntipuṣṭiś ca jāyate ।। vyādhighātasamidbhis tu vyādhinātyantapīḍitaḥ ।। kṣīrāktena tu deveśi rogī rogād vimucyate ।।
kurvanto api vyayaṃ nityam akṣayatvaṃ ca gacchati ।। tejasvī balasampanno nāpy asau pīḍyate bhayaiḥ ।। lakṣaikena mahāvitto mantrī lakṣadvayena tu ।। sarvakāmas tilaṃ juhyāt prāpnuyāt tu na saṃśayaḥ ।।
tyaktena naramāṃsena chāgasya piśitena vā ।। kṛṣṇāgopayasā sārdhaṃ nṛmāṃsaṃ taṇḍulānvitam ।। yāvad uttiṣthate pretaḥ kiṃ karomīti so abravīt ।। guḍikāñjanapādukaṃ khanyaṃ vā rājyam eva ca ।।
eteṣāṃ prārthitaṃ caikaṃ dattvāgacchati nānyathā ।। abhimantrya imair bījair anulomaiḥ śatena tu ।। yasyā dadāti tadvad āste striyāyāḥ sādhakottamaḥ ।। yojanānāṃ śatasyāpi dūreṇāpi samarpitam ।।
kākamāṃsaṃ gṛhītvā tu nimbatailasamāyutam ।। juhuyāt saptarātraṃ tu yasya nāmnā tu sādhakaḥ ।। ato anyat sampravakṣyāmi rahasyam idam adbhutam ।। svakāle samprayogeṇa siddhis tantreṣu kīrtitā ।।
sādhyahṛtpadmasaṃsthaṃ tu dhyātvādau bījapañcakam ।। māyayācchādayet paścāt sādhyam antobahiryutam ।। tataḥ svātmīkam ānīya māyātattvaślathīkṛtam ।। nyastavyaṃ tu yad ādau tu ? sādhye vai bījapañcakam ।।
sādhyanāmākṣaropetaṃ tatprabuddhāsane sthitam ।। ākṛṣto vidhinānena sādhyaḥ kiṃkarito mahān ।। yathā saṃharate śakraṃ tatprayogam idaṃ śṛṇu ।। kurvīta pūrvavat pūjāṃ suṣumnāyāganirgadā ? ।।
devīnāṃ ca tatas tena sādhyam āvṛtya yogavit ।। dṛṣtvā taṃ manasā bhūyo mūrcchitaṃ bhuvi vihvalam ।। tatas tvadhomukhaṃ sthāpya pīḍitaṃ chardayed asṛk ।। proddhṛtya sādhyanāmaivaṃ saṃhārāstravidarbhitam ।।
japed aṣṭasahasraṃ tu jvālāmālābhir āvṛtam ।। sādhyaḥ prayāti nidhanaṃ mṛtyur āntima ? kampayet ।। yathā saṃharate śakraṃ baddhe ruddhe atha mokṣaṇāt ।। suṣumnāyāṃ yadā devaḥ svayaṃcāreṇa vartate ।।
vidveṣoccāṭanādīni tataḥ karmāṇi kārayet ।। varṇāntayāgam ekānte sadā gopitaṃ tan mayā ।। kusumbharajasāloḍyaṃ śālīnāṃ piṣṭakena ca ।। sugandhaiś ca vicitraiś ca likhec ca susamāhitaḥ ।।
tatra sabhrātṛkā devyaḥ pūjayed bījapañcake ।। bhavanti niyataṃ[nityaṃ] dharmakāmārthamokṣadāḥ ।। tataḥ siddhim avāpnoti brahmaghno api hi nānyathā ।। ataḥ paraṃ pravakṣyāmi japasya vidhim uttamam ।।
ekacittaḥ prasannātmā vāmahastākṣasūtradhṛk ।। vaśyakāmo japaṃ kuryād anulomair vidarbhitam ।। kālaṃ tatra vijānīyāt kālasiddhiḥ pravartate ।। vidveṣe api vilomais tu phaṭkārāntaṃ prayojayet ।।
oṃ svāhā namo antais tu vaśyākarṣaṇakarmasu ।। namaskāro japasyānte svāhā home prakīrtitam ।। uccātane kākapakṣaṃ vaśye jātiṃ tu homayet ।। ākarṣaṇe bakulapuṣpaṃ homayec ca vicakṣaṇaḥ ।।
yena kālaṃ ca vai jñātaṃ tena jñātaḥ sadāśivaḥ ।। kālatattvaṃ ca vijñeyaṃ tattvātsiddhiḥ pravartate ।। tasmāt sarvaprayatnena kālatattvaṃ vidur budhāḥ ।। tasmāt kriyāṃ ca kālaṃ ca asaṃjñeyaṃ prayatnataḥ ।।
kālahīnānṛtaṃ manye sarvam eva ca śaṅkara ।। yaj jñātvā tu sukhenaiva siddhir bhavati mantriṇām ।। caturviṃśatisaṃkrāntyā dvādaśāṅgulagatāgate ।। tathā haṃsaṃ pravakṣyāmi sādhakānāṃ hitāya vai ।।
śrotratvakcakṣuṣā jihvā nāsikā ca tathāparā ।। śabdaḥ sparśaś ca rūpaṃ ca raso gandhas tathaiva ca ।। pañcaviṃśatitattvāni śarīre tu vidur budhāḥ ।। ādhāraṃ puram ity uktaṃ puruṣaś cādheya ucyate ।।
niṣkalasya tu devasya punar ādhārasaṃsthitiḥ ।। ṣatkauśikaśarīraṃ tu tattvānāṃ pañcaviṃśatiḥ ।। śarīraṃ triguṇaṃ caiva sarvadaivatasaṃyutam ।। yathā tāragaṇaṃ sarvaṃ grahanakṣatramaṇḍalam ।।
tadvac charīraṃ devasya sarvabījagaṇaṃ hi yat ।। trikubjikutilākārā ṣaṣṭhasvarasamanvitā ।। asyās tejaḥśikhā sūkṣmā mṛṇālatantusaṃnibhā ।। akārādikṣakārāntam ābrahmabhuvanaṃ jagat ।।
eṣa devaḥ paraḥ sūkṣma ādhārādheyasaṃsthitaḥ ।। yadā vāruṇamārgastha iḍāmadhyagato bhavet ।। dvādaśādityasaṃkāśaḥ piṅgalāntargato yadā ।। suṣumnāyāṃ yadā deva upaśānto vahaty asau ।।
eṣa devo gatiś caiva kālatattvātmavigrahaḥ ।। etatsarvaṃ samākhyātaṃ kālatattvātmavigraham ।। nāḍīsaṃsthaṃ yathā karma kurute mantriṇaḥ sadā ।। iḍā ca piṅgalā caiva nāḍyau dve samudāhṛte ।।
tāny ātmavatakarmāṇi prayuktaṃ kurute prabhuḥ ।। ayaṃ kālaḥ samākhyātas tṛtvedaya ? samanvitaḥ ।। jñātvā kālaṃ ca tattvaṃ tu tataḥ karma samārabhet ।। vaśyākarṣaṇakaṃ kuryād yadi kālaṃ vijānate ।।
anyakālakṛtaṃ karma vṛthā bhavati sādhake ।। svaraktaṃ gocanaṃ caiva tathā sindūram eva ca ।। khadirai raktasamidhair athavā raktacandanaiḥ ।। pratimāṃ lavaṇamayīṃ kṛtvā śatābhimantritāṃ budhaḥ ।।
trisandhyām ekacittas tu amoghavaśyatāṃ nayet ।। pratimāsu susampūrṇaṃ kaṇṭakair madanodbhavaiḥ ।। kucayugme ca devīnām agrato nikhaneta tu ।। vāmanāsikaraktena nāmamantrair vidarbhitām ।।
rājikālavaṇaṃ caiva hotavyāṣtaśataṃ budhaḥ ।। kulālakaranirmukta- mṛdā pratimayīkṛtā ।। bhage vā athavā liṅge sanmantrāṇy aṣṭaśatāni tu ।। saptāhād ānayed vaśyaṃ striyaṃ vā puruṣam api vā ।।
kṣīravṛkṣaṃ bhage likhya liṅgaṃ vā kīlayet tataḥ ।। uddhṛtena bhaven mokṣaṃ nātra kāryā vicāraṇā ।। tagaraṃ caiva sūkṣmelam añjanaṃ samabhāgikam ।। sahasrāṣtādhikaṃ japtvā japena yajane tataḥ ।।
vicareta mahīṃ kṛtsnāṃ nātra kāryā vicāraṇā ।। piṣtvā pūrvavidhānena tato guhyaṃ pralepayet ।। meṣalocanamūlaṃ tu kambalyā kṣīrasādhitam ।। kapālair guṇḍayed aṅgaṃ raktavāsoparicchadam ।।
bhakṣayed deśayet kaṃcit kāmāṅkuśavinirgataḥ ।। vālmīkamṛttikāṃ gṛhya balīvardaṃ tu kārayet ।। athavā padmasūtreṇa raktacandanalepitam ।। sādhyasya vilikhen nāma svaraktena vṛṣodare ।।
anenaiva mṛdā meṣaṃ kārayen mantravit sadā ।। devīnām agrataḥ sthāpya tasya nāsāṃ pracālayet ।। ete yogavarā devi mayā tava udāhṛtāḥ ।। evam eva magarbhasthaṃ māraṇe samprayojayet ।।
sodaremūkatāṃ kuryād vāgīśam api mūkayet ।। mahāpuruṣavarastrīṇāṃ japamānā tu kīrtanāt ।। unmaneṣv atha ghoreṣu sākāreṇa tu sādhayet ।। vakāramadhyagā caiva vaśīkaraṇakarmaṇi ।।
bhavati niyatā devi haṃsamadhyeṣu pūjitam ।। bhavati niyatā kṣipraṃ kṣemanābhigarīyasī ।। vidveṣaṃ tu prayacchanti jakārajatharesthitā ।। svalpaprāyeṣu kāryeṣu yakārajatharodare ।।
vinyasya karaṇān sākṣān mahābhūteṣu pañcasu ।। śarīre vinyased devi pūrvam uktakrameṇa tu ।। yoniṃ baddhvā tataḥ paścāt sādhakaḥ susamāhitaḥ ।। kuryāt sarvāṇi kāryāṇi tataḥ siddhir na saṃśayaḥ ।।
athavādaśalakṣāṇi japed yas tu vidhānataḥ ।। varam iṣtaṃ prayacchanti trayātītaṃ padaṃ hi yat ।। vargāntanirguṇākrāntaṃ samyag vai bījapañcakam ।। bījāni bījayet prājñaḥ tataḥ karma samārabhet ।।
api pātakasaṃyuktaḥ sa siddhiphalabhāg bhavet ।। hṛdayaṃ devadevīnām ekākṣaram ataḥ param ।। nātaḥ parataro mantras triṣu lokeṣu vidyate ।। mamāpi gopitaṃ devi sarvajñenāpi sarvadā ।।
tvayāpi caivam evaṃ hi rakṣaṇīyaṃ prayatnataḥ ।। anusmaraṇāmātreṇa samyagjñāya krameṇa tu ।। sidhyate nātra saṃdehaḥ sarvakāmas tu mantriṇām ।। vaśyākarṣas tathā nāśaṃ sarvaṃ sidhyati sādhake ।।
nirmathya kathito devi dadhno ghṛtam ivoddhṛtam ।। tasya deyam idaṃ tantraṃ na ca nāstikanindake ।। svayaṃgṛhītamantrāś ca nāstikā vedanindakāḥ ।। gurūṇāṃ viheṭhanaparās tantrasāravilopakāḥ ।।
iti tathyaṃ mahādevi surāsuranamaskṛtam ।। ājñā bhagavataś caiva śivasya paramātmanaḥ ।। tantraṃ vīṇāśikhaṃ nāma durlabhaṃ tridaśeṣv api ।। ekākṣaraṃ paraṃ guhyaṃ bhuktimuktipradāyakam ।।
tapasā durdharāllabdhaṃ yac ca jñānaṃ śivodbhavam ।। prāpte kaliyuge ghore saṃkate bahupātake ।। prasādaṃ kuru deveśa kaḥ parampārate mama ।। tantraṃ naivādhigacchanti na caiva bahudhā śrutam ।।
asmākam api saṃkṣepāt kathayasva maheśvara ।। yan mayā kathitaṃ pūrvaṃ tad gṛhāṇa subhāṣitam ।। vāram ekaṃ kuru vyaktaṃ prasādaṃ sūkṣmagocaram ।। prayogaṃ sarvatantrāṇām uttaraṃ sarvasiddhaye ।।
nāyāso na vrataś caiva na tapaś ca maheśvari ।। śṛṇuṣvaikākṣaraṃ devi sadbhāvaparasaṃhitam ।। śikhāyāṃ saṃsthito devo bindudevī jayā smṛtā ।। tantudevaṃ vijānīyān makāraṃ bindudevatām ।।
caturviṃśatikoṣthe tu yo mantranāyakaḥ smṛtaḥ ।। viṃśakena svareṇaiva bindumūrdhnā tu pīḍitam ।। suṣiraṃ tattvarājānaṃ jātavedasi saṃsthitam ।। ākarṣayed drumāṇy eṣa mṛgapakṣisarīsṛpān ।।
ekādaśamaḥ saṃyuktas tattvarājena śobhane ।। saptaviṃśa śiraḥ proktaṃ triṃśamas tu śikhā bhavet ।। ṣoḍaśasvarasaṃyuktam etad astraṃ prakīrtitam ।। eṣa ekākṣaro devi ṣaḍaṅgaḥ samudāhṛtaḥ ।।
savisarganayapadaṃ bījāntasthaṃ ū ī siddhikarī nṛṇām ।। māyāṅkuśanirodhās te sarvamantragaṇādayaḥ ।। sarvam etat parityajya kuryān mantraparigraham ।। padārthavidhisaṃyuktaṃ yan mayā gaditaṃ purā ।।
dhyāyet sindūrasadṛśaṃ vaśyākarṣaṇakarmaṇi ।। uccāte dhūmravarṇaṃ tu śvetaṃ caiva puṣṭyarthinā ।। sarvavarṇadharaṃ caiva sarvakāmikam eva ca ।। hṛtpadmakarṇikordhvaṃ tu suṣiraṃ tatra cintayet ।।
dhūmajvālāvinirmuktaṃ sūryakoṭisamaprabham ।। nityaṃ sā sevyate yuktair yogibhir niṣkalā parā ।। tatra madhye gataṃ paśyed devyā guhyottarambhavā ।। dhyāyeta nityaṃ yogīndraḥ sūkṣmaguhyasamudbhavām ।।
evaṃ varṇavibhāgaṃ tu jñātvā siddhim avāpnuyāt ।। vīṇāśikhāyāḥ sarvasvaṃ cintāratnam ivāparam ।। ājñā bhagavataś caiṣā sarvadāvyabhicāriṇī ।। yajanaṃ yājanaṃ caiva saṃyogaṃ ca layaṃ tathā ।।
rakṣaṇīyaṃ tvayā bhadre prayatnena suniścalam ।। etaj jñātvā tu mantrajñaḥ śivasāyujyatāṃ vrajet ।। amalīkṛtadehas tu vidhinānena sādhakaḥ ।। somamaṇḍalamadhyasthaṃ dhyāyet kundendusaprabham ।।
evam āpyāyito mantraḥ sarvasiddhiprado bhavet ।। aṣṭottarasahasraṃ tu mantrāṇāṃ mantravij japet ।। śivībhūtas tu mantro vai sādhayed akhilaṃ jagat ।। japet hūṃkārasahitaṃ bodhanaṃ parikīrtitam ।।
nirdahate mantraṃ devi yadā karma na kurvati ।। mantram evaṃ samuddiṣtaṃ guhyaśaktipradīpanam ।। dīpanaṃ tu śikhāmadhye mantrāṇāṃ mantravādinām ।। śivīkurvīta bindusthaṃ mantrī mantraṃ tu yogavit ।।
dīpanaṃ śaktinā nityaṃ japen mantrī samāhitaḥ ।। vaśam ānayate kṣipraṃ viśvaṃ manata ? saṃśayaḥ ।। vidhir atra krame cāyaṃ paścād vakṣye jape vidhim ।। hṛtpadme karṇikāsīna- devatārpitamānasaḥ ।।
putavarṇavidhānaṃ syād akṛtoccāranisvanam ।। avicchinnaṃ drutaṃ caiva avilambitam eva ca ।। alabhya mama mantraṃ syād drutaṃ kālasya sidhyati ।। mantrī kurvīta yatnena yathārthatvaṃ nibodhata ।।
tṛtīyā caiva māhendrī vāruṇī tu tathāpare ।। bījapiṇḍaṃ tu madhyasthaṃ mudrāyuktaṃ sadā yajet ।। sādhayen manasā sarvaṃ bījamudrāprayogataḥ ।। uccātayet sarvaduṣtān daityabhūtagrahāṃs tathā ।।
agnikāryaprayogo ayaṃ kṣipram arthaṃ prasādhayet ।। sādhayen manasā dhyātvā kāmārthaś ca yathepsitam ।। oṃkāraś ca rakāraś ca phaṭkāraś caiva madhyataḥ ।। hūṃkāram ādau ante ca hakāraś cādimadhyataḥ ।।
hūṃkāraś ca rakāraś ca phaṭkāram ādimadhyataḥ ।। oṃkārasamputaṃ kṛtvā namaskārāntayojitam ।। śāntikapauṣtikaṃ karma śubheṣu aśubheṣu ca ।। homayet phalabījāni dhānyabījatṛṇāni ca ।।
madhunā ghṛtasaṃyuktaṃ tilaṃ juhyād vicakṣaṇi ।। sarveṣāṃ guhyamantrāṇāṃ bījamudrāṃ prayojayet ।। yas tv idaṃ dhyāyate nityaṃ pūjayen manasā japet ।। sa bhuṅkte vipulān bhogān īśānāntapadaṃ labhet ।।
kṣa puruṣa।ahaṅkāra manaḥ ।śrotratvaccakṣurjihvāghrāṇa buddhīndriya ha।vākpāṇipādapāyūpastha karmendriya vijaya kṣatrāṇi । āpa
ajita । teja aparājita sūdrani । vāyu