[] snigdhakaṇṭha uvāca,- atha rajanir ajani; prajātāyāṃ ca yasyāṃ bahu- śivāyamānā śivā śrī-kṛṣṇaṃ prati śivā jātā, kaṃsaṃ prati sphuṭam aśiveti sthite tasyāṃ rajanyāṃ svapna-jāgarayos tasya mahā-bhaya-jananyāṃ vyatītāyāṃ sa punar dambhī gambhīraṃ malla-līlārambhaṃ sambhṛtavān । tataś cālaṅkṛtānāṃ cālaṅkṛtānāṃ ca śubhra-mañca-prapañcānām adhimadhyam-adhyastaṃ raṅga-sthalaṃ bhrājamāna-citra-viracanaṃ babhrāje । vidyud-bhrājamānād abhra-śarad-abhrāṇāṃ tārakitaṃ nabha iva । [] tatrāpy unnatatama-mañcam añcan kaṃsaḥ svayam akhila-durjana-rājāvataṃsati sma । tat tu rājādhipatā-garva-grastatayā sambhavad api trastatāyām eva paryavasyati sma । tatra ca- paurīṇāṃ gaṇa-bhāji devaka-sutāṃ nandādikān dūrage । mallān kūṭatayā sa bhoja-nṛpatis tasmān na kaḥ kṣubhyati? ।।
kaṃsājñayāsīd yad vādyam atra malla-kalocitam । tad eva maṅgalaṃ jajñe prasthāne rāma-kṛṣṇayoḥ ।। [] atha tayor nija-tad-anargalatā-vyañjanāya svayam anāgamya prathama-prasthāpita- sthavira-gopa-vargayoḥ kṛta-prātaḥ-kṛti-sargayor yadā raṅga-pura-dvāra-pura-pradeśa-praveśaḥ samajani । tadā tu loka-kolāhalata eva sarvas tat kalayāmāsa । [] tataś ca sadotkaṭaṃ madotkaṭaṃ galatkaṭaṃ nago vā nāgo veti nirṇinīṣatāṃ kṛta-vrīḍaṃ kuvalayāpīḍaṃ niṣpīḍayitum aṃśukam āpīḍaṃ ca dṛḍhīkurvann agraja-sakhi-vraja-kṛtānuvrajanaḥ suretara-mardanaḥ svayam agresaratām avāpa ।
snigdhā nyaṣedhan ye tatra girā svaṃ śatravas tathā । ubhayāṃs tān smitenaiva paśyan dvipam agād dhariḥ ।। syābhīkṣṇaṃ tasya śuṇḍā-rada-pada-valanaṃ tat tato mocanaṃ ca । vidrutya drāk patitvā drava-bharam anu niṣpātanaṃ saṃbhramayya ।।
pratyāsadyāgra-hasta-grahaṇa-racanayā sraṃsanaṃ bhūmi-pṛṣṭhe । draṣṭṝn sindhos taraṅga-pratimam anayad unmajjanaṃ majjanaṃ ca ।। hastinaḥ kathite ghāte hastipāṃ tat-kathā vṛthā । malle kṣuṇṇe tu tat-sthānāṃ yūkānāṃ tat kim ucyatām? ।।
paryaṭan naṭa evāyaṃ siṃha eva sa saṃharan । bhindan bhiduram eveti kariṇā harir aikṣyata ।। bhrātre prādāt kaṃsa-śatrus tad ekam । dviṣṭhaṃ diṣṭaṃ syāt samantād itīva ।।
atra rakta-mada-bindubhiś citaḥ । cchāyayeva yad asau tadābhramat ।। [] tad evaṃ gīr-vāṇā api yad bṛṃhita-vāṇād bhayam ayamānās tata eva kila śaśvad asvapnān nāmnāpy asvapnā jātāḥ । so'yaṃ kuvalayāpīḍaḥ karī dāna-vāri-varīyān api dāna-vāri-kṛta-dānam āptavān iti te punar lekhā vismayena lekhā ivāsan । tatra ca sati kaṃsaṃ prati sahasā na kaścana bhiyā śaśaṃsa । sadyo-vighātita-mahā-gaja-danta-pāṇī ।
tādṛg-ganair viviśatur nṛpateḥ purastāt ।। yatra heyam api yāti geyatām । kaṃsa-saṃsadi tayor arūrucan ।। taṭasthā madhyasthaṃ praṇaya-manasaḥ śarma-vapuṣam ।
yathā bhāvas tadvad yugapad ayam uccair vibhavati ।। jīvat-kaṃse'py atha sadasi yad vanditaṃ loka-lakṣaiḥ । prāṇantaṃ taṃ mṛtam iva surā menire bhoja-rājam ।। [] athāgatau ca gṛhīta-mṛṇāla-nāla-hasta-hastināv iva dhṛta-danti-dantau bṛhad-urasvantau so'yam eva kim iti sāvahela-śaṃsanena kaṃsaṃ vilokya tau ślokya-caritau taṃ pṛṣṭha-deśa-parāmṛṣṭaṃ kurvantau tata ito dṛṣṭi-visṛṣṭiṃ cakratuḥ ।
[] tataś ca parivṛtya śrī-hariḥ punar aho apaśyat tri-divasya vartmārdham evānu-vartamānaḥ so'yaṃ vartate, tasmāt tatra prasthāpanam asya nātidūrāvasthāpanam iti hasitvā sakhibhir akhilaiḥ saha lasitvā ca parasparaṃ paraṃ vṛttaṃ vartayāmāsa । [] atha sva-hata-gaja-rakta-raktatayā pralaya-kāla-kāya-vyakta-nīla-lohitāyamānatā-pātrasya gātrasya vilokana-mātrataḥ prāpta-tejo-dhvaṃsaṃ kaṃsaṃ kav imāv iti śaṃsantaṃ pārśva-vartinaḥ procuḥ,- etav eva tau iti । [] sarve'py ūcuḥ,- kuvalayāpīḍasya dantāv ivāvakalyete gātraṃ ca tad-rakta-raktaṃ bhavet । [] kaṃsaḥ sa-saṃrambha-dambham uvāca,- haṃho! aṃho-valitā dvayam api vāṅ-mātra-pātrāyamāṇam idam asambhavam ।
[] atha punar adattottareṣu bhayottareṣu ca teṣu svayam eva tayoḥ prabhāvas taṃ bodhayāmāsa । yataḥ, kathaṃ dvāre nāgaṃ kalayasi na tatra svaka-vapuḥ? । na tau gṛhnāsīti dhvanitam amukābhyāṃ sva-kalayā? ।। daityaṃ prārdayad arjuna-dvayam api prārdat tad ity ādikam ।
tāṃs tarhy ārdayad adya cārdayati bhoḥ paśyāparān śṛṇvataḥ ।। śabdāyamāne ca citra-vāditra-varge sarveṣāṃ mukhataḥ sarva-sukhada-stutiḥ prastutim avāpeti । [] sa eṣa tat-prabhāva-viśeṣaḥ śaśvad bhāvanām abhibhavan vibhavati sma । yatra kaṃsena yuddhāya pūrvam eva preritā viparīta-vāditāyām api mallāḥ stutāv eva paryavasitāḥ । [] tathā hi- tad evaṃ sthite krūra-dhāmā cāṇūra-nāmā śaśaṃsa; yatra he nanda-sūno! he rāmeti nirādara-pitṛ-nāmnā vinā ca tan nāmnā sambodhana-dvayam anyathā-bodhanāya pravartitam api sarasvatyā tad-vāg-indriyaṃ stuty-artham eva nartitam āsīt । he pitṛ-nāmnā sva-nāmnā ca sucarita-samudācāra-kumāra-dvayatayā samānāvatāra! śrūyatām iti ।
[] śrī-kṛṣṇaḥ sa-smitam uvāca,- kāmam ājñāpyatām । [] cāṇūra uvāca,- bhavator bhāga-dheyaṃ cetasi kiyad ādheyatām āpnotu । [] cāṇūra uvāca,- te'mī mahārāja-caraṇā bhavator anugrahamaya-didṛkṣācaraṇā virājante iti । [] śrī-kṛṣṇa uvāca,- satyam, kiñcid asmat-kṛtyaṃ punar upadiśyatām ।
[] cāṇūra uvāca,- saṅgatam evedaṃ bhavataḥ saṅgīrṇam । tathāpi yuvayor itaḥ śaśvat-parāṅ-mukhatā nāsmān sukhayati । [] śrī-kṛṣṇa uvāca,- vayaṃ vanecarā narā na rāja-gaṇe gaṇeyānāṃ nītim unnītim ānayāmaḥ । samprati tu bhavad-upadeśam evānusarantaḥ sa-deśa-rūpam ācariṣyāmaḥ । [] cāṇūra uvāca,- samprati yuvāṃ prati rāja-varya-caraṇā yad ādiśanti, tat punar ācaryatām । [] śrī-kṛṣṇḥ sa-vinayam ivāha sma,- malla-tallaja! yathā-yatham ādiśyatām ।
[] cāṇūra uvāca,- asmābhiḥ saha bhavantāv atha krīḍā-sukham anubhavantāv iha bhavatām । [] śrī-kṛṣṇa uvāca,- bālānām asmākaṃ krīḍāvalocanaṃ rājñāṃ rocanam eva, kintu yuṣmābhir iti śocanam eva pratipadyate । tasmād bhavatām eva tad idam upahāsa-prakāśanam, na tu tatra-bhavatāṃ rāja-vibhavatām upapadyate । [] cāṇūra uvāca,- rāja-caraṇebhya eva śape । rājñām eveyam ājñā । paugaṇḍaḥ kṣiti-bhṛd-vidhāraṇa-mukha-krīḍā-kula-vyāpṛte ।
danti-prārdanatānta-karma-racanād rājñas tataḥ kautukam ।। [] ayaṃ tu tava jyāyān pralambādyālambha-karmaṇā jyāyān eva । [] śrī-kṛṣṇa uvāca,- vṛthāsmad dveṣād eva pāpāt teṣām anyathāpattir jātā, parvataś ca labdha-makha-parvatayā śataparva-pāṇer garva-kharvaṇārthaṃ svayam eva tathā jātaḥ । svayaṃ tu vayaṃ yathāvad eva sarvathā vartāmahe । dhanur api purātanatayā purā ghuṇākīrṇam iva jīrṇaṃ vahadbhir dūrād vikīrṇatayā svayam eva dīrṇaṃ sat sparśa-mātrāt viśīrṇaṃ jātam । kuvalayāpīḍaś ca pīḍayituṃ dravann apadravantaṃ mām anāsadya sadyaḥ pṛthivyantar dantāv avagāḍhāv ācaraṃs tāv ākraṣṭuṃ na śaśāka, paraṃ tu praghaṭyamānatayā truṭy-antāv eva ghaṭayan sva-prāṇān api vighaṭayāmāseti । tatra tatra śīghratāghrātālokena lokena punar aham eva tatra kāraṇatayā ghaṭayāmāse । tathā hastipā api tad adhastād dhastim āpannā eva vipannā iti mānyathā manyathāḥ ।
[] cāṇūra uvāca,- bhavatānucitam eva saṅkucita-cittībhavatā tad idam apalapyate । rāja-mahāśayās tu tatra tatra na jātānuśayāḥ, pratyuta cirāya nijāntika-sthāpitānāṃ garvitānāṃ garva-damanārtham eva tatra prasthāpitānāṃ teṣāṃ vṛthā-kṛta-pālana-viśeṣānāṃ parīvartād bhavantāv eva kevalāv ātma-balāya kalpayitum icchanti । [] śrī-kṛṣṇa uvāca,- tad atīvāsmākaṃ vismāyakaṃ bhāgyam । kintv ātmanātmanaḥ stutyā prastutyā lajjāmahe । yad etaṃ śrī-mahārājam indra-padam api prāpayituṃ sevāṃ kariṣyāmaḥ । tathāpi malla-vidyāyāṃ na vayaṃ kṛta-vidyā iti saṅkucati cittam । [] cāṇūra uvāca,- etad apy apalapitaṃ vṛthā mā kṛthāḥ । yac chrutaṃ viśrutam idam । gopāḥ khalu go-pālanaṃ kurvantaḥ sadāsmākaṃ vidyām abhyasyantīti । tasmād akapaṭatayāsmābhir yuṣmābhir api rājñām ājñā pālanīyā, na tu cālanīyā । [] śrī-kṛṣṇa uvāca,- tathāpi vanyānām asmākaṃ na dhanyā tad vidyā vidyata iti sadyas tāvad yuṣmac chiṣṭim ācarantaḥ svayaṃ rājñaḥ saṃjñapanāya ca sampatsyāmahe ।
[] atha tad etat paryantaṃ udantaṃ santanya danti-danta-dvayaṃ kaṃsa-puratas tad-vakṣasīva maṅkṣu śaṅkuvan nikhanya muṣṭikena muṣṭi-prahāra-hata-pralambaś cāṇūreṇa cānūru-vihagānuja-vāhanaḥ sasañja । labdha-bala-praśastinā mahā-hastinābhinavatayā dīvyad-divya-siṃha iva । tatra ca- jānūjānu kaṭākaṭi prathanayā krodhaḥ samudbuddhavān । yuddhaṃ tad dhari-mallayor bahu-vidhaṃ buddhaṃ kiyat kalpatām ।। kiṃ tu cāṇūrakaṃ kṛṣṇaḥ kāmapālaś ca muṣṭikam ।
hasta-rodhaṃ dadhat kaṃse śvāsa-rodhaṃ vinirmame ।। sāṅgaṃ svāṅgam akarṣi yarhi hariṇā vinyāsi tad yarhi ca । dūrād apy asakṛt pari-pratinidhir ghātādikānāṃ vidhiḥ ।। satyaṃ prāharatāṃ mallāv api mādhava-rāmayoḥ ।
javād bṛṃhayamānau tau na tu tal lakṣyatāṃ gatau ।। [] tad evaṃ sthite tat-prabhāvam ananubhavatām anubhavatām api kaṃsaṃ praty eva doṣa-śaṃsanam āsīt । tatra pūrveṣu mallānām api yathā- tatra cādau teṣāṃ bhāvaneyam,- kiṃ tu śreṣṭhāṃ malla-vidyāṃ na vittaḥ । tad-vidyānāṃ pāragān vā niyuṅkte ? ।।
śāstra-jñānām ādi-vijñāna-vijñau । etad yuddhe bhīruko'pi nyayuṅkta ।। imau bālau tasmād iha yad anumantṝn dhig adhipān । satāṃ dviṣṭe dṛṣṭiṃ sakutukam ivāmī vitanumaḥ ।।
py abhūd utpāto'yaṃ praṇayi-janatā-rākṣasa-nibhaḥ । sukhaṃ yāsāṃ strīṇāṃ vahati vara-puṇyāḥ param amūḥ ।। samarthā vaktuṃ na vraja-vara-dṛśas tāḥ kati numaḥ । tadīyān śaśvat tad dhṛdi ca viharanti pratipadam ।।
lāvaṇya-sāram asamaṃ svata eva siddham । dṛgbhiḥ sadā nava-navābham amūḥ pibanti ।। paśyāsmākaṃ tam anugatavac cittam etad vihāya । karṣaty arvāg api tad anugaḥ suṣṭhu saṅkarṣaṇākhyaḥ ।।
lāsād gharma-jalaṃ dadhad vilasati svāṃ saumyatām atyajan । tac cāsya prakṛtir yad eṣa sa hareḥ sākṣāt pratāpānalaḥ ।। sarve sādhu-janāś ca mādṛśa-girā dīptāntara-jvālayā । tasmād asya vināśa eva ciratā-bhānaṃ vinā setsyati ।।
nyāsthan mallān yaḥ purastān murāreḥ । siṃhasyāgre nyasyati grāma-siṃhān ।। yaḥ śakra-garvam api kharvayati sma sarvam । taṃ bhoja-rāḍ abhibhavan kila bāḍham īṣṭe ।।
kva kṛṣṇaḥ sva-prakāśātmā malla-saṅghaḥ kva tāmasaḥ । yuddhaṃ paśyānayoś citraṃ tejas timirayor iva ।। saṅgharṣe'pi mithaḥ spṛṣṭir nekṣyate kṛṣṇa-mallayoḥ । ādyasya śakti-vaiśiṣṭyāt tejas timirayor iva ।।
daityārāter na yad udayate kaścid auddhatya-leśaḥ । bhedaṃ bhedaṃ dviṣi nikhilakaṃ marma cūrṇaṃ cakāra ।। caṇḍāṃśus timire tathā mura-ripor nāmāpi sarvāṃhasi । sāra-sphāra-kadaṅga-saṅgha-balite malle puraḥ prekṣyatām ।।
atra kṛṣṇasya saṃgrāme dṛśyatāṃ paramādbhutam । cāṇūraḥ pīḍyate tena bukkā kaṃsasya bhidyate ।। mūḍhas tathāpy asau vajra-muṣṭibhyāṃ harim ārdayat । sa tābhyāṃ hṛdi lagnābhyāṃ san-madāt pulakaṃ dadhe ।।
abibhraman nabhasi ca yaṃ nibhālayan । apothayad bhuvi nṛpateḥ prapaśyataḥ ।। muṣṭikenāstayā muṣṭyā tuṣtiṃ labdhavataḥ sa ca । balasya tala-ghātaṃ yan prāṇa-ghātam apadyata ।।
ugrampaśyatayākṣi-yugmam asakṛt kṣiptī-kṛtaṃ kṣobhayan । drāṅ mallaḥ sa sa lokam anyam agamad viśvatra citraṃ diśi ।। pravīṇāṃ tāv avajñā-valitam akiratāṃ kṣauṇi-pṛṣṭhe yadā tu । sadyo vāmāṅghri-hasta-praharaṇa-dalitī-kṛtya nṛtyaṃ vyadhattām ।।
[] athāpareṣāṃ mallānāṃ samudāyena samaṃ samam api samudāyaṃ kartuṃ samudāyam eva menāte । [] te tu,- hateṣu teṣu malleṣu śṛgālīm āgatāḥ pare । paśyato hāsayāmasuḥ kṛṣṇa-rāma-pradhānakān ।। tadvat prasthāpya nāgaṃ nṛpa tava racitās tat-kṛte cādya mallāḥ ।
krīḍā kāryeti kaṃsaṃ sadasi kila diśaṃs tatra cikrīḍa kṛṣṇaḥ ।। bhrātror vikrīḍitor mitrair madhye madhye parājayaḥ । tān hatvā paśya kaṃsasya svāntaṃ saṃkrāntavān muhuḥ ।। sumanobhiḥ kṛtamānau ghaṭikām ekām akhilān ekāyanān nirmamatuḥ ।
[] tad asahamānaḥ sahamānaḥ kaṃsas tu draviṇa-balayor eka-paryāyatayevābhedam ālaksya gopa-draviṇa-haraṇādi-lakṣaṇa-vaksyamāṇa-nija-vacaḥ-pracāraṇa-lakṣyataḥ savya-hastasya dvi-tra-vāram astatayā sva-vāditraṃ niṣiṣedha । [] tatra ca niṣiddhe siddheśvara-vāditre tu śuddhatayā siddhe tadīddhe hitatayā sahitaṃ sakhi-varga-sahitatayā ca valgu yad avalgad yac ca vraja-devaṃ vasudevam ugrasenam apy uddiśya tasya tat tad ugraṃ vacanam aśṛṇot tad dvayam api sva-cchidra-bādhāya lakṣyaṃ vidhāya sahasā sahasānanatayā paryak plavamānaḥ svairī kaṃsa-vairī । tasmād akasmāt kaṃsa-mañcopary eva paryaikṣata । [] yatra kaṃsena saha tena suduḥsahaṃ śrī-harer vigraha-teja eva vigraha-karam āsīt । atha samupāgata-dhvaṃsaḥ kaṃsaś ca svaṃ parājayamānāt tasmāt parājayamāna-manā dhairyaṃ hitvā khaḍga-carmaṇī gṛhītvā yad vicacāra, tenāpi durdharṣaḥ sa-harṣa-gatiḥ sa eṣa vraja-kula-gatis tat-keśa-grāhitā-nirvāhitāṃ katham avāpa, tat khalv asāv api boddhuṃ śaśāda-vaśatāpannaḥ śaśavan na śaśāka । vajro giriṃ vikira-rāṭ kaṭukād raveyam ।
krīḍāṃ karoti paritaḥ pṛthum añcam añcan ।। [] tad evaṃ loke kṛta-śloke hariṇā gṛhīta-keśaḥ sa bhojeśaḥ prāṇānām ardhaṃ pūrvaṃ mumoca, nijāghrātatayā mañcād avāñcaṃs tv ardham iti harir api tac chīghratāṃ boddhuṃ yoddhu-manastā-vaśān na śaśāka । prāṇāś ca tan muṣṭi-gatā babhūvuḥ । tat pūtanā-stanya-vikarṣaṇaṃ ca ।।
bhramat-sarva-keśaḥ skhalan-mūrdha-veśaḥ । anenādhirūḍhaḥ papātātimūḍhaḥ ।। kaṃso'yaṃ tena mṛtyuṃ gata iti nikhilair bhīrubhir nābhyabhāṣi । sāvajñaṃ taṃ visaṃjñaṃ sadasi tata itaḥ kṣmāṃ ca karṣaṃś cakarṣa ।।
prasūna-ghana-vṛṣṭi-yuk-stuti-divas pṛthivy-āspadaiḥ । ciraṃ nija-ganārcitaḥ sthagita-buddhir āsīd asau ।। dyovādyottama-gandha-sandha-kusumāsārārcir-abhyarcitaḥ । nanda-syanda-bhareṇa bhāvitatayā hārī harir bhāvyatām ।।
yadā kaṅkādayo bhrātur nirveśāyātra saṃyayuḥ । sāhāyyāya tadā rāmaḥ parigheṇārdati sma tān ।। [] atha hari-vaṃśādi-miśrībhūta-śrī-bhāgavata-mata-prabhūtatayā kathāṃ prathayiṣyāmaḥ । [] yathā- tad evaṃ śrīmān govindaḥ svayaṃ nanditvā śrīman-nandarājena sākaṃ vindamānaṃ śrīmad-ānakadundubhiṃ vanditvā taṃ mocayitvā sarvān api rocayitvā śrī-devakīm apy anusandhāya tathā sandhāya gṛhāya bṛhan-mahilābhiḥ saha samvidhāya yathā-sandham anyān api labdha-sambandhān dhṛtānandān vidhāya kaṃsena kṛta-bandhanasya hṛta-dhanasya taj-janakasya mocanārtham api janān abhidhāya mataṅgaja-vrajenāpi kraṣṭuṃ suṣṭhu-duṣkaraṃ kaṃsa-kalevaram īṣat-karatayā vāma-kareṇa kaca-nikare vikṛṣya tad-vartma-parikhāṃ pari parihṛṣyal loka-sārthāvṛta-pitṛ-dvayānugantṛkatayā viśrānti-tīrtham anu viśrāntim avāpa । [] tad anu saṅkarṣaṇādayaś ca kaṅka-mukhān saṅkarṣantaḥ sarveṣāṃ harṣaṃ varṣantaḥ kṛta-karṣa-prāṇānām amitrāṇāṃ parṣadaṃ cakruḥ ।
[] paraspara-pradhane nidhanaṃ gatān bhuvar-lokāt patitān kravyādān lokān iva yān sabhyāḥ paśyanti sma । tad evaṃ sthite sādhūnāṃ manasi ca susthite । goṣṭhaṃ kaṃsa-vināśa-śaṃsana-kṛte prāgād ayaṃ tad yadā । āptāḥ kintu janāś ca kecid iha ye tad yaugapadyaṃ yayuḥ ।। kurvāṇā rodanaṃ vijahus tathā tan mātaraś ca kātaratām avāpuḥ । tatra ca-
cihnāni dayita-ghnāni nihnuvānāḥ purābhavan । kaṃsa-striyaḥ śugārtyā tad vyaktyāmārjan hriyaṃ hareḥ ।। tan niśamya ca niśāmya cājitaḥ । tāḥ sa-sāntvam abhito'py asāntvayat ।।
sāntvayann apy amūḥ kṛṣṇo na vipade sva-sāntvanam । iti tatra niyujyānyān ninyus taṃ yadavaḥ puram ।। [] yatra ca puryantar-upaplavaṃ vyājam ācaritavantaḥ । yadā cākrūraṃ sva-gṛhāya ninīṣantaṃ niṣidhyan nīti-vidhy-agraṇir nijāvaraja-gṛham eva vraja-rājaḥ sāgrajaṃ taṃ nināya, upaveśayāmāsa ca; yathā- pārśva-dvandve śauri-nandāvabhūtām ।
te saṅgataṃ suṣṭhu sammardam āpuḥ ।। dvayaṃ tan-melanāyāsīd aśeṣāṇāṃ tad-agrataḥ । jyāyasāṃ gopa-bhū-bhartā gāndineyaḥ kanīyasām ।। mūrdhānam avāgraṃ vidhāya tasthau ।
[] taṃ punar avadhāya śrīman-nanda-sahitānakadundubhir uttasthau । utthitayoś ca tayo rāma-rāmānujāv api tādṛg-avasthau babhūvatur anubabhūvatuś ca so'yam iti । anubhūya ca vidūya bhūya-sādareṇa sambhūya dareṇa dhūyamānam amūm ugrasena-nāmānaṃ praṇāma-puraḥsaratayā purata eva niveśanayā puraś cakratuḥ । svajanaḥ sujane'bhidhātum arhen na । balavaty etaṃ pralāpayati ।। [] śrī-kṛṣṇa uvāca,- kāmam ādiśyatām ।
sa evādhipatir bhūmyāṃ yas tāmasa-vināśanaḥ । vidhvasta-śārvarād bhānor anyaḥ kaḥ syād aharpatiḥ ? ।। vṛddho yaḥ sa tu vṛddhānām eva vartmānuvartatām । akula-kāla-javagaḥ kaḥ kuryāt pratikūlatām ? ।।
[] tasmād idaṃ chatrādikaṃ svena satrā kriyatām iti । [] śrī-kṛṣṇa uvāca,- rājaṃs tava tanūjasya mad-vihita-vināśanatā sarvair eva niśāmitā । katham iva tām anyathayāni ? kintu mama tan nāśanatāyām upalakṣaṇatā paraṃ lakṣyate; yasmād bhavad-vidha-viṣayakāparādha-maya-kāla eva tatra paraṃ kāraṇam । mayā tu labdha-buddhi-balatayā sva-vaśāyām api daśāyāṃ jñātam api tad vairam avajñātam । bālya-daśāyāṃ tat kila na jñātam eva, tathāpi tena pūtanādi-yūthaṃ kramaśaḥ prasthāpitam, tādṛśa-kālenaiva ca saṃsthāpitam । tathā hi- vatsākhyo nigiran bako mayaja-nirvicchedayan mitrakaiḥ । ghnantu kṣmā-turago gilan svayam anaśyad dūṣaṇaṃ kiṃ mama? ।।
mām ānāyya nighātayan kuvalayāpīḍena mallaiḥ punaḥ । prāyaścitta-kṛtā dhṛtaḥ kaca-taṭe tasmād akasmān mṛtaḥ ।। eva jātam, na tu mad-īhāspadī-kṛtam । tathā ca sati katham iva rājyaṃ prājyatayā mahyaṃ rocatām? viṣayī-bhaviṣyati । yathā-
ahaṃ sa eva go-madhye gopaiḥ saha vanecaraḥ । prītimān vicariṣyāmi kāmacārī yathā gajaḥ ।। etāvac chataśopy evaṃ satyenaiva bravīmi te । na me kāryaṃ nṛpatvena vijñāpyaṃ kriyatām idam ।
bhavān mānyostu rājā me yadūnām agrajaḥ prabhuḥ [HV ] iti ।। salila-kalila-vilocanāḥ kṣaṇa-katipayaṃ tad-avastham eva tasthuḥ । śrīmad-ānakadundubhy-ādayaḥ katipaye bibhyati sma । śrīman-nandādayas tu nandanti smeti sthite taṃ svataḥ parataś ca bhītam ālocayan punaḥ śrī-kṛṣṇaḥ prāha sma,- virāṭ-kulam idaṃ samprati virāḍ-jātam । tato yadi bhavān patitām imām urvīm urvī-patitām urīkurvīta, tadā dina-katipayaṃ vayam api sāhāyakam āhariṣyāmaḥ । na cet sadya eva gokulaṃ prapadya tad-anavadya-sukham abhimukham ānayiṣyāmaḥ iti । eva puṣṇantaṃ śrī-gokula-prema-tṛṣṇaḥ so'yaṃ śrī-kṛṣṇaḥ svayam eva sa-nirbandhaṃ mukuṭa-bandha-bandhuraṃ karoti sma । rājaṃs tasya vīra-gatiṃ gatasya satkāra-kāraṇaṃ bhavat-puraḥ-sarāḥ sarve'pi vayam anusarāmaḥ । śrīmat-pitarau tu labdha-śrama-visarau nija-nijāvāsam evāsīdatām iti । śrīdāmādīn prati ca jagāda- āvāṃ tāvat krūra-karmaṇi pratiruddhāv iti bhavanta eva
śrīmat-pitṛ-caraṇānugatim anubhavantaḥ śakaṭāvaroha evaṃ rātriṃ kṣipantu । eva saha-rāmaḥ samājagāma । pitarau namaś cakāra । kintu sva-prabhāvānubhavāl labdha-pitṛ-bhāvābhibhavāv ata evāsambhavantau tatra-bhavantau tāv anubhūya dūyamāna iva tathā niveśayāmāsa ।
valitaṃ tāv āliṅgantāv aliṅgavad bahu-samayam āsāte sma । yataḥ, nayati manasi bhaktas tīvra-bhāvaṃ prabhāvam । sphuṭa-madhurima-bhājaṃ śrī-vrajaṃ suṣṭhu nauti ।। sānugrahaṃ gṛhād ājuhāva । tataś ca-
ko'haṃ kutra kadā ka eta iti sa preyān sa ca śrī-prabhuḥ । ko gacchen nija-tattvam etad anayoḥ premā paraṃ vetti hi? ।। amuñca na muñcan nāsīt । añcitvā ca śītalita-viraha-maya-sva-hṛdaya-vāpyākārayā nija-bāṣpa-dhārayā muhur api tan mukha-nirīkṣaṇa-pūrvaka-tad-āliṅgana-parvaṇi tam antaraṅgatayābhiṣiñcann ivālokyata । rājyaṃ nyāyyam iti pratyāyya siṃhāsanaṃ svīkārya punaḥ śrī-śūra-janikāyyam āgatavān ।
yasyekṣyate viṣṇūpadeśitā ca । kāmyā kathaṃ kaṃsaka-rājya-lakṣmīḥ? ।। manoratham āruhya sa punar ānakadundubhir vraja-mahī-patiṃ prati milanāya viśaṅkaṭaṃ tadīya-śakaṭa-vrajam ājagāma । āgamya ca gāḍhāliṅganatayā saṅgamya ramya-svajana-saṃvalitena tena tena saha parasparaṃ labdha-dhvaṃsa-kaṃsa-kṛta-caropadrava-vārtāṃ vartayāmāsa । vartayitvā ca punaḥ prārthayāmāsa,- yāvat sthitis tāvad asmad-gṛha eva sva-gṛha iva sarvaiḥ saha bhoktavyam iti । [] tataś ca pratidinam evaṃ nirvartamāne mahā-parvaṇi sa-rāmaḥ śrī-rāmānujaḥ palāyita-yādava-caya-samācayana-maya-nava-rājya-prājya-sthāpana-karma-samaye rāja-sabhāyāṃ śrī-vasudevasya sabhāyāṃ vā virājate sma । antarāntarā ca śakaṭāvaroham āsādya śrīdāmādya-nija-mitraiḥ saha vicitraṃ krīḍati sma iti ।
kaṃsaṃ nihatavān yaḥ prāk so'yaṃ kroḍa-gatas tava । dvīpāt pratyāgataṃ vittam ivaitaṃ paśya gopate ।। jaya kṛta-mathurā-praveśa-bhāvuka । māthura-janatā-subhagam bhāvuka ।। nānā-vilasita-nandita-nāgara । nagara-vadhū-jana-mohana-nāgara ।
sa-vrajaka-kaṃsaka-vasanā-dāyaka । kṛta-ruci-vāyini nija-ruci-dāyaka ।। bhakta-gaṇe dhṛta-karuṇā-pūraka । mālākāra-manoratha-pūraka ।। tanu-tata-kubjā-candana-citraka । kubjā-vakrima-hṛti-kṛta-citraka ।। kaṃsa-makha-sthita-dhanur-anuyojaka । nagara-janānāṃ sukha-śata-yojaka ।।
kaṃsa-dhanur makha-dhanur anubhaṅgada । tad-asahanoddhata-yoddhṛṣu bhaṅgada ।। hastipam anu nija-vartma-sa-mardaka । tasmin dhṛta-ruṣi hasti-vimardaka ।। bhrātrā saha kari-danta-vibhūṣaṇa । raṅgaṃ praviśan bhoja-vibhūṣaṇa ।। gaja-raktādibhir aṅgaṃ paricita । bahu-vidha-bhāvair vividhaṃ paricita ।।
jagati samantād apratimallaka । kaṃsāgre hata-tat-prati-mallaka ।। sadasi samaste nāsti samohana । malla-naṭana-kṛta-viśva-vimohana ।। kaṃsaja-guru-nindana-kampākula । dṛṣṭi-vikīrṇa-dyuti-śampākula ।। pluti-līlā-kṛta-mañca-kṣobhaka । krīḍā-vikrama-kaṃsa-kṣobhaka ।।
sahasā mañcāt kaṃsa-nipātaka । tena dhvasta-tri-jagat-pātaka ।। akhila-janānāṃ duḥkha-vimokṣada । kaṃsasyāpi ca sahasā mokṣada ।। mocita-vasudevādika-bandhaka । sādhu-sukhaṃ prati dhṛta-nirbandhaka ।। viśrāntiṃ prati kaṃsākarṣaka । vyañjita-nija-bala-balayotkarṣaka ।।
kaṃsa-pitari-jita-rājya-nidhāyaka । nija-yaśasākhila-śarma-vidhāyaka । vrajataḥ poṣyākhila-nistāraka । punar api ca vraja-sukha-vistāraka ।। jaya jaya jaya jaya jaya jaya jaya jaya । jaya jaya jaya jaya jaya jaya jaya jaya ।। śrī-kṛṣṇa-lābha-santata-santoṣāḥ sarve yathāsvaṃ tad-ānukūlya-sukham arjayāmāsuḥ ।
uvāca,- tad etat pramada-vṛtte sthite pratilavam api gokulaṃ prasthite ca tat-pradeśataḥ sandeśaḥ śrīmat-keśava-sadeśam āgataḥ, tatrānyeṣāṃ prātaḥ-prastotavyaḥ । samprati tu kaṃsa-pitari rājyārpaṇasya śravaṇataḥ kiñcid avāñcita-bhayamaya-cira-viraha-klamānāṃ dayita mitho yāḥ sa-patnīś ca । prāṇāt katham ahaha tā virañjayati? ।। sadanaṃ vipinaṃ babhūva gopīnām ।
mṛti-jīvanayor viparyayo na syāt? ।। prabhṛti ca vastu-pratāpanaṃ bhavati । vahniḥ kiṃ bata na śītatām ayitā? ।। kleśaṃ sa hared bhavann eva ।
tvat-sṛṣṭā tatra vighnam ātanute ।। yaḥ khalu paryāpitaḥ kālaḥ । lavaśaḥ kalpāya kalpate'smākam ।। iti । na hi naḥ kṛcchrāya tādṛśe śrayati ।
yadi valanaṃ tatra nāpi kurvīta ।। labdhavyaṃ śuka tan-mayā ca madhuraṃ nāmnā rutaṃ tanyatām । vṛndāraṇya-nivāsinī madhupura-kṣmā-nātha totudyate ।। evaṃ priya-sakhī-lekhaṃ vācakasya bakī-ripoḥ ।
lumpat-kalpas tadā bāṣpaḥ sthairya-kalpam acīk pat ।। siñcati paśyāmbuda-śyāmaḥ ।। mandiratayā vandināv amū tena saha yathā-svam āvāsaṃ vindataḥ sma, śrī-rādhā-govindau ca kandarpa-mandiram iti । ।।
[] atha śrī-govinda-kṛtam ahasi vrajendra-sadasi prātaḥ-kathā prathām āpa । yatra madhukaṇṭha uvāca,- tathā tasmin gopāḥ prati-muhur upāyātividhurāḥ । vanasthaṃ yad vā tan-nikhilam iha śiryad vilapati ।। ।। [] atha kutaścin manaḥ-stha-saṃkocataḥ samprati prati-gamanād viramya bhāvi-līlā-sūcana-devarṣi-vacana-smaraṇāt tad-eva ca niyamya sahamānatāṃ vahann api tad-evaṃ niśamya samyag-utsukatayā gamyam eveti manaḥ punaḥ saṅgamya so'ayaṃ vraja-prāṇa-vrajaḥ svāgrajaṃ raho nirvyājaṃ vyājahāra,- æārya ! tatra-bhavatātra sāhāyyaṃ dhāryatām । ahaṃ punar vrajam eva vrajāni' iti ।
[] sa punaḥ sāsram uvāca,- bhrātar bhavantaṃ vinā mama sarvaṃ vināśam āyātīti na mayā kim api syāt । [] sa uvāca,- yadūnugrasenānugatān vidhāya drutam ubhābhyām evāvābhyāṃ gokulaṃ gantavyam । tad idaṃ mayāpi bhavyaṃ nivedayaitavyam āsit, diṣṭyā svayam eva diṣṭyā tad uṭṭaṅkitam । [] atha śrī-kṛṣṇas tena sākaṃ śrī-vasudeva-vinā-kṛta-yadu-kula-virājamāna-yadu-rāja-sahāyāṃ gatvā kṣaṇād avasaraṃ ca matvā tad idaṃ nivedana-mudrayā vedayāmāsa,- æmama kiñcid vijñaptir asti' iti । [] sarve sa-sambhramam ūcuḥ,- kāmam ājñāpyatām ।
[] śrī-kṛṣṇa uvāca,-æsamprati bhavantaḥ sarve sva-bhavanam eva samāgatavantaḥ, rāja-mahāśayāś ca nija-rājāsanam evāsanaṃ vidhāya yathā-pūrvaṃ bhavatāṃ parva vitanitatāraḥ । mayā pūrvam apīdaṃ nivedanaṃcakre, yan-mahyaṃ rājyaṃ na rocate, kiṃ tu mama vṛndāvanam eva sukha-vṛndāya kalpate' iti । [] tad evam avadhāya mukhāvalokanaṃ vyatividhāya satsu sabhāsatsu vikadru-nāmā yadu-bṛddhaḥ samṛddha-kṣobham ācacakṣe,- pūrvam asmākam ekaḥ kaṃsaka eva dhvaṃsaka āsīt । tad-balād anye punar asmābhir na gaṇyeṣu kṛtāḥ, bhavatā pramāpite tu tasmin pracura-pramāṇas tad-vidhā jātāḥ, yato jarāsandhādayas tat-sambandhāhita-nirbandhāḥ koṭayaḥ prasārita-śastra-koṭayaḥ santi । tasmād bhavan-mātrāśraya-praṇayanīya-prāṇa-trāṇa-yātrā yadavaḥ svayaṃ yathāvad avasthāpyantāṃ saṃsthāpyantāṃ vā । [] kiṃ ca æasyās tvām aṣṭamo garbhaḥ' [bhā ] iti gīr-vāṇa-vāṇī-sandarbha-sākṣitayā bhavān asmākam eva satyam apatyam, na tu go-paty-adhipānām ity asmat-pratyavasthāpanam eva bhavatā pratyham ācaraṇīyam । teṣām apakāra-kārakaś ca kaścana samprati bhātīti yathā-bhavyaṃ syāt tathā vyavahartavyam iti kim adhikaṃ marma-vyañjanayā sādhūnāṃ śatrujitsu parama-dharmavitsu । [] atha tad etad anatikramyaṃ niśamya samyag vācaṃ saṃyamya durmanā iva tasmād apagamya śrī-vasudeva-devakībhyāṃ dharmyaṃ harmyam āgamya śrī-rāmeṇa samam eva tāv anu nivedayāmāsa,- śrī-mat-pitarāv-ājñā-vitarāyāvadhānam atrādhattām ।
[] śrī-kṛṣṇa uvāca,- yad vrajalokaṃ vilokaṃ vilokam āyacchāvaḥ । [] atha tad-etad avadhārya tau tūṣñīkām evāpuṣñītām । tau hi pūrvam ugrasena-mukuṭa-bandham anu tad-vacana-pravandham ākarṇya vaivarṇyam evāsannau staḥ । yaḥ khalv avyabhicāritayā vaiśampāyanādibhir api hari-vaṃṣādiṣu pracārita evāsti; yathā darśitam,- æahaṃ sa eva go-madhyaḥ' ityādi । jānāte sma ca tāv asya manovṛttaṃ yad vraja-gamane labdha-saṅgamane sarvam asau vismaratīti । [] tataś cirād evam ucatuḥ,- ætataḥ parihṛtāv eva cira-labdha-śvāsa-rūpābhyāṃ yuvābhyām āvām' iti tatrākrūrasya jananyā ca vicārataḥ krūram idaṃ proktam,- æyady atra vraja-janānāṃ gamanāgamanam asti, tarhi vraja evāyam astīti gamanaṃ vāsya kathaṃ nirodha-viṣayīkriyate ?' iti । [] atha sarve tasyā mukhaṃ paśyantaś ciraṃ vimṛśya tasthuḥ ।
[] tad-evaṃ sati punar vivikta-mitābhyāṃ rāmājitābhyām akṣīṇam aṣaḍa-kṣīṇam idaṃ nirṇiktaṃ viviktam,- tad idam āvābhyāṃ saralatayā param anayor guru-caraṇayor niveditam । tat punar amūbhāṃ svāniṣṭaṃ vitarkya pratyādiṣṭaṃ gurvājñālaṃghananṃ tu na maṅgalāya kalpeta । yad-ājñā-pālanāya parama-maryādaḥ sa khalu raghu-varyaḥ prājyaṃ rājyam api parityajya nava-bhāryayā saha rākṣasa-caryābhīṣaṇam api vanaṃ bāḍham avagāḍhaṃ cakāra । tad-ājñā-laṃghanasya parāmṛśyate ca phalam- jarāsandhādayas tv asmat-sambandhena kṛtānusandhe vraje'py utpātaṃ pātayiṣyantīti prastutam astu tāvad aprastutam anyad anyad api, tasmāc śrī-vrajeśa-caraṇa-samādhānam eva sāmprataṃ sāmpratam iti । [] tad-evaṃ mantraṃ vidhāya śrī-vrajeśituranasāṃ samūha sannidhāya tābhyāṃ tasya parisaraḥ samājagme । samāgamya ca praṇamya samyagāsanam āsthitayos tayo rāma eva tasmin sadasi yad vṛttaṃ tat pravṛttaṃ cakre । [] tatra svayaṃ kṛṣṇas tu pitṛ-pitṛvyādīn api sa-vinayaṃ paśyan kiñcid vihasann iva tasya śeṣam āha sma,- hanta! kādācitkīm ākāśa-vāṇīṃ pramāṇīkṛtya mayi nija-devakī-putratām api te sūcayanti, tad-antargataṃ sva-mataṃ kāraṇaṃ tu nāvatārayanti iti । [] athaitāvat kathitavati madhukaṇṭhe snigdhakaṇṭhaś cintayati sma,- vastutaḥ khalv ayam anugatācintya-śaktitayā śrī-devakyāṃ catur-bhuja-rūpena śrĪ-yośodāyāṃ tu dvi-bhuja-rūpena sphurati sma æphalena phala-kāraṇam anumīyate' iti nyāyena । yadā tu kaṃsa-bhayāc-catur-bhuja-rūpācchādanāya devakīcchājāyata, tadā tu śrī-yośodāyāṃ sphuritaṃ dvi-bhuja-rūpam eva catur-bhuja-rūpam antarbhūtaṃ vidhāya tatrāvirbhūveti pūrva-campūm anu śrī-bhāgavatānugata-yuktibhir uktibhiḥ sthāpitam । tat tu na pūrvam ubhayatrāpi jñātam āsīt iti ।
[] atha spaṣṭaṃ sa-smitam ācaṣṭa,- kathaṃ te svayam api kāraṇam avatārayeyuḥ ? avatārite tu tasmin vasudevenāpahṛtāpatyasya go-paty adipasya nyāyaḥ satyaḥ syād iti । bhavatu, vraja-patinā tatra kiṃ pratipannam ? ækiṃ mayā hatayā manda jātaḥ khalu tavānta-kṛt । yatra kva vā pūrva-śatrur mā hiṃsīḥ kṛpanān bṛthā ।।'[bhā] iti devī-vāṇyā vyavicāritā । avyalīkatā-paryavasita-bhāṣiṇānakadundhubhinā ca māṃ prati nirdvandvam ittham evoktam,
ædiṣṭyā bhrātaḥ pra-vayasa idānīm aprajasya te । prajāīśāyā nivṛttasya prajā yat samapadyata ।।' [bhā ] iti । tasmān nūnaṃ æprāg ayaṃ vasudevasyakvacij jātas tavātmajaḥ' [bhā ] iti māṃ prati vyañjita-tattva-vargasya gargasya khalv idaṃ prapañcanam evāntaḥ kāraṇam udañcati । [] bhavatu, pitroḥ punar idaṃ sukha-samvidam eva tanute, yan nija-putraṃ prati dhanyāḥ putra-bhāvanām ācarantīti ।
[] viśeṣataś cānakadundhubhinā mama taj-janyā ca bhavaj-jananyā na dvaitam astīti tais tad bhadram evocyate । kiṃ tu, yātra syād asurād bhītiḥ sā tatra viraha-jvarāt । bhāvad vayaṃ bhavaty evety ākulaṃ suta manmanaḥ ।। [] bhavatu, tathāpy eṣām eva sāhāyyaṃ kāryam, yataḥ sarvajñānāṃ matam avadhārya kāryam etad vicārya khalu mayā kaṃsa-badhāya tavāgamanaṃ na visraṃsitam । śrūyate hi - pūrvaṃ muni-hitāya daśarathenābhnava-tanayasya rākṣasa-kṣayāya prasthāpanam; yaḥ khalv anyadā tad vana-gamana-kṣaṇa eva kṣīṇa-prāṇatām avāpa iti kṣaṇaṃ rodanaṃ viṣṭabhya tam etaṃ bāhubhyām avaṣṭabhy ca tad etan mukham īkṣāmāsa ।
[] tataḥ sa caiṣa tam enaṃ sacamānaḥ sa-gadgadaṃ jagāda,- tāta ! duṣṭā naṣṭā eva bhaviṣyantīti na tatra sandihyatām । tathaiva hi daiva-phalaṃ mama tāta-caraṇeṣu vargaśa eva gargaḥ prati-ñātavān asti । kadācin mayi caikānte vanānte devarṣi-varya iti । tathā mama ca vāsas tāta-mahāśayānām upāsanamaya eva sampatsyate, tac ca gopānām upa-samājam eva, na tu yādavānām eva davīyaḥ । te khalv asmākaṃ jñātayaḥ, ete tu suhṛda iti jñātibhiḥ suhṛdāṃ khalv etādṛśa eva bhedaḥ । suhṛtsu tad-dhitāya kadācid vāsaḥ sadā tu jñātiṣu tad-āloka-sukhāya bhavati iti । [] evam uktavati rāmānuje rāma-nāmāpi svaṃ tat-sadṛśam eva parāmṛśann āha sma,- pitur yuvābhyāṃ snigdhābhyāṃ poṣitau jvālitau bhṛśam āvām iti kiṃ vaktavyam; yataḥ pitror ātmano'py abhyadhikā prītir ātmajeṣu bhavati iti । sa pitā sā ca jananī yau puṣñītāṃ sva-putravat । śiśūn bandhubhir utsṛṣṭān akalpaiḥ poṣa-rakṣaṇe ।। [bhā ] iti ।
[] tasmāc-chrī-mad-āryasya cāsya bhavac-caraṇa-paricaryā paraṃ varyā; kiṃ tu suhṛdām eṣāṃ sukham abhimukhaṃ vidhāya śrī-caraṇam āgamisyāmaḥ । [] vraja-rāja uvāca,- vatsa ! tāvad vayam apy atra vatsyāmaḥ । [] śrī-kṛṣṇa uvāca,- tāta ! tathā vidheyaṃ yathā bhavad-vyatirekād ekākitayā mātā mā tāpaṃ yāsīt । [] vraja-rāja uvāca,- tām api bhavataḥ samīpam evāpayiṣyāmaḥ ।
[] śrī-kṛṣṇa uvāca,- tataḥ sarvam api gokulam utsannatām āpannaṃ syāt । [] vraja-rāja uvāca,- tarhi sarvam api vrajaṃ nikaṭaṃ ghaṭayiṣyāmaḥ । [] śrī-kṛṣṇa uvāca,- sampraty asmākaṃ bahulāḥ pratyahaṃ saṃkhyādhikaya-pratyataḥ suṣṭhu bahulā jātāḥ । tāsām upa-nagara-vanaṃ kim upa-jīvanaṃ syāt ? gāvaś cāsmākaṃ kula-devya iti tā eva sevyatām arhanti । yadi vā mad-arthaṃ sarvaṃ bhavatām, māṃ vinā tu byartham iti samarthanīyam, tarhi ca mat-prāṇā eva tā iti tā eva prāṇanīyāḥ । [] kiṃ ca, yadavo'pi nāhitaṃ vyāharanti; sphuṭam upalabdha-kaṃsa-saṃbandha-jarāsandha-nirbandhād-akṣauhiṇī-lakṣita-dur-jana-lakṣāṇi mathurām avarotsyanti; tarhi garhitam eva bhavet । tatrāstām asmat-sāmīpyam asmad-asāmīpyataś ca bhavad-avasthānaṃ yady asmat-saṃbandhaṃ vinā labdha-sandhaṃ bhavet tarhy eva kṛcchraṃ narcchet । gūḍha-puruṣa-dvāreṇa jñāte hy asmat-saṃbandhe jarāsandhādayas ta ete kaṃsa-van na bhayānubandhā iti chala-balam ekam ekaṃ na prasthāpayiṣyanti । kiṃ tv akṣauhiṇībhir dravantaḥ sarvaṃ vrajam apy upadrāvayiṣyanti । tasmād asmābhir yuṣmābhiś ca gopayitavya eva gandhaś ca vyati-saṃbandhasya; ete ca mayā yādavā durgāntare davayitavyāḥ; bhavantas tv asaṃkhyā na tathā kartuṃ śakyāḥ । saṃkhyām aticarantīnāṃ vanecarantīnāṃ gavām āvaraṇaṃ tu sutarām eva duṣkaram; tasmāt teṣāṃ durga-vad-asmad-audāsīnyam eva bhavatāṃ rakṣāyāṃ prāvīṇyam arhati ।
[] kiṃ tu tāvad eva tad vidheyam, yāvat sarva-vipakṣa-pakṣāpakṣayaṃ vidhāya svayam eva śrī-mad-vrajam āvrajāmaḥ । āvrajite ca tasmin na punar anyatra vrajanam api syāt, yato nirupadhi-sneha-vyagra-bhavad-agrima-sva-jana-varga-darśana-sukha-mātra phala-pātratayā nirupādhir asau puruṣārthaḥ kathaṃ bādhitaḥ syāt ? tad-evaṃ vyasya yan nivedutaṃ tad tad evedaṃ samasya nivedayāmi, yāta yūyaṃ vrajaṃ tāta vayaṃ ca sneha-duḥkhitān । jñātīn vo draṣṭum eṣyāmo vidhāya suhṛdāṃ sukham ।। [bhā ] iti । [] tad-etat-paryantaṃ madhukaṇṭhaḥ procya bhrātaram avalocya prāha sma,- atra ætāta' iti nijāntaḥ-sthāpita-putratā-bhāvanāyā yogyam eva sambodhanam; æjñātīn' iti, tatrāpi æsneha-duḥkhitān' iti snehasya niravadhikatvāt prati-kṣaṇaṃ didṛkṣuṣu tan-mukhyeṣu teṣv evāvasthānaṃ prati-kṣaṇam eva sva-vīkṣaṇa-dānaṃ ca vivakṣitam । ævayam' iti æasmado dvayoś ca' iti pāṇinīya-smaraṇād astu tāvan mama vārtā, kiṃ tv āvāṃ dvāv apy eṣyāva iti vyañjitam । ædraṣṭum' iti teṣām ivātmano'pi tad-darśana-mātra-puruṣārthatā samarthitā । æathāpi bhūman mahimā guṇasya te, viboddhum arhati' [bhā ] ity atra bodha-viṣayī-bhavitum iti-vad-darśana-viṣayī-bhavitum ity arthāntare'pi tad-vad eva siddhāntitam; æsuhṛdām' iti yadūnām ajñātitvam upakāryatva-mātraṃ ca dhvani-pātraṃ kṛtam । tatra ca æsukhaṃ vidhāya' iti ktvā-prayogeṇa sāvadhika-nirdeśāt tad-bhayādi-nāśanānataraṃ punas tad anapekṣatvam api lakṣitam iti ।
[] śrī-kṛṣṇa uvāca,- tāṃ prati ca yatheṣṭa-praṇāma-pūrvakaṃ nijeṣṭa-dvārā mayedaṃ sandeṣṭavyam iti procya sva-hasta-lipibhis tat patraṃ virocya śrīdāma-hasta-vinyastaṃ kṛtavān । [] śrīdāmā ca śrī-vraja-rāja-śuśrūṣāyāṃ kṛtānusandhas tan-mukhabandham atīva tad-dīnan-manyatānubandham anusandhāya taṃ vihāya nivedyam eva sa-gadgadaṃ gadati sma,- yathā samprati vayaṃ duṣṭa-janāt kaṣṭam āśaṃkya spaṣṭam eva nāyāsyāmaḥ; kiṃ tu śrīmat-pitṛ-caraṇa-paricaraṇa-prabhāvān mamāṣaḍa-kṣīṇam akṣīṇam āgamanaṃ pratyaham api vidyata eva । tat-paścād-dugdha-pūpaṃ tad-anu bahuvidhānnādyam anyeṣu cānyat । na svapnas tan na vā tat sphuraṇa-mayam iti smaryatāṃ kiṃ tu satyam ।।
yady aśnāmīva tarhy apy anubhavad asu me ye'savaḥ śoṣamīyuḥ । hy udyat tejaḥ-prakāśād ripu-gaṇam acirād ut-sahiṣye vijetum ।। ।। [] atha tad-etan niśamya samyag- asrāvilaṃ sandeśa-haraś ca vyājahāra,- satyaṃ śrī-vrajeśvarī-caraṇāś ca svapna-vad idaṃ sāmprata-bhavad-bhojanādikaṃ sa-rodanaṃ vadanti sma । bhavad-duḥkham āśaṃkya svābhojanam api gopayanti sma iti । [] śrī-kṛṣṇa uvāca,- śrīman-mātṛvad eva te cāmī mamepsita-sakhi-janā vīkṣyayā mām upalapsyante; kiṃ tu mātur-vatsalatā-svabhāvatayā kadācid anyathā-prathā bhāsiṣyate, na punar amīṣāṃ praṇaya-bhājām iti ।
[] śrī-kṛṣṇa uvāca,- yady api tāsv api mama tathā-sphūrtir-jūrtim apanayet tathāpi prakārāntaram api bahir-vṛtti-samādhānāya vidhāsyāmi । yathā- tāsāṃ gandhānu-sandhānam eva pradhānaṃ rava-gaṇa-śravaṇaṃ ca; rūpa-nirūpanaṃ tu tat-pradhānakam eva । tasmāt stoka-kṛṣṇo'yaṃ tad-abhyasta-mada-stoka-saurabhya-parirabhyamāṇa-vastra-saṃvastraṇayā kṛta-man-muralī-khuralīkatayā ca tathā subalaś cāyaṃ bala-vasanāvalambatayā tadīya-śṛṃga-saṃgitayā ca tāsāṃ madyham adhyāsitaṃ kurutām । tataś ca mamākhila-guṇa-nidhaya ete sarve'py anayoḥ prati-nidhayaḥ syur yatra vanyāś ca te dhanyāḥ sarvābhi-vādyā mṛga-nagādyā mat-sphūrti-pūrtim āgaccheyur iti sarvam eva samañjasaṃ bhavitā iti । [] atha nija-paricārakān śūdrābhīra-kumārakān hata-vicārakān niśāmya vaivaśyād vaiśyābhīra-rāji śāmyad-vacana-śaktibhāji svayam eva so'yam asra-toya-dharaḥ prāha sma, ( mama sakhīyamānānām eṣām akhilānāṃ teṣām iva yadyapi gatis tathāpi tātānugatis tu viśeṣataḥ stutim āsīdati iti । [] atha madhumaṅgalam api tad idaṃ sneha-saṅgatam āha,( hanta! Bhavantaś ca tatra yāntu । yad-bhagavatī-sevāṃ man-maṅgalāya mat-pratinidhitayā kurvāṇāḥ punas tad-apūrva-jananāt pūrvavat tad-akharva-parvaṇe sampatsyante iti । [] tad-evaṃ visrambhya tat-tat-aṅga-saurabhya-parirabhyamāṇa-vasanādinā tau stoka-kṛṣṇa-subalau viśeṣatas tat-tad-guṇa-vāsitau vidhāyānyān api yathā-nyāyaṃ nijālaṃkaraṇādinālaṃkṛtya sevādikāriṇaṃ ca yathāvad ādṛtya kṛtya-viśeṣān śrī-mat-pitṛ-caraṇeṣu gocaratāṃ nināya; nītvā ca tad-anujñāṃ gṛhītvā svayaṃ tatraiva sthitvā mantra-sadanād-bahiḥ sthitān māthura-vipra-janān antar-nitvā tad-dvārā sarvānn eva yadūn vjñāpayāmāsa,( ta ete vrajāya vrajiṣyanti iti ।
[] te ca śrī-vasudeva-naradeva-pramukhās tatraiva sukhād āgatāḥ, āgamya ca ramya-paricchadādinā tān abhyarcya cānuvrajya ca carcyamāna-tad-bhadratayā puramayāmāsuḥ । kiṃ tu prāg-vali-valita-bali-kaṃsa-hṛta-dhṛta-kupya-bhājanāni yāni tāny eva visarjya keśavaḥ kevalatāyāṃ mithaḥ kṣubhitatā-bhītas tair eva saha śrī-vrajam ahanīyān anujñāpya manasi kayāpy avasthayā vyāpyamānaḥ puram ājagāma, rāmas tu tān dūram anu-vavrāja । vrajeśvaras tu pralīna-manastāyām api jīvan-mukta-vad eva saṃskāra-vaśād idaṃ jagāda,( vatsa! nijānuja-vatsala ! sa kevalatayā manobalaṃ hāsyati; tasmād anujaṃ tam evānuyāhi iti । [] atha sva-sambandhād adhika-duḥkhānubandhād āśaṃkamānaḥ saṃkarṣaṇaḥ sa-dhairyaṃ sarvān anujñāpya śīghra-gatyā sva-bhrātaraṃ prāpya kvacid ekāntam anuyāpya nija-nija-bāhubhyāṃ parasparaṃ grīvāṃ paridhāpya tena saha ruroda । tad alam ati-vistareṇa ।
taṃ kṛṣṇaṃ taṃ ca rāmaṃ tam api paśupati-ksmā-patiṃ tāṃś ca gopān । antaḥ smṛtvā mad-antar-virasa-vaśatayā sarvam arvāg jahāti ।। yaḥ svāṃ kṛṣṇaḥ purā tṛṣṇāṃ vardhayāmāsa dhṛṣṇajam । sa sākṣād bhavatām aṃke svaṃ keliṃ vahati prabho ।।
racitamacita-tātaḥ kṣantum arhas tvam eva । tad api na hi tad-aṅgī tyaktum icchet kadāpi ।। āliṅgyata vrajeśitrā pitrā sa-pulakaṃ sutaḥ । sarvaiś cānanda-garveṇa roma-parveha sandadhe ।।
[] ye khalu tasya vrajāvrajanāya vyañjitā vighnās te sarve prāg-ukta-lajjā-nighnā eva mantavyāḥ । tad-eva purastād vyañjayan mathurāyāś calantaṃ subalaṃ balānujaḥ sva-vallabhārocaka-vācika-valitaṃ cakāra । yathā( dharmyaṃ me nāsti kiṃcit tad api sa-vayasaḥ śrūyatāṃ man-nivedyam । tat-tulyāsakti-riktaṃ hnuta-tanum akaron nāsmi dūraḥ kadāpi ।। kiṃ tu cchāyā-sadṛkṣaḥ sphuṭam iha viharet tatra tu svena nityam ।
sphūrtiṃ svāṃ so'yam asmīty anubhajati yathā tena nānyena tad-vat ।। mad-viśleṣa-jvarārti-prathi-navama-daśā durvaśāṅgī yad-asīḥ । so'haṃ śiśleṣa tat-tad-vinimita-daśayā yatra citraṃ jagastha ।। pālyāsīr vāsa-sajjā paricarasi purā rādhayā mām viśākhe ।
svapnaṃ tat tat viditvā glapayatha nijakaṃ mānasaṃ mām apīha ? ।। mad-viśleṣāt tamālaṃ pari viluṭhitavad yatra tatrāham āsam । Kruddhā bṛddhāḥ kutaścid vata yad-upagatās tan na me yāti duḥkham ।। tatrāvāṃ hā yathāsvaṃ pṛthakad apagatau na smarasy eva tac ca ।।
svapnas tan nasti nūnaṃ parimalitam abhūd yat-tvayā tasya vāsaḥ । Vindann andho'pi lokaḥ smita-śavala-mukhaḥ śīrṣam īṣad dhunīte ।। vṛttaṃ tad-yuṣmākābhiḥ sa-śapatham abhitaḥ pṛcchyatāṃ śyāmalaiva । īhadhve sarva-vighna-praśamana-racanā syād yadā tarhi kuryām ।।
rādhe so'yaṃ satyavādī tvām alaṃkṛtya śobhate । tvad-gandha-bandhanaḥ puṣpandhayaḥ svarṇābjinīm iva ।। ūṣā-niruddha-vad rādhe yayoḥ svāpnaś ca saṅgamaḥ । ṣākṣād āsīt tayor vā kiṃ viśleṣaḥ sthātum arhati ? ।।
sapadi kathaka-varyau tāv anujñāpya yātau । subhaga-śayana-lakṣmīm añjasālaṃ cakāra ।। nāma ṣaṣṭhaṃ pūraṇam ।।