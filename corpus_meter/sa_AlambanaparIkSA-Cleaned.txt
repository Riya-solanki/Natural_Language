yadyapīndriyavijñaptergrāhyāṃśaḥ kāraṇaṃ bhavet। atadābhatayā tasyā nākṣavadviṣayaḥ sa tu ।। yadābhāsā na tasmāt sā dravyābhāvāt dvicandravat । evaṃ bāhyadvayañcaiva na yuktaṃ matigocaraḥ ।। sādhanaṃ sañcitākāramicchanti kila kecana ।
aṇvākāro na vijñapterarthaḥ kaṭhinatādivat ।। bhaveddhaṭaśarāvādestathā sati samā matiḥ । ākārabhedādbhedaścet, nāsti tu dravyasatyaṇau ।। pramāṇabhedābhāvāt saḥ, adravye asti tataḥ sa hi ।
aṇūnāṃ parihāre hi tadābhajñānaviplavāt ।। yadantarjñeyarūpaṃ tu vahirvadavabhāsate । so artho vijñānarūpatvāttatpratyayatayāpi ca ।। ekāṃśaḥ pratyayo avītāt śaktyarpaṇātkrameṇa[vā] ।
sahakārivaśādyaddhi śaktirūpaṃ [tat] indriyam ।। sā cāviruddhā vijñapterevaṃ viṣayarūpakam । pravartate anādikālaṃ śaktiścānyonyahetuke ।।