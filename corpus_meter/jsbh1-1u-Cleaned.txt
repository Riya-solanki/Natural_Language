śrīḥ । śrīmatkhaṇḍadevaviracitā bhāṭṭadīpikā । ।। । śrīkhaṇḍadevāntevāsikavimaṇḍanaśaṃbhubhaṭṭaviracitaprabhāvalīvyākhyāsaṃvalitā । tatra prathamādhyāyasya dvitīyaḥ pādaḥ ।
( adhikaraṇam ।) viśveśvaraṃ namaskṛtya khaṇḍadevaḥ satāṃ mude । tanute tatprasādena saṃkṣiptāṃbhāṭṭadīpikām ।। । prabhāvalī । (maṅgalācaraṇam) ajñānatimiradhvaṃsi satyajñānaprakāśakam ।
sarvābhīṣṭapradaṃ naumi śrīrūpaṃ sundaraṃ mahaḥ ।। yo vedaśāstrārṇavapāradṛśrvā yajñādikarmācaraṇe atidakṣaḥ । sadāśivārādhanaśuddhacittastaṃ pitaraṃ namāmi ।। śrīkhaṇḍadevaṃ praṇipatya sadguruṃ mīmāṃsakasvāntasarojabhāskaram ।
atyantasaṃkṣiptapadārthatatkṛtau prabhāvalīṭippaṇamātanomyaham ।। yadyapyatra guroḥ kṛtāvapi mayāpyudbhāvyate kācanāsaṃbhūtistadapi pracāracaturo naiṣā purobhāgitā । kintu kṣmātilakāḥ kuśāgradhiṣaṇāḥ siddhāntabaddhādarā madvākyaṃ parihṛtya tatkṛtimalaṅkurvantviyaṃ me matiḥ ।। (ṭippaṇārambhjñapratijñā) atraca yadyapi balābalādhikaraṇasamāptiparyantaṃ svakṛtena kaustubhagranthena vyākhyātārthā bhāṭṭadīpikā bhavatītyatastadantaṃ vihāya ṭippaṇaṃ kartavyamiti ājñā pūjyapādānāmāsīditi tadantagranthaṭippaṇaṃ kartuṃ na yuktam; tathāpi tatsaṃgṛhītārthānāṃ mūlākṣarārūḍhatvajñāpanāya lokopakārāya ca kaustubhadarśitamārgeṇaiva āditaḥ ṭippaṇamārabhyate ।
(upoddhātavicārapratijñā) tatra vyākhyāsyamānārthavādādhikaraṇe yadupoddhātatvenāvaśapekṣitaṃ tat kiñcidādau nirūpyate । athāto dharmajijñāsā । iti śāstrārambhasūtreṇa pramāṇasvarūpasādhanaphalaiḥ sābhāsairvicarayiṣyamāṇaḥ sakalo dharmādharmaprameyarūpaḥ śāstrārthaḥ pratijñāto maharṣiṇā jaimininā । (vivāre vaidhatvopapādanam) śāstrārambhamūlaṃ ca "svādhyāyo adhyetavyaḥ" (taiā) ityadhyayanavidhiḥ; tatrādhyayanarūpakaraṇavidhānādvicāramantareṇa arthajñānānutpatteḥ vicārarūpetikartavyatānuṣṭhānākṣepeṇa tatkartavyatābodhanāt tasyāśrca tatpratipādakaśāstrābhāve a- saṃbhavāt śāstrārambhatadadhyayanakartavyatābodhanarūpaphalasyāpyarthato vidhānāt ।
"dharme pramīyamāṇe hi vedena karaṇātmanā । itikartavyatābhāgo mīmāṃsā pūrayiṣyate" iti ।। tyādisūtrārthanirūpaṇapūrvakaṃ svatantrameva prathamapādārthaṃ saṃgṛhṇantaḥ āditaḥ ṭippaṇamārabhyata iti pratijñāyāpi arthavādapādamārabhyaiva ṭippaṇamāracayantaśca śaṃbhubhaṭṭāḥ prathamapādavyākhyeyaṃ bhāṭṭadīpikāgranthaṃ khaṇḍadevācāryakṛtaṃ avidyamānamabhiprayanti । tadatra maisūranagaramudrāpitabhāṭṭadīpikāpustake prathamapādabhāṭṭadīpikāpi prakāśitā yaddarīdṛśyate, yacca tadanusārīdānīntanānāṃ mānyamānyānāṃ mahāmahopādhyāyānāṃ śrīmatāṃ rāmasubrahmaṇyaśāstriṇāṃ bhāṭṭakalpatarunāmakaṃ ekaṃ prathamapādabhāṭṭadīpikāvyākhyānamapyupalabhyate, tatra svatantraṃ kenacanānyena kalpitā bhāṭṭadīpikaiva sā na khaṇḍadevācāryakṛtā seti bahavo manyante ।
kalkattānagaramudrāpitabhāṭṭadīpikāpustake dvitīyapādata evārambho api teṣāṃ matamupodbalayati । mantrādhikaraṇaṃ niyamaparisaṃkhyādividhilakṣaṇādigranthoḥyaḥ kalkattānagaramudrāpitabhāṭṭadīpikāpustake upalabhyate, sa mākiṃ ekapuṭaparimitaḥ prācīnatālapatramayeṣvapi asmābhirupalabdheṣu mantrādhikaraṇa evopalabhyamānaḥ prathamapāde samuddhṛtya kenāpi prakāśita iti te varṇayanti । tatra kiṃ prathamapādātsamuddhṛtya mantrādhikaraṇe ghaṭanaṃ, uta mantrādhikaraṇāt prathame pāde iti śaṅkā tu mantrādhikaraṇa eva pūrvatanānāṃ khaṇḍadevācāryapriyāntevāsināṃ śaṃbhubhaṭṭānāṃ teṣāṃ vivaraṇaṃ dṛśyate iti nātrāvasaraṃ labhate । anyāni ca yāni dvitīyapādata ārabhyaiva khaṇḍadevācāryaiḥ bhāṭṭadīpikā viracitā, prathamapādasya tu tatastataḥ khaṇḍadevācāryavākyagrahaṇena svatantrameva kasyakasyāpi vākyasya racanayā ca kenāpyadhunātanena pūrvatanena vā kalpitānyaiveyaṃ maisūranagaramudrāpitā prathamapādabhāṭṭadīpiketyatra nimittāni teṣāmabhimatāni, tāni asyaiva pustakasya prakāśayiṣyamāṇasya bhūmikāyāṃ sūcayiṣyāma iti vistarabhayāduparamyate ।
(adhyayanānantaryavivakṣāyā gurukulanivṛttimātrabādhaphalakatvam) tataśrca sāṅgavedādhyanena vicāraśāstrādhyayanapūrvakānuṣṭhānopayogidharmādharmaparicchedarūpapadārthajñānaphalaṃ sādhyedityarthakādhyayanavidheḥ kḷptadṛṣṭārthatvanirvāhāya adhdhnāvyavadhānarūpānarntayamapi vicārasya siddhyati । etatparyantamapi tātparyakalpanāyāḥ "adhītya snāyādi" ti smṛtibādhaḥ phalam, itarathā adhyayanānantaraṃ samāvartanamātrānuṣṭhāne adhyayanavidhibodhitādhyayanasyādṛṣṭārthatvāpatteḥ । yadyapi vā snānaniyatanivṛttirūpasnānopalakṣitasakabrahmacāridharmanivṛtteradhyayanānantarye smṛtyā pratipādyate; tathāpi gurukulanivṛttyaṃśa eva tadbādhaḥ, tasyaiva vicāravirodhitvāt । taduktaṃ vārtike"snānopalakṣitā chātranivṛttirguruveśmanaḥ ।
virodhitvena bādhyeta natu madhvādibhakṣaṇam ।। tasmādgurukule tiṣṭhenmadhumāṃsādyavarjayan । jijñāsetāviruddhatvāddharmamityavagamyate" iti ।। tathāca sāṅgavedādhyayanānantaramapi gurukulaṃ vasataivetarabrahmacāridharmanivṛttirūpasamāvartane kṛte api dharmādharmarūpavicāraśāstrādhyayanaṃ kāryam, natu gurukulavāsasyāpi nivṛttyādhyayanānantaraṃ sarvatyāga ityarthe aviruddhe sati yatprayogakārakṛtā- "adhītya snāyādi" ti smṛtiradhyayanavidheḥ dṛṣṭārthāvabodhaphalakatve saṃbhavati svargakalpanānupapatteḥ samāvartane adhyayananānantaryakramasya vidhātumaśakyatvādadhyayane snānnapūrvakālamātreṇopapannā; itarathā "vedamanūcyācāryo antevāsinamanuśāsti" ityādinā atathā teṣu vartethāḥ' ityantena granthena taittirīye vedādhyayanānte vedārthetikartavyatopadeśānupapatteḥ ।
ato adhyayanānantaraṃ dharmajijñāsaivocitā na snānamityuktam, tadapāstam; samāvartanānantarameva kriyamāṇasya śāstravicārasya adyāvadhi śiṣṭasaṃpradāyasiddhasyāpalāpaprasaṅgāt, upanayanādhyayanabrahmacaryādiniyamavidhibalādevādhyayanasya snānapūrvakālatvasiddhau sarvabrahmacāridharmāṇāṃ madhye adhyayanarūpakarmānantaryasya samāvartane kathamapyaprāptasya vidhānābhāvena "adhītya snāyāditi" smṛtivaiyarthyaprasaṅgācca, adhyayanavidhidṛṣṭārthatvānurodhena kalpyamānasyādhyayanadharmavicārayoḥ parasparānantaryasya vedādhyayanasamāptidina eva samāvartanānantaraṃ śāstrārambhe api dṛṣṭārthatvāhanirupapannatvenādhyayanasnānayoḥ kramabādhe pramāṇābhāvācca, tavāpi vedādhyayanasamāptyanantaraṃ viśiṣṭagurvādyalābhe vyavadhānasaṃbhavādāvaśyakagaṇapatyādipūjanenāvyavadhāne bādhasyāvaśyakatvenāvyavahitatvā- aṃśatyāgenānantaryamātrabodhasyaiva viruddhavyāpārāntaranivṛttitātparyakatayā varṇanīyatvenāviruddhasamāvartanānuṣṭhāne tadbādhābhāvāt, pratyuta bhikṣācaryādervicāravirodhitvena tannivṛttestadupakārakatvācca । ataeva bādhakasatve avyavahitatvāṃśatyāgenādhyayanahetutvāsaṃbhavamabhipretyāthaśabdabalādeva snānavidhibādhaḥ prakāśakāraiḥ śrutipadādyadhikaraṇe sādhitaḥ । tasmāt yena vinādhyayanavidhervicāretikartavyatākārthajñānarūpadṛṣṭaphalahānistāvanmātrameva snānavidhyuktaṃ bādhanīyam । tacca gurukulavāsanivṛttirūpaṃ vicāravirodhīti tadevādhyayanānantarye vidadhatā vidhinā bādhyate, natu tadatiriktaṃ vidhinā vihitaṃ padārthatayā'camanādivat prabalaṃ snānamātramapītyeva kalpanaṃ nirastadoṣaṃ sādhu ।
tamimamadhyayanavidhinā śrutyarthābhyāṃ siddhamarthe mūlīkṛtyaiva maharṣiṇā "athāto dharmajijñāsā" iti sūtreṇārabdhaṃ śāstram ।। (jijñāsāsūtrārthavarṇanam) sūtrārthastuatha sāṅgavedādhyayanānantaram । yatastanmātreṇa vicāramantarā tatphalamanuṣṭhānopayogiparicchedarūpaṃ dharmādharmarūpārthajñānaṃ na jāyate, ataḥ adhyayanasyārthajñānarūpadṛṣṭaprayojanakatvāddhetoḥ tādṛśadharmādharmajñānecchajña kartavyā, icchāviṣayastādṛśajñānaṃ kartavyamiti yāvat । vicāraṃ cāntareṇa tatkartavyatānupapatteḥ pramāṇasvarūpasādhanaphalaiḥ tadvicāraḥ kartavya ityartha iti ।।
(dharmāya jijñāseti tādarthyavivakṣāprayojananirūpaṇena dharmajijñāsetyatra ṣaṣṭhīsamāsapratiṣṭhāpanam) atraca dharmajijñāseti pade dharmāya jijñāseti tādarthyākhyasaṃbandhaviśeṣaparatayā ṣaṣṭhī vyākhyātā bhāṣyakārādibhiḥ । tatra viṣayitvārthakaṣaṣṭhīparatāṃ vihāya tādarthyaparatvavyākhyāne prayojanaṃ vicārasya dharmānuṣṭhānopayogitvajñāpanameva । tathāca dharmānuṣṭhānāyāyaṃ vicāraḥ kartavya iti cārthikam, natu tādarthyacaturthīsamāsapradarśanaparam; vārtikakāramate kadācidaśrvaghāsādipade iva tatsaṃbhave api mahābhāṣyakāreṇa tanmatapratyākhyāne aśrvaghāsādiśabde api ṣaṣṭhīsamāsāśrayaṇātṛ tadvadevehāpi tadaucityāt । ataevabhaṭṭapādaiḥ dharmāya jijñāseti bhāṣyakāravacanaṃ ṣaṣṭhīsamāsalabdhārthikārthapradarśanaparam, natu vigrahapradarśanaparam; tasya jñātumicchediti nigamavākye ṣaṣṭhīsamāsavibhāvanāt itivyākhyātam ।
ataḥ ṣaṣṭhīsamāsa eva yukta iti dhyeyam ।। (jijñāsāpadārthaḥ) jijñāsāpade ca vicāralakṣaṇā । athavāvicārakartavyatāyā arthādeva siddheḥ śrutipadādyadhikaraṇe vārtikoktarītyā naiva lakṣaṇā, kintu yathāśrutaparameveti dhyeyam ।। (athaśabdaprayojanam) idaṃ ca sūtraṃ adhyayanavidhyarthasiddhādhyayanānantarye vicāre athaśabdena bodhyat tasya śrautakramasidyartham; yatra hi pāṭhādeva hṛdayādyavadānānāmānantaryakramasiddhiḥ, tatrāthaśabdasyānuvādyatve api pramāṇāntarāvadhṛtayoḥ padārthayorvidhinā vidhānābhāve athaśabdasyānantaryarūpakramavidhāyatavena prakṛte api svādhyāyavidhinādhyayanasya vicārasya ca karmānuṣṭhānopayogitvena prāptatvāt sūtrasthāthaśabdena kramamātravidhiparatvapratīteḥ ।
sūcitaṃ cedaṃ pañcame vārtikatantraratrayoḥ ।। (keṣāñcinmatena vedārtho dharmapadārtha iti vivecanena smṛtyādivicārasyāpi pratijñāviṣayatvopapādanam) atra cavedārthajñānārthameva vedādhyayanānantaraṃ vicārakartavyatokteḥ vedārthatvenaiva vedārtho jijñāsyaḥ, natu dharmatvena, sūtrasthaṃ dharmapadaṃ vedārthamātraparamitikecidāhuḥ ।। nacaasmin mate vedādhyayanasya vedārthavicārahetutve api na smṛtyādyarthavicārahetutvaṃ yathā, tathā svādhyāyapadopāttaikaśākhadhyayanasyāpi na śākhāntarārthavicārahetutvaṃ saṃbhavatīti kathamadhyayanasya kṛtsnavedārthavicārahetutvam ? itivācyam; adhyayanavidhervicārākṣepakatvavadekaśākhāprayogavidhyarthanirṇayasya śākhāntarīyāṅgatvabodhakavākyavicāradhīnatvena tadvicārākṣepaparyantaphalakatavāṅgīkāreṇa taddhetutvopatteḥ । ata eva śrautānāmiva smārtācāraprāptāṅgānāmapyācaraṇaṃ kurvatāṃ prayogavidhīnāmarthajñānanirṇayāya adhyayanavidhinā smṛtyādivicāro apyanuṣṭhāpyata iti tasyāpi pratijñāviṣayatvaṃ yuktameva ।
ato yuktaiva vedārthatvena tasya vicāraviṣayatāiti ।। (svasiddhāntena dharmapadārthavivecanādikam) vastutastuvedārthavicārasya pravṛttinivṛttyupayogābhāve niṣprayojanatvālloke ca prekṣāvatāṃ sukhaprāptiduḥkhanivṛttyarthināṃ tajjanakadharmādharmāṇāṃ ca kṣaṇānācaraṇādarśanāt tatvena tadvicāra eva kartavyatavenopadiśyate iti yuktam; ataeva smārtācāraprāptadharmavicāro api agre kariṣyamāṇo nāsaṅgato bhavati । nacaathaśabdena vedādhyayanānantaryokteḥ sa eva mukhyaḥ, anyastu prasaṅgata itiyuktam; athaśabdasya pūrvavṛttāpekṣaṇe api smṛtyadhyayanāpekṣayāpyupapatteḥ vedādhyayanānantaryavācitve mānābhāvāt । ataeva sūtre dharmajijñāsetyeva pratijñātam ।
yadyapi ca na kṛtsnavedādhyayanasya dharmādharmavicārahetutvam, upaniṣadadhyayanasya taddhetutvābhāvāt; tathāpi cikīrṣitavicāraikadeśe hetutvenāpyānantarye upapadyate eveti na bādhakam ।। (dharmapadasyādharmādyupalakṣaṇatvam) setreca yadyapi dharmajijñāsetyevoktam; tathāpi dharmapatipādakavedādhyayanasya dharmavicāraprayojanaṃ vinā niṣphalatavāpattyā dharmavicārahetutvāt kṛtsnavedāntargataniṣedhādhyayanarūpakāraṇopalakṣaṇatve dharmapadamadharmādīnāmapyupalakṣaṇaṃ draṣṭavyam । itarathā dharmamātrasyaiva vicāraviṣayatve vidhisannihitārthavādādīnāṃ vidhyekavākyatayā dharmavicāropayogitvasaṃbhavena tadadhyayanasya dṛṣṭārthatvasyeva niṣedhābhyanujñādyabhāve tadadhyayanasyādṛṣṭārthatvasyevāpatteḥ । upalakṣakadharmaśabdasyeva sādhāraṇyena prayoge prayojanaṃ tu bahuviṣayasaṃkṣepatayā āvaśyakatvaṃ dharmavicārasyeti jñāpanameva ।
abhyanujñāvidhiviṣayaḥ kvaciddharmādharmavyatirekapradarśanārthe vicāraryemāṇo api nāsaṅgata ityeva yuktam । ataeva jijñāsā sūtre pratijñā, tatra pramāṇamātranirūpaṇasya prathamādhyāyārthatvaṃ, dvādaśādhyāyānāṃ ca jijñāsāsūtraparikaratvaṃ cābhipretya aso arodī' ditayādiniṣedhārthavādānāṃ prathamādhyāye adharmaprāmāṇyavicāraḥ, ṣaṣṭhādhyāyādau ca ana kalañjaṃ bhakṣayet' ityādivākyārthādharmavicāro api kṛto nāsaṃgataḥ । etadabhiprāyeṇaiva tatra dvādaśalakṣaṇyāṃ dharmādharmau jaimininā vicāritau ityuktampūjyapādairbhāṭṭarahasye ।। (adharmajijñāsetyakārapraśrleṣakhaṇḍanamaṇḍane) yattuadharmavicārasyāthasūtrapratijñāviṣayatvopapattaye adharmajijñāsetyakārapraśrleṣaḥ śāstradīpīkāyāmetatsūtravyākhyāne kṛtaḥ, sa vākyāvṛttidoṣāpatterayuktaḥ; vākyāvṛttirūpavākyadoṣāpekṣayā padagatalakṣaṇāṅgīkārasya ajātaputraḥ kṛṣṇakeśa' ityādyādhānavākye sarvairapyuktatvācca ।।
astu vā sūtre vākyāvṛtteralaṅkārarūpatvenāduṣṭatvādakārapraśrleṣeṇādharmasyāpi tadviṣayatvam । (dharmapratispardhitayādharmasya vicāryatvamitibhāṭṭālaṅkāramatakhaṇḍanam) yadapibhāṭṭālaṅkārakṛtā adharmasya kvaciddharmapratispardhitayā nirūpaṇīyatve api śāstraviṣayatvaṃ dharmasyaivaityuktam, tadvidhisannihitapaṭhitānāṃ avāyurvai kṣepiṣṭhe' tyarthavādānāṃ yathā dharmapramāṇyavicāraḥ, tathaiva niṣedhasannidhipaṭhitānāṃ so arodīdityādīnāmadharmapramāṇyavicārasyāpi bhāṣyakārādibhi; pradarśitatvāt pratispardhitvasya durvacatvāccāyuktam । nahyabhede bhedābhāvarūpatayā bhedapratispardhitatvasyevādharme dharmābhāvarūpatayā tadyujyate; tathātve bhojanādau dharmatvābhāvena adharmatvāpatteḥ, tasmāddharmādharmau tulyatayaiva prathamasūtre pratijñātau svarūpapramāṇaphalaiḥ sābhāsairuttaratra śāstre vicāryete ityeva samyak ।। (dharmo yāgādiriti nirūpaṇam) dharmādharmapadasya kāṇādamate yadyapyapūrvābhidhāyitvam; "dharmaḥ kṣarati kīrtanāt" ityādāvapi tathaiva vyavahāradarśanāt, tathāca yadyapi apūrvasya pratyadhyāyaṃ vicārābhāvena na śāstrapratijñāviṣayatvaṃ tadvicārasya yujyate; tathāpi yāgādikarma kurvati tatrāpūrvajñānaśūnyairapi dhārmikapadaprayogāt a dharme cara' iti śrutau bhagavatādiṣu ca "dharmastvanuṣṭhitaḥ puṃsāṃ viṣvaksenakathāsu yaḥ ।
notpādayedyadi ratiṃ śrama eva hi kevalam" ityādau "ijyācāradayāhiṃsādānasvādhyāyakarmaṇām । ayaṃ tu paramo dharmo yadyogenātmadarśanam" iti smṛtau aeṣāṃ madhye "yaṃ paramo brāhmaṇa" ityatra ṣaṣṭhyantapadanirdiṣṭānāṃ brāhmaṇatvavadijyādīnāṃ dharmatvapratīteradṛṣṭe cavihitaniṣiddharmādharmarūpapadārthajanyatvasaṃbandhena lakṣaṇayāpi prayogopapatternādṛṣṭavāci dharmādharmapadam, apitu tajjanakavihitāniṣiddhakriyāguṇadravyādiṣveva śaktamiti kriyādirūpameva vicārapratijñāviṣayaḥ prādhānyena । yuktameva tat । svarūpabhedapramāṇe ca prathamādhyāyadvayena tṛtīyādibhiśrca tatsādhanādīni nirūpyante iti sarvamapi śāstraṃ jijñāsāparikara eva ।।
codanālakṣaṇo artho dharmaḥ । iti ।। (codanāpadasya vedaparatvena mantrādikalpyavidhividheyasyāpi dharmatvalābhaḥ) arthyate phalajanakatvena prārthyateḥ yaḥ sa codanāpramāṇako dharmaḥ, codanāpramāṇakeṣṭasādhanatāka iti yāvat । tatra ye- jijñāsāsūtre dharmapramāṇamātrasya pratijñānāt avedo akhilo dharmamūlam' ityādismṛtyā ca vedasyaiva tatpramāṇatvāvagateśrcodanāsūtre api codanāpadasya pravartakatvaparyāptyādhikaraṇamantrārthavādanāmadheyopetavidhivākyavācitvena sarvavedaviṣayatvāt arthavādādīnāmapi cāgre dharmādharmapramāṇatvena nirūpaṇāt vedādhyayanasyānantaryapratiyogitayānvayāt vedaparatvameva ।
ataeva codanānirdiṣṭo yaḥ pramāṇaparigrahaḥ saprakāraḥ sa ādyena lakṣaṇena prapañcita iti bṛhaṭṭīkāyām । asiddhapramāṇabhāvasya dharme vedasya sarvaśaḥ । vidhyarthavādamantrāṇāmupayogo adhunocyate' iti vārtike api tathaiva dṛśyate । tena codanaiva pramāṇamiti niyame api arthavādapramāṇanirūpaṇamagre nāsaṃgatamitimanyante, teṣāṃ matarītyā dharmādharmalakṣaṇe vedasyaiva pramāṇatvena niveśaḥ susthira eva ।
ato mantrārthavādādikalpyavidhividheye vedapramāṇakatvāddharmatvalābhaḥ ।। (codanāyāḥ sādhyasādhanetikartavyatābodhakapadasamudāyaparatvamiti pārthasārathimiśramatanirūpaṇam) yeṣāṃ tu matejijñāsāsūtre dharmādharmaviṣayapramāṇamātre pratijñāte api acodanāsūtre codanā copadeśaśrca vidhiśrcaikārthavācinaḥ' iti pramāṇatvamiha prasiddhamuktevaha dharme prati codanāyā ityādyanekabhāṣyavārtikasvārasyāt avayavavyutpattivaśācca vidhyuddeśāparaparyāyasādhyādiviśiṣṭakriyāpratipādakapadasamūhātmakavākyaparatvameva, saiva pramāṇamityeva ca niyamaḥ, pravartakatvaparyāptyadhikaraṇamantrārthavādanāmadheyopetavidhivākyavācitve kathañcidarthavādanirūpaṇasyādyalakṣaṇasaṃgatatve api tadbahirbhūtasmṛtyādivicārasyāsaṅgatatvāpatteḥ । naca tavāpi codanātiriktasyāpi pramāṇasya nirūpaṇena codanaiveti niyamavyākopaḥ; niyamānāṃ tulyakakṣyavyudāsaphalatvaprasiddherarthavādasmṛtyādīnāṃ ca taccheṣatvena tanmūlatvena ca pramāṇasya codanātulyakatvābhāvāt । ataeva iti kartavyatāsthānīyasyārthavādasmṛtyādeḥ codanaprāmāṇyapratijñayaiva prāmāṇyasya pratijñātatvātsamastasyādyalakṣaṇasya codanāsūtraparikaratvamācāryairuktam acodanāsūtranirdiṣṭo ya' ityādinā ।
tacca praśastatvādemantropakṛtenānena kamraṇā svargādi sādhayedityevaṃrūpāyāṃ dharmapramāyāṃ codanayā janyamānāyāṃ padārthasmārakatayā nāmadheyānāṃ karaṇaviśeṣanirdhārakatayā sahakāribhūtānāṃ smṛtyādīnāṃ copasthāpakatayā codanāprāmāṇyapratijñāviṣayatvaṃ parigrahaśabdopādānātpratīyateṃ nahyetāvatā codanāprāmāṇyapratipādanameva; anupapatteḥ । saṃbhāvitamātrasya tu tathātve sarvasmin adhyāye tasyaiva karaṇāt prabhṛttinivṛttisadbhāvāt sa upapadyate । tasmāt jijñāsāsūtre yāvaddharmādharmapramāṇajātamupakṣiptaṃ, tatra tryaṃśabhāvanāviṣayapravartanāpratipādakapadasamudāyamātravacanaṃ codanāśabdamaṅgīkṛtya tasyaiva pradhānabhūtasya dharmādharmaprāmāṇyaṃ codanāsūtre pratijñātaṃ, tadeva prathamapāde kātsnaryena nirūpitam । codanātiriktānāmarthavādīnāṃ vedabhāgādīnāṃ smṛtyādīnāṃ cāpradhānabhūtānāmapauruṣeyavedatulyatvātparigrahadāḍhyārcca saṃbhāvitatvāt jijñāsitaṃ prathamasūtrapratijñātaṃ prāmāṇyaṃ nirūpyate prasaṃgeneti pārthasārathimiśrābhipretameva yuktamiti ।। (uktamatakhaṇḍanena pūrvoktamatavyavasthāpanam) teṣāṃ mate vidhyuddeśāparaparyāyarūpeva codanā tallakṣaṇaghaṭikā ।
ataeva vidhitātparyaviṣayībhūteṣṭasādhanātākatvamityādyeva tallakṣaṇaṃ sādhanikaiḥ kriyate । tathāpi laukikacodanāviṣayībhūteṣṭasādhanatāke ativyāptivāraṇāya avaśyopādīyamāne vaidikapade lāghavādvidhipadaṃ vihāya vedapadameva kevalaṃ dātumucitam । yadyapi vā laukikaliṅādiprayoge ajñātajñāpakatavābhāvāt na vidhitvamiti vidhipadenaiva tadvāraṇam; tathāpi mantrārthavādamūlakeṣṭasādhanatābodhaviṣaye arthavādānāmeva pramāṇatvāt tatsādhāraṇyalābhāya vedapadameva praveśanīyamityabhipretya vedaghaṭitameva lakṣaṇaṃ pūjyapādairbhāṭṭarahasye uktamvedabodhitaśreyaḥ sādhanatākatvaṃ dharmatvamvedabodhitāniṣṭasādhanatākatvamadharmatvamiti ।। (dalaprayojananirūpaṇapūrvakaṃ bhāṭṭarahasyoktadharmalakṣaṇasya lakṣyeṣu samanvayaḥ) asti cedaṃ jyotiṣṭomakalañjalabhakṣaṇādau; tayoriṣṭāniṣṭasādhanatvasya vedabodhitatvāt ।
vedabodhitatvaṃ brahmasvarganarakādāvapi ityuttaradalam; teṣāmiṣṭaniṣṭarūpatavena tatsādhanatvābhāvāt । annaviṣabhakṣaṇādau tṛptimaraṇarūpeṣāniṣṭasādhanatavasatavāttadvāraṇāyādyam; tatsādhanatvasya lokata evāvagatatvāt । vedabodhitatvaṃ ca vedajanyājñātajñānarūpabādhipratītiviṣayatvaṃ, tenā agnirhimasya bheṣajam' atarati śokamātmavit' ityādivākyajanyaśokaśabdavācyāvidyānivṛttisādhane ātmajñāne himanivṛttijanake cāgnau nātivyāptiḥ; tatsādhanatvasya pramāṇāntarajñātatvāt । etādṛśājñātajñāpanatvalābhārthameva vedabodhitatvaṃ vedātiriktapramāṇena svātantreṇābodhyatve sati vedabodhyatvamityādinā tatraiva vivṛtaṃ pujyapādeḥ ।
ataeva ajñātatvamapi svānupajīvimānāntarakṛtaṃ draṣṭavyam । tena pratyakṣadṛṣṭaśrutimūlakasmṛtyādibodhyeṣṭasādhanatāke nāvyāptiḥ, āpātapratipanneṣṭāniṣṭasādhanatvasyāpi vedabodhitatvāt tatrātivyāptivāraṇāyābādhiteti । vedapadaṃ ca na pārāyaṇavidhāviva mantrabrāhmaṇagranthaparam; asaṃbhavāpatteḥ, nāpi tadantargatavākyābhiprāyam; liṅgādikalyāśrutavākayapratipādye tadanāpatteḥ, apitvapauruṣeyavākyaparam । nacabrāhmaṇo api jagatkāraṇatvena śreyaḥ sādhanatvāt tasya ca ayatove' tyādivedaikagamyatavena tatrāpūrvalakṣaṇasyātivyāptiritivācyam; lakṣaṇe tacchreyastavāvacchinnakāryatānirūpitakāraṇatāśālitvasya vivakṣitatvāt ।
śreyaḥ padaṃ cātra svayaṃprathitaphalaparam, ato na krūtūpakāraphalamādāya prayājādyaṅgeṣu homādinivṛttiphalamādāya dravyadevatādau cātivyāptiḥ । anānṛtaṃ vadet' iti kratuprakaraṇagataniṣedhena narakarūpāniṣṭajanakatvābodhe api kratuvaiguṇyajanakatvabodhamātreṇāpi anṛtavadanādāvadharmatvamupapadyata iti na tatrāvyāptiḥ । aṅgeṣu dharmatvābhāvavyavahāraśrca bhāṣye ko dharmaḥ ? kāni sādhanāni ? iti svarūpajijñāsataḥ pṛthaksādhanajijñāsayā spaṣṭaṃ pratīyate । vājapeyānuṣṭhānaṃ jānatāṃ tadanuṣṭhātari dhārmiko ayamiti vyavahārastu pradhānabhūtavājapeyadharmatvasya sādhane upacārāt, vājapeyānuṣṭhānamajānatāṃ tadekadeśānuṣṭhātari tadyavahārastu vihitakriyātvasādṛśyāllākṣaṇikaeva; avayavini prayujyamānasya śabdasyāvayave api loke bahuśaḥ prayogadarśanāt ।
vivāhārthānṛtavadanavidhinā ca niṣedhātikramanimittidoṣājanakatvamātrameva bodhyate, natviṣṭajanakatvamiti dharmalakṣaṇābhāvānna tatrātiprasaṅgaḥ । anātirātre ṣoḍaśinaṃ gṛhṇāti' iti niṣedhena ca grahaṇavidhyavirodhāyāniṣṭasādhanatavānākṣepādetada bhāve apītarāṅgaiḥ ṛtūpakārasiddherevākṣepānna ṣoḍaśigrahaṇasya niṣedhyatve apyadharmatvam ।। (ātmajñānadharmatvasamarthanam) yadvāaityācāradayāhiṃsādānasvādhyāyakarmaṇāt । ayaṃ tu paramo dharmo yadyogenātmadarśanam' ityevamādāvātmajñāne api dharmaśabdaprayogāt śravaṇamananididhyāsanādisahakṛtātmadarśanasyānādyanirvacanīyabhāvarūpājñānanivṛttijanakatvasya kenāpi pramāṇenājñātatvātyogajanyātmajñānasyaiva viśiṣṭaveṣeṇa paramadharmatvokteḥ jñāne api dharmatvameveti yuktam ।।
nacaatarati śokamātmavit' ityādyupaniṣadvākyānāṃ arthavādarūpatve api tatkalpyādātmajñānaṃ sādhayedityādyātmajñānavidherutpattipratīteḥ kathamabādhitatvam? itivācyam; tathāvidhavāvākyānāmarthavādarūpatave api tatkalpyādātmajñānaṃ sādhayedityādyātmajñānavidherutpattipratīterabādhitatvāt । tadvidhiviṣayasyātmajñānasya phalajijñāsāyāṃ atarati śokamātmavi' dityārthavādikaśokāparaparyāyānādyavidyānivṛttirūpaphalapratīterapyabādhitatvāt lakṣaṇasaṃbhavena dharmatvopapatteḥ । asti ca śravaṇādividhiprāyapāṭhe aātmā vā are draṣṭavyaḥ' iti spaṣṭo vidhiriti na tatkalpanākleśo api । naca jñāne pramāṇavastuparatantratvena vidhyanupapattiḥ; jñānasya svato avidheyatve api kālākāśādīnāṃ āśrayāviṣṭatveneva tadalukūlamanaḥ praṇidhānādivyāpārāviṣṭatvena vidheyatavopapatteḥ ।
itarathā śravaṇādīnāmapyantato jñānarūpatvena tatrāpi śrotavya ityādividhyanupapatteḥ । etenajñāne vidhyanupapatteḥ draṣṭavya iti tavyapratyayasyārhārthatvamaṅgīkṛtya vihitaniṣiddhatvābhāvenātmajñānasya dharmādharmabahirbhūtatvameva । ataeva karmopāsanākāṇḍadvayāt jñānakāṇḍaṃ bhinnam । aayaṃ tu paramo dharma' ityatra darśanaśabdaḥ karaṇalyuḍantaḥ ।
tathāca savikalpasamādhyantena yogenātmajñānasādhanabhūto nirvikalpasamādhirevātmadarśanapadenocrūte iti tasyaiva dharmatvam, nātmajñānasya । bhāvalyuḍantatvā'grahe tu sarvakarmaphalānāṃ jñānaphale antarbhāvāt jñānasya paramardhatvoktiḥ praśaṃsārūpaiveti kasyaciduktaṃapāstam; anādyavidyāvāsitāntaḥ karaṇānāṃ saṃsāranimagnānāṃ kathamapyātmajñānavārtāmapyakurvatāṃ narāṇāmātmajñānavidhāyakaparatayopadeśaparatve saṃbhavati nirarthakaprāyārhārthakatvakalpanāyā anyāyyatavāt, upāsanānāṃ dharmatve api vicāryatāvacchedakakiñcidrūpabhedamādāya karmakāṇḍādbhedasyeva jñānasya dharmatve api karmopāsanākāṇḍadvayādbhedasyopapatteśrca, svarasataḥ pratīyamānātmajñajñanarūpaphalaparatvamapahāya darśanapadasya karaṇalyuḍantatvakalpanayā sādhanaparatvakalpane nimittābhāvācca, nirvikalpasamādhyantayogasya yogaśabdārthatvāttadekadeśe pramāṇabhāvācca । nahi hāsyādivyaṅgyārthajñāpanābhāve aeṣāmayaṃ paramo brāhmaṇaḥ' itivākyamabrāhmaṇe śūdrādau prayujyate । prakṛteṣīṇāṃ vyaṅgyārthajñāpane tātparyābhāvāt, pratyuta paramo brāhmaṇaḥ ityanena itarasya brāhmaṇatvoktaya ṣaṣṭhyantanirdiṣṭānāṃ brāhmaṇatvapratītivat asminvākye api jñānasya dharmatvoktyā ijyādīnāṃ dharmatvapratītereva hetoryāgādikriyāṇāṃ dharmatvasya bhāṭṭālaṅkāraiḥ prasādhanācca ।
ato yuktamevātmajñānasya dharmatvam ।। (nityanaimittikānāmapi pāpakṣayasādhanatvena dharmatvasamanvayaḥ । tatra nyāyasudhākṛnmatopapādanaṃ ca) nacanitayanaimittikakarmavidhiṣu phalāśravaṇāt kathameteṣāṃ pūrvoktalakṣaṇaviṣayatvena dharmatvam ? itivācyam; tatrāpi sarvāśaktyadhikaraṇe miśrādyupapāditarītyā apūrvo sandhyāṃ japaṃstiṣṭhanaiśameno vyapohati' ityādismṛtibhyo, ayadrātryā pāpamakārṣam' ityādimantreśrcapāpakṣayarūpaphalakalpanāvaśyaṃbhāvena pūrvoktalakṣaṇasatvena dharmatvopapatteḥ । yadyapi nyāyasudhākṛto naitanmatam, yathoktaṃ yāvajjīvādhikaraṇe tenaasaṃdhyopāsanamātrāddhi sarvapāpakṣaye sati ।
agnihotrādyanuṣṭhāne kaḥ pravarteta buddhimān ? । ekasya tu kṣaye kasyetyavagantuṃ na śakyate a iti; tathāpi tena svakāle kriyamāṇānāṃ nityādīnāmakaraṇajanyadoṣābhāvaphalakatavasya tatkāle anyakaraṇasya vā pāpajanakatvena tatkṣayasya phalatvenābhyupagamāt uktasmṛtimantrebhyaśrcātikrānte api kāle vihitākaraṇotpannadoṣanāśāya kartavyatavābhyupagamāt saṃbhavatyeva tanmate api teṣāṃ uktavidhaṃ dharmatvam ।। (dadhyādidravyāṇāṃ dharmatvamiva rajatādīnāmadharmatvamiti vyavasthāpanam) evañca yathaiva adadhnendriyakāmasya' ayadi varṣukaḥ parjanyaḥ syānnīcaiḥ sado minuyāt' aṣaṣṭhe annādyakāmasye' tyādividhibodhitatattacchreyaḥ sādhanatākeṣu dravyaguṇakālādiṣu pūrvoktalakṣaṇasattvāddharmatvam, tathaiva abarhiṣi rajataṃ na deyaṃ' ityādiniṣedhabodhitāniṣṭasādhanatākarajatādidravyeṣu adharmatvamapi yuktameva ।। nacātra niṣedhavākyena dakṣiṇādānāsādhanatvamātrameva budhyate, natvaniṣṭasādhanatvamapi, tathātve abhyupetyāniṣṭaṃ rajatadātuḥ ṛtuvaiguṇyānāpatteriti kasrūcidbhāntasyoktaṃ yuktam; pratyakṣato dakṣiṇādānasādhanatvenāvagate rajate prastare yajamānābhedasyeva vidhiśatairapi tadasādhanatābodhasya kartumaśakyatvāt ।
nahyatra puruṣārthaniṣedhavat narakasādhanatvaṃ niṣedhavaiyarthyaparihārāyākṣipyate; barhiḥ padopādānavaiyarthyāpatteḥ, kintu ṛtuprakaraṇe anānṛtaṃ vadet' iti niṣedhavat ṛtuvaiguṇyajanakatvameva, tadyadi dakṣiṇādānakriyāmātre bodhyate, tadā suvarṇādidānasyāpi vaiguṇyajanakatavāpattiḥ । tathāca yathāśraddhaṃ dakṣiṇāṃ dadātīti vidhiprāpte yajñasaṃbandhidāne dakṣiṇātvena prāptarajatakaraṇatvameva ṛtuvaiguṇyajanakamityevamākṣipyate home dadhikaraṇatvasyendriyaphalajanakatvavat । etāvataiva ca dadhyādau dharmatvavrūvahāre sarvasaṃpratipanne sati kena vā viśeṣeṇa rajatādidravye nādharmatvaṃ vadatīti viśeṣamālocayantu sudhiyaḥ । tasmādetadabhiprāyeṇaiva anahi phalārthaguṇānuṣṭhātṝṇāṃ yajñe rajatādyanuṭhātṝṇāṃ ca dhārmiko adhārmika iti vyavahārabhāva' ityuktaṃ bhāṭṭarahasye pūjyapādaiḥ ।
ataeva niṣedhāvagatāniṣṭasādhanatākasya rajatasya aso arodīt' ityarthavādenāprāśastyaṃ bodhyate । etādṛśajñāpakābhave ca viśiṣṭakriyāyā eva niṣedhādaniṣṭajanakatvaṃ yathā kaljabhakṣaṇādāvityuktam ।। (adharmalakṣaṇasyāvidyādvaitavāsanādāvativyāptinirasanam) yadyapi adharmalakṣaṇaṃ aasūryā nāma te lokā andhena tamasā vṛtāḥ । tāṃste pretyābhigacchanti ye kecātmahano janāḥ' ityādyupaniṣadvākyabodhitāniṣṭasādhanatāke avidyādvaitavāsanādāvativyāptam; tathāpi tasyātmajñajñanapraśaṃsāparasya lakṣaṇayā ātmajñānaprāśastyaparatvena āpātapratītaśakyārthajñānasya lakṣaṇottarabādhādabādhitapratītiviṣayāniṣṭasādhanatākatvā bhāvānnātivyāptiḥ ।
yadi tvetādṛśanindayā dvaitavāsanāṃ tyajet taddoṣaparihārārthamiti vidhiḥ kalpyeta, yatadā tatra tyāgasya vihitatvāddharmatvameveti nānupapattiḥ । ato yuktameva vedabodhitaśreyassādhanatākatvaṃ dharmatvaṃ, tadbodhitāniṣṭasādhanatākatvamadharmatvamityevaṃ lakṣaṇadvayam ।। (dharmalakṣaṇe vedabodhitatvapariṣkāraḥ) atredamavadheyamyadi vedabodhitatvaṃ vedajanyābādhitapratītiviṣayatvaṃ, tadyadi śābdabodharūpapratītimādāya, tadā vidheyasya svargādipadasamabhivyāhārādyāgasvargasādhyasādhanabhāvasya śābdabodhaviṣatve api niṣedhasthale bhavanmate aniṣṭādivācakāpadasamabhivyāhārābhāve aniṣṭasādhanatvasya ākṣepādeva bodhasvīkārāt niṣedhyagatāniṣṭasādhanatvasya kathaṃ vedajanyaśābdabodharūpapratītiviṣayatvam ? yadi vedaprayojyapratītiviṣayatvam, tadā kathaṃ tadbrahmasvarganarakādāvapītyuktaṃ yenottaradalaṃ kṛtamiti bhāṭṭarahasye pūjyapādoktaṃ ghaṭate । ato dharmalakṣaṇāvairūpyādadharmalakṣaṇamapi vedaprayojyānumitiviṣayāniṣṭasādhanatākatvamityeva kartu yuktam ।
ātmajñāne api yadi aātmā vā are draṣṭavyaḥ śrotavyaḥ' iti vidhiḥ, tadā tadvidhiprayojyānumitiviṣayājñānanivṛttirūpeṣṭasādhanātvāvidhātānnāvyāptiḥ । yadā tu na tasya vidhitvamiti, tadā ātmajñānasya māstu dharmatvam । aayaṃ tu paramo dharma' ityatra kriyārūpāyāgasyeva dharmatvaṃ vivakṣitam, natvātmajñānasyetyapi śakyaṃ vaktumiti na doṣaḥ ।। (śyenadharmatvapakṣaḥ) ubhayavidhalakṣaṇasyāpi ca śyene sattvāddharmatvameva ।
adharmatvaṃ tu śyenaphalasya hiṃsātmakābhicārasyaiveti caturthe vyaktīkariṣyate ।। (aniṣedhyatvena śyenadharmatvasya balavadaniṣṭānubandhitvena tadadharmatvasya copapādanam) yattu bhāṭṭālaṅkārakṛtābalavadaniṣṭānanubandhitvamapi dharmatvalakṣaṇe praveśya śyenasya vihitatvāt kathaṃ na hiṃsyāditiniṣedhaviṣayatvābhāve balavadaniṣṭānubandhitvamityāśaṅkya vairimaraṇaṃ mayā kartavyamiti saṃkalpasya rāgataḥ prāptasya vidhyaṃsuspṛṣṭasya niṣedhyatvāt, athavāśyenaphalasya vairimaraṇānukūlavyāpārasya dṛṣṭopāyeneva śyenādinānuṣṭhātṛjanasya niṣedhātikramasattvāt tadupapatterityuktvā nacāsyādharmapadavācyatāpattiḥ; aniṣṭānubandhitve api svarūpeṇa niṣedhyatvābhavāt, niṣedhyasyaivādharmatvāt, yaditu svayamaniṣedhye api paramparayāniṣṭānubandhinyadharmapadaṃ prayujyate loke, tadā bhavatu śyenāderadharmatvamityuktam ।। (abhicāraniṣedhyatavopapādanaṃ śyenādharmatvapakṣakhaṇḍanaṃ ca) tatra vairimaraṇaṃ mayā kartavyamiti saṃkalpasya vidhyasaṃspṛṣṭatvamuktam, saṃkalpasya śyenācaraṇapūrvabhāvitvena karmaṇo vihitatve tatpūrvabhāvinaḥ tasyāpi karmavidhāyakaśastreṇa śāstrāntareṇa vā vidherāvaśyakatvāt, vidheyatvābhāve apivā karmāvinābhūtatvenāvarjanīyatvācca, itarathā agnīṣomīyādipaśuhiṃsāyāmapi paśumāraṇaṃ mayā kartavyamitiya saṃkalpasya niṣedhyatvena balavadaniṣṭānubandhitvāpatteḥ । saṃkalpasya niṣedhaviṣayatvena śyene vihite balavadaniṣṭānubandhitvasya saṃbhavadvṛttikatvācca ।
dṛṣṭopāye niṣedhaviṣayatve api vihite śyene niṣedhātikramasya vaktumaśakyatavācca । svarūpeṇa niṣedhyatvābhāvenādharmatvābhāve svarūpeṇa vihitatvena dharmatvāṅgīkāre bādhakābhāvādbalavadaniṣṭānanubandhitvapraveśe prayojanābhāvācca । nacaparaṃparayāniṣṭānubandhitvādadharmatvamevāstu itivācyam; kāsyakarmaṇāṃ kāmanāparityāgena vividiṣādyarthamupayogasyeva śyenasyāpyabhicārūpaphalāṃśaparityāgena vividiṣādyarthopayogasya dharmatvaphalasya sattvāt, śyenādau sarvathā balavadaniṣṭānanubandhitvābhāve kimapi pravṛttikāraṇābhāvāttadviṣayapravṛtteranupapatteśrca ।। ataḥ śyenasya dharmasya sata eva paraṃparayāniṣānubandhitvenādharmatvaṃ vācyam ।
tasmātparaṃparayaniṣṭānubandhitvenādharmatvasyāyuktatvāddharmalakṣaṇe cabalavadaniṣānanubadhitvapraveśe prayojanābhāvācca śyenādau dharmatvameva । adharmatvaṃ tu śyenaphalasya hiṃsātmakābhicārasyaivetyeva yuktam । samarthitaṃ caitadeva codanāsūtre śāstradīpikāyām ।। (vacanāntarānusāreṇa śyenādharmatvasyāpi upapādanam) kathaṃ tarhi a vrātyānāṃ yājanaṃ kṛtvā pareṣāmantyakarma ca ।
abhicāramahīnaṃ ca tribhiḥ kṛcchrairviśudyati' iti prāyaśrcittāmnānaṃ śiṣṭānāṃ vigarhaṇaṃ copapadyate ? aparasyotsādanārthe yattāmasaṃ tadudāhṛtaṃ' ityādivacanālocanena tāmasatavanindonnītaniṣedhabalena sākṣādeva narakasādhanatvāvagamenādharmatvasyāpi sattvāttadupapatteḥ ।। (śyenanindāyā nahinindānyāyaviṣayatvābhāvaḥ) nacauditānuditahomaviṣayapratyakṣavidhivirodhāpatteriva sannidhipaṭhitānāmapi nindonnītaniṣedhakalpanameva na saṃbhavati itivācyam; tatra nahinindānyāyena vidheyastutyarthatayā virodhaparihārasaṃbhave api prakṛte trividhakarmopadeśaprastāvāt parasparastutyabhāvena nindāvaiyarthyāpattorniṣedhakalpanasyāvaśyakatvāt । tathā yajñādīnāmapi sattvādiguṇabhedena trividhatvapratipādanaṃ iha rājasatāmasatābudyā kathaṃ tu nāma parityajet ? sāttvikānevānutiṣṭhet ityevamarthamāheti bhāṣyakāraiḥ aparihārastvapi sarvasye' ti śrlokāvataraṇikāyāṃ niṣedhavidhikalpanasya anumoditatvācca, ānarthakyapratihatānāṃ viparītaṃ balābalam iti nyāyena smārtasyāpi prābalyācca, nindonnītatiṣedhakalpane tāmasyāpi karmaṇo vihitatvāt sarvadā śiṣṭānāmanuṣṭheyatvāpatteśrca । itarathā tāmasayajñādīnāmapi niṣedhaviṣayatvānāpatteḥ, vihitasyeva kamraṇaḥ trividhatvokeḥ, tāmasatvakathanasya śyenādiviṣayatvasyaivākāmena vaktavyatavācchayenādau tadapravṛttervaktumaśakyatvācca ।।
nacaidaṃ bhagavadvacastrīvidhatayā traividhyakathanaparameva pūrvaprastavāt dṛśyate, avidhihīnamasṛṣṭhānnaṃ mantrahīnamadakṣiṇam । śraddhāvirahitaṃ yajñaṃ tāmasaṃ paricakṣate' ityādinā pākayajñādīnāṃ tāmasatve kāraṇāntarābhidhānāt kathaṃ tadvacanasya śyenādiyāgaviṣayatvaṃ yuktam ? itivācyam; kathañcitsāttvikāditrividhavihitakramopadeśamātre bhagavattātparye api parasparāsaṃkīrṇalakṣaṇakaraṇe tātparyābhāvena tamomātrasya niyantumaśakyatvāt, anyathā vidhihīnāmantrakajapatapodānahomānāmatāmasatvāpatteḥ, yajñagatatāmasatvakāraṇaṃ vinānuṣṭhitābhicārārthayajñasya tāmasatvānāpatteśrca । tapasastāmasatvakāraṇasya parapīḍājanakatvasya tapasīva tathāvidhayajñadānādāvapi sattve bhagavatāpi tāmasatvābhāvasya durupapādyatvācca, ayaḥ svargye lokavidviṣṭaṃ dharmamapyācarennatu' ityādispaṣṭaniṣedhairapi svargātiriktādṛṣṭamātraphalakalokavidviṣadharmasādhanasya yāgadānahomatapaādirūpasya narakasādhanatvāvagamāt । etenābhicārajanakaśyenādāviva yatrāpi sākṣā advairimaraṇakāmo yajete' tyevamabhicārarūpayāgasyaiva vidhistatra vihitatvena hiṃsāniṣedhāpravṛtteḥ paraṃparayāpi cāniṣṭānutpādakasya dharmasyāpi yāgasyādharmatvamupapādanīyam ।।
nacaparasyotasādanārthamiti vākaye karaṇalyuḍantotsādanaśabdena parotsādanānukūlapvyāpārokteḥ tadarthakarmaṇaḥ śyenādereva tāmasatvaṃ pratīyate, natu sākṣādabhicārarūpasya yāgasyeti kathaṃ tāmasatvena nindāviṣayatvam ? itivācyam, abhicārajanakaśyenādestāmasatvakathane arthāreva sākṣādabhicārarūpasya karmaṇastāmasatvasya kaimutikanyāyasiddhatvāt । ataeva tulyayogakṣematayā ninditayorubhayorabhicāratajjanakakarmaṇorabhicāramahīnañcetyatrābhicārapadena saṃgrahaḥ kriyate ।। nacātrābhicārapadaṃ laukikābhicāraparam; vihitayajñadānāhīnāntyakarmasamabhivyāhāreṇa vihitābhicāraparatvasyaivāvagateḥ । astu vā ubhayavidhābhicāraparaṃ, tāvatāpi nakṣatiḥ ।
ata upādhirūpayordharmatvādharmatvayoḥ mahābhāratīyayuddhe ivaikaśyenādāvaṅgīkāre bādhakābhāvāt vidhisārthakyāya narakanyūnatvasya ca kalpanādyuktameva pūrvoktadharmādharmalakṣaṇānusāri dharmatvamadharmatvaṃ ca śyenādāviti dik ।। (vedāprāmāṇyanirāsaḥ) etādṛśapūrvoktalakṣaṇābhyāṃ dharmādharmasvarūpe siddhe tatpramāṇaṃ tāvat avedo akhilo dharmamūlam' iti vacanādveda eveti pūrvoktalakṣaṇayorna vedabodhitatvāsaṃbhavaḥ । vedasya ca svato apauruṣeyatvena nirdeṣatvādabādhitārthapratījijanakatvamapi nāsaṃbhavati । bādhitārthapratītijanakatvamaprāmāṇyam ।
tacca dvedhā । sākṣāt kāraṇadoṣajñānādvā । vedajanyajñāne sākhādanyathātvaṃ jñāne tāvannastyeva । taddhi abodhakatvādadhigatabodhakatvāt bodhyasya tathābhūtvāvādvā ।
tatra na tāvadabodhakatvaṃ vede vaktuṃ śakyam; ākāṅkṣādiyuktebhyo gṛhītasaṃgatikebhyo vaidikapadebhyo vākyārthabodhasyānubhavasiddhatvāt । nāpyadhigatārthabodhakatvam; yāgādisvargasādhyasādhanabhāve pratyakṣādiviṣayatvābhāvasya pratyakṣasūtra eva nirākaraṇāt । bodhasya tathābhūtatvābhāvo hi dveghā syāt artha kriyākārakatvādiguṇajanyajñānaviṣayatvādisādhakābhāvādbādhakamānādvā, tatra na tāvadādyaḥ, viṣayāthārthyenotpannasya jñānasyārthakriyākāritvādiguṇāpekṣayāṃ prayojanābhāvāt, atathābhūtasyāpi svapnārthasyārthakriyājanakatvadarśanena tathābhūtasyātathābhūtatvaprayojakatve vyabhicārācca । bādhakaṃ mānamapi mithyā taditi jñānaṃ, duṣṭakaraṇajñāpitatvaṃ vā ।
naca vedārthamithyātvapratyayaḥ saṃbhavati, svargaphalavidhiṣu kṣaṇikakarmaṇaḥ ākamuṣmikaphalakatvānupapattepūrvāvāntaravyāpārāṅgīkāreṇa nirastatvāt, citrādiṣu cānantaraphalānupalambhasya tadarthasatyatve api cāturthikanyāyena aihikāmuṣmikatvena bādhakābhāvāt, kārīrīphalasya tu aihikasvabhāvasyāpi vaiguṇyādanantaramanupalambhasaṃbhave tatrāpi bādhakābhāvāt ।। (vedāpauruṣeyatvasya tatpauruṣeyatvānumāne pramāṇāntaramūlatvādinā sopādhitvānirūpaṇapūrvakaṃ vyavasthāpanam) duṣṭakaraṇajñāpitatvamapi na saṃbhavati; yataḥ śabde svataḥ kasyāpi doṣasyāsaṃbhavāt puruṣadoṣa eva bhramādistaddheturvācyaḥ, saca padatadarthasaṃbandhasya puruṣakṛtatve tadāśritasya bhramādeḥ tadbodhādhīnapadārthajñānahetukavākyārthapramāṇe api saṃkrāntitaḥ syāt, vedasyaiva vā pauruṣeyatave । tatra padapadārthasaṃbandhasya tāvatpratipādyapratipādakabhāvarūpasyābhidhānakriyāgabhrasyāpi padārthasaṃbandhaḥ sarvo anyasmātpratipadyate, mahyavahāravaditi nyāyena svarūpato jñāpitatvāt pravāhānāditvānna pauruṣeyatvam । tathā vedasyāpi vedārthasyālaukikatvena tadviṣayasya vākyasya samūlasya kartṛjñānasyāsaṃbhavānna pauruṣeyatvam ।
yadi vedasyāpi pauruṣeyatvaṃ tadā yogamahimnā sarvajñānāṃ svabhāvataḥ sarvajñasyeśrvarasya ca jñānaprāmāṇyāviśeṣeṇa tadubhayavacaso viśeṣasya vaktumaśakyatavena manvādismṛtitulyatavameva syāt ।। nanuvedaḥ pauruṣeyaḥ, vākyatavāt,kālidāsādivākyavat, ityanumānāt kāṭhakādisamākhyādarśanāt atrayo vedā ajāyante' ti śruteśrca vedasya kathaṃ na pauruṣeyatvam ? yuktañcaitat; anyathā mantrārthavādasiddhapralayasya satvena tadānīmadhyetṝṇāṃ vedasyāpi nāśāt mantrārthavādādhigamāsaṃbhavenetarapadārthavat jñānāsaṃbhāvāpatteḥ, ata itarasṛṣṭivadvedasyāpi puruṣakartṛkatvameva । ataeva vaktrā yatpratītimuddiśya yadvākyamuccaritaṃ, tasya tatparatvamiti lokasiddhatātparyasyāpi pauruṣevākye saṃbhavena upakramopasaṃhārādervedavākyagatatātparyanirṇāyakakalpanamapi nāpadyate, saturāṃ ca śabdajñānapramāṇyasyāptavākyādhīnatvena śabdotthajñānasyāprāmāṇyānāpattiśrca । samākhyānasya ca siddhāntyabhimatapravacananimittatvenopādane tasya kupuruṣasādhāraṇyena asādhāraṇavyapadeśānupapattistadavasthaipava ।
ataḥ pauruṣeya eva vedaḥ, tathātve api atadvidāṃ ca smṛtiśīle' ityuktatvādvedavitpraṇītavaiṣamyamātreṇaiva smṛtitulyatvānāpattiḥ iticet, na; pauruṣeyatve pauruṣeyavākyaprāmāṇya tatkartṛpratyayādhīnasiddhikatvādavaśyasmartavyarūpakarturniyamenāsmaraṇāttadabhāvapratīteḥ । naca chandogaprasiddhasya yonigranthasya kartṛsmareṇa pauruṣeyatvāpattiḥ; tasya pauruṣeyatave sāmna uttaramūhagranthasrū pāṭhenaiva prāptyā ayadyonyāṃ' taduttarayorgāyatī' tivacanaveyarthyāpattyaivāpauruṣeyatavasiddheḥ । vākyatvahetukānumānamapi pramāṇāntaramūlatvena sopādhikamityaprayojakam; pauruṣeyavākye tathaiva sattvāt, vedārthasya pratyakṣāgrāhyatvāt । atrayo vedā ajāyante' tyādi tu auccaircā kriyate upāṃśu yajuṣā uccaiḥ sāmne' ti vidhiśeṣatvenārthavādarūpatvanna svārthe pramām ।
yadi caite vidhayaḥ kartrapekṣāḥ syuḥkh tataḥ svargakāmavidhyapekṣitasvargasvarūpabodhakārthavādavadidamapi svārthe pramāṇaṃ bhavet vidhyapekṣitakartṛpratipādakatvena, natvetadasti । etena mantrārthavādebhyaḥ sṛṣṭipralayasiddhirnirastā; teṣāmapi vidhyantaraśeṣatvena svārthe prāmāṇyābhāvāt, kāṭhakādisamākhyāyā api kaṭhādiṣu viśeṣavṛttipravacanātiśayena kenāpyupapatteḥ, kaṭhaiḥ paramparayādhīyamānatvena vā tatsaṃbhavācca । naca mānavādisamākhyānāmapi pravacananimittatvāpattyā smṛtyāderapi tathātvāpattiḥ, ādyantanāmāvalismaraṇarūpadṛḍhakartṛsmaraṇena tāsāṃ kartṛparatvāt । ataeva avāsiṣṭhasrū ārṣa viśrvāmitrasyār''ṣe' iti prativākyaṃ kartṛsmaraṇamapi ṛṣidarśanādismaraṇāt sṛṣṭyādau tatra vauyadarśanamātreṇaivopapannamiti na vasiṣṭhādikartṛkatvavādinā etādṛśayogeneva kāṭhakādisamākhyānāpamupapādanīyatavācca, kartrajanyatave api yatpratītyartha yadvākyaṃ tatparaṃ taditi tādarthyarūpatātpaṣasya vede'pyupapannatvena tadanupapattyāpādanasyāyuktatavācca, prāmāṇyaghaṭitayāvatpadārthānāṃ arthāvabodhakatvānadhigatārthabodhakatvādirūpāṇāṃ vede api saṃbhavenā'ptavākyajanyatvābhāve api tadupapatteśca ।
astuvā arthavādādipramāṇakam sṛṣṭipralayādikaṃ vedādināśaśrca; tathāpi saṃsārasyānāditvenaikakalpasamutthitaṃ vedaṃ kalpāntarer iśrvaraḥ sarvajñatvādupadiśatītyeva kalpanālaghavenopapattau pratikalpaṃ racanākalpanāgauravasyānnayāyyatavena neśrvarakartṛkatvakalpanaṃ yuktam । saṃsārasya sāditve hi abhinavānupūrvīviracanamavaśyaṃ yuktam । saṃsārasya sāditve hi abhinavānupūrvīviracanamavaśyaṃ abhyupeyaṃ syāt । naca tatsaṃbhavati; sṛṣṭeḥ pūrva vedābhāvāt vedaikasamadhigamyadharmādharmābhāve tadanuṣṭhānābhāvāt kalpāntarotpannaprāṇināṃ sukhaduḥkhotpattyanupapatteḥ, vākyaracanasya janyajñānapūrvakatvadarśanena riśrvare janyajñānakalpanāprasaṃgāpatteśrca, nityajñānasya vedaprāmāṇyādhīnasiddhitvenetaretarāśrayāt, asati vedaprāmāṇye tadbodhitanityajñānavattvena riśrvarasya tatkartṛtvaṃ, tatkartṛtvena ca vedaprāmāṇyamiti ।
etenakṣityādikaṃ sakartṛkaṃ, kāryatvāt, ityanumānena nityajñānavadīśrvarasiddhau tadīyajñānamūlakatvena vedasya prāmāṇyam itiparāstam; tāvatāpyanityajñānavata eva kṣityādikartṛsiddhau tadīyajñānasyāpi mūlapramāṇaṃ vinā prāmāṇyāsiddheḥ । ataeva a yasya niḥśrvasitaṃ vadā' iti śrutirapi niḥśrvāsavadaprayatnasiddhatvaṃ vadati; vedasya cāsmaryamāṇakartṛkatvenājanyatvasyeva pratīteḥ । ānupūrvīviśeṣaviśiṣṭavarṇātmakasya vedasya varṇasvarūpeṇa nityatve api ānupūrvīviśeṣasyoccāraṇasāmagrī janyatvenānityatvam । sagakāle ca tajjātīyānupūrvī kācidastīti kāryarūpeṇānāditvenaiva nityatvaṃ, na gaganādivat svarūpeṇānāditvenetyarthe siddhe kathamapyaprāmāṇyakāraṇābhāve svata eva nirdeṣādabādhitapratītyutpattisaṃbhavādyuktameva pūrvoktaṃ dharmādharmalakṣaṇadvayam ।।