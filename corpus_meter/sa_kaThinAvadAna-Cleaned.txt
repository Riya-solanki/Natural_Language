munivṛndavandyacaraṇo dhvastākhiladoṣa uttamaśrīkaḥ । sakalajagadarthadakṣo viśuddhabodhau jino jayati । sākṣāt puṇyanidhānamaṅgalaguruś cintāmaṇiḥ sarvavit । pāyād vo bhagavān munīśvarajino dedīpyamānadyutiḥ ।। anantaram asyāvadānasya nidānam āha ।
athāyuṣmān mahākāśyapo jānann eva parārthaṃ bhagavantam evam āha । bhagavan kadā kaṭhinam utpadyate । bhagavān āha । kārttikakṛṣṇapratipadam ārabhya triṃśad divaseṣu yad ahorātraṃ tatra saṃghasya kaṭhinam utpadyate । tat sādhivāsam ānāpayitavyaṃ । kṛtakalpadaśārañjanā nīlasūtrasūcīśāstrakalpena tad dānapatayaḥ saṃnipatite saṃghe niḥsārāpayitavyāḥ । karmakārakeṇa bhikṣuṇā tato dānapatayo dānaparikarmakathayā pratisaṃmodayitavyāḥ । tat sādhivāsetyādi । kaṭhinapradānaṃ kartukāmena dānapatinā aṣāḍhe śrāvaṇe vā māse savinayam upagamya kalpikakārakasya mukhenāryasaṃghasya vijñaptiḥ karaṇīyā tena caivaṃ karaṇīyā । samanvāharāryasaṃgha ayam amukanāmā kaṭhinam āstariṣyati । yadite aṅgīkaroty āryasaṃgho no cen nivārayatv iti । so pi tadā yadi dānapater āśayo viśuddhaḥ suviśuddhaṃ ca deyavastu syāt tadā tūṣṇībhāvena svīkuryān no cen nivārayet । yadi tadādhivāsayaty āryasaṃghas tadā supramāṇāṃ surūpāṃ yugalīṃ rañjayitvā asya darśayet । tataḥ kalpikakārakas tām ādāya dānapatiṃ visṛjya hastena māpayitvānayā kaṭhinacīvaraṃ kariṣyati । dānapatir iti tasmai pratipādayet । dvividhaṃ hi kaṭhinaṃ cīvaraṃ kṛtam akṛtakaṃ ca । tatra nikāyabhedena trikhaṇḍapañcakhaṇḍādikaṃ pariṇāhenānyūna trihastam āyāmenānyūna pañcahastaṃ susīvitaṃ kṛtakaṃ । akṛtadaśam asīvitam akṛtakaṃ । tat punaḥ pratyekaṃ dvividhaṃ niṣṭhitam aniṣṭḥitaṃ ca । tatra kṛtanīlabindukaṃ pūjāmantrādhivāsitan tan niṣṭhitakṛt । itarad aniṣṭhitaṃ । atrāśvinipūrṇamāsyaṃ dānapater [ ]ṇayā kālpikakārakaḥ । siddhaṃ kaṭhinacīvaram ādāyādhiṣṭhita traimāsasyāryasaṃghasya purastād evaṃ vadet । samanvāharāryyānena cīvareṇāsmiṃ saṃghāvāse amūkanāmā dānapatiḥ kaṭhinam āstariṣyati । adhivasatv āryasaṃghānumodayatu dānapatir iti । evaṃ dvir api trir api tad anv āryasaṃgho pi tad adhyeṣaṇām aṅgīkṛtya divā[ ]vā masīdravādinā nīlarāgarasena vā prānte catur bindūṃś catusatyādi viśuddhyā datvā trin vā triratnādi viśuddhyā dvau vā yogasaṃbhārādi viśuddhyā yathā vidhānam adhi yed etat । prabhātāyān tu nisāyāṃ parikalpitesūpasṛṣṭe samucchritātapatradhvajapatākā digvidig vinyastakhaṇḍapiṇḍadhūpaghaṭikojjvalayaṣṭipradīpasugandhagandhādidivyasurabhikusumāvakīrṇe pradeśe khaṭvāyām mañcāyām vā pṛthupīṭhake mantrādhiṣṭhitaṃ pañcabhir upahārair abhyarcitaṃ kaṭhinacīvaraṃ prasārya pratiṣṭhāpayet । tad anu tac chrāddho dānapatir udārābhiḥ pūjābhir abhipūjyābhipraṇamya suvarṇarajatatāmrādidhātu dravyaṃ marakatapadmarāgavajravaidūryyendranīlādikaṃ ratnaṃ divyāmbarābharaṇādikaṃ ca tasmin kaṭhinacīvare ratnatrayāya dadyāt ।। kṣetraṃ vādikā gṛhārāmopavanādikaṃ dāsīdāsahastyaś ca gomahiṣyādikaṃ piṇḍakādipratyāyaṃ ca bahirdhanantāḍapatrādau tan nāmākam vilikhya tatraiva prayacchet । bhakṣyabhojyalehyapeyādikaṃ bhājanādīni pañcopakaraṇabhāṇḍāni śayanāsanādīni bhaiṣajyāny upakaraṇāni cānekāny upabhogārhāṇi vastūni kaṭhinaṃ saṃspṛśya tat pārśvataḥ saṃghopabhogāya viśrāṇayet । iti kaṭhinaṃ ।
athāyuṣmān sumanā nāma bhikṣur bhagavantam etad avocat ।। bhagavan kena kāraṇena cīvarādikaṃ kaṭhinam ity ucyate । bhagavān āha । āyuṣman dṛḍhaṃ viśuddham abhedyaṃ vipulāvināśi ca kaṭhinam ity ucyate । tathā hi dānapater āśayasya dṛḍhatvāc cīvarasya viśuddhatvāt saṃghasyābhedyatvād dānasya phalasya ca vipulāvināśitvāc ca sarvam eva kaṭhinaṃ bhavati ।। vihṛtya ceto'khilabandhanāc cyutaḥ । nimantrayāmāsa jinaḥ svaśiṣyān ।। śrāvastyāṃ mahānagaryāṃ jetavane anāthapiṇḍadasyārāme śubhe surabhidhūpadhūpite sugandhipuṣpaprakaropaśobhite śuciparisare mahārham mahadāsana-m-āsīnaṃ viśuddhabodhiṃ vidhvastasamastadḥsaṃ mahākāruṇikaṃ bhagavantaṃ samyaksaṃbuddhaṃ śākyamunīndraṃ mahatpariṣadgaṇaiḥ sārdhaṃ viharati sma । atha bhagavān tūṣṇībhāvenāvasthitaḥ san sattvārthaṃ prati daśavidhabuddhakṛtyakaraṇāya laukikaṃ cittam etc, v
tataḥ tīrthikaparivrājakacoditāyās tathāgataṃ prati duṣkṛtaṃ karma saṃsmṛtya saṃjātasaṃvegāḥ sthavirasthāvirā bhikṣavaḥ śirasi vinihitāñjalayo mahadāsanāsīnaṃ mahākāruṇikaṃ buddhaṃ bhagavantaṃ praṇipatyedam abrūvan । kṛtā bhagavatānekā dharmādhikārikī kathā vyākṛtāś cāneke sattvā anuttarāyāṃ samyaksaṃbodhau । tad anv anavatapte bhagavatḥ purastāt svakasvakāṃ karmaplotiṃ vyākurmaḥ । dharmatā khalu buddhānāṃ bhagavatāṃ jīvatāṃ tiṣṭhatāṃ dhriyamāṇānāṃ yāpayatām daśāvaśyakaraṇīyāni bhavanti ।। katamāni daśa । na tāvad buddhā bhagavantaḥ parinirvānti । yāvan na buddhaṃ vyākurvanti । yāvad anekena sattvenānuttarāyāṃ samyaksaṃbodhau cittaṃ notpāditaṃ bhavati । yāvan na sarve vineyā vinītā bhavanti । yāvac chrāvakayugam agratāyāṃ na nirdiṣṭaṃ bhavati । yāvan na sīmābandhaḥ kṛto bhavati । yāvan nāyuṣaḥ pañcamo bhāga utsṛṣṭo bhavati । yāvan na śrāvastyām mahānagaryāṃ mahāprātihāryaṃ darśitaṃ bhavati । yāvan na śāṃkāśye nagare devāvatāram darśitaṃ bhavati । yāvan na mātāpitarau satyeṣu pratiṣṭhāpitau bhavataḥ । yāvad anavatapte mahāsarasi pūrvikā karmaplotiḥ śrāvakasaṅghena sārdhaṃ na vyākṛtā bhavatīti ।
atha bhagavatā manasi kṛtvā śrāvakasaṃghena sārdhaṃ vyākṛtā bhavatīti । bhagavan pūrvikāṃ karmaplotim anavatapte vyākartukāmo bhikṣūn āmantrayate sma । ājñāṃ gṛhītvā sugatasya śiṣyāḥ । haṃsādhipaṃ vyomni yathaiva haṃsāḥ ।। yathaivānyahaṃsagaṇaparivṛtas tathaiva buddho bhagavān śākyamuniḥ ।
visphuradvicitramarīcijāla ekonaiḥ pañcabhir arhacchataiḥ sārdhaṃ lohitapakṣaiḥ pakṣibhiḥ parivṛto guratmān iva vihāyasā jetavanād vihārān niragāt । ekonapañcaśatavītarāgeṇa sārdhaṃ gatavān । atha bhagavān mahāśrāvakasaṃghena saha śrāvastyām antarhitaḥ himavaduttarasthagandhamādanaparvatasyottareṇa mahākīṭaparvatasyāgre anavatapte mahāsarasi pratyasthāt । na vidyate rāgādikleśasaṃtāpo yasmin sarasi । tad anavataptaṃ mahāsaraḥ । tac ca । ekaikapārśvena catuścatvāriṃśad yojanāni । adhaś catvāriṃśad yojanāni ।
vicitrapuṣpais tarubhiḥ suśobhitam । nadyaś catasraḥ prasṛtāś caturdiśam ।। śītā ca yān naiva taranti martyāḥ । hanteha gacchāmi saro mahodadhim ।।
vicitrapuṣpair nānāprakāraiḥ svādusugandhiphalavṛkṣaiḥ suśobhitam । punaḥ śītalāmalasvādusalilasampūrṇam । kamalakuvalayakumudakahlārakokanadādiprasūnopaśobhitam । punaḥ sārasaśarāricakrāṅgabakabalākākurarakrauñcādivividhavihaṃgarāvaramaṇīyam ।
punar makarandapānalampaṭabhramarāṃganāgaṇagītopakūjitam । surāsuramunikinnarayakṣarākṣasoragāpsarāgaṇopaśobhitam । atha tatra buddho bhagavāṃl laukikaṃ cittam utpādayati । tadāntaśaḥ kuntapipīlikādayo bhagavataś cetasā cittam ājānate । atha nandopanandau nāgarājāv evaṃ saṃlakṣayataḥ kiṃkāraṇaṃ bhagavatedaṃ cittam utpāditam anavatapte mahāsarasi karmaplotikāṃ vyākartukāma iti buddhādhiṣṭhānena jñātvā tābhyām anavatapte mahāsarasi madhye śakaṭacakrapramāṇaṃ sahasradalaṃ vilasanmaṇinālakaṃ suhīrakesaram pañcaratnamayaṃ bhagavata āsanārthaṃ sauvarṇasaroruhaṃ vinirmitaṃ tatra bhagavān niṣasāda bhikṣavo api bhagavato abhisaṃmukham anyāsu kamalakarṇikāsu niṣaṇṇāḥ
tena khalu punaḥ samayenāyuṣmāñ śāriputro gṛdhrakūṭe parvate saṃghāṭīṃ sivāyamānas tiṣṭhati । tatra bhagavān āyuṣmantaṃ mahāmaudgalyāyanam āmantrayate sma । gaccha mahāmaudgalyāyana pravrajyāsahāyam ānaya । evam bhagavann ity āyuṣmān mahāmaudgalyāyano bhagavato vacanam pratiśrutyānavatapte mahāsarasy antarhitaḥ । gṛdhrakūṭe parvate pratyasthād āyuṣmataḥ śāriputrasya purastād evaṃ cāha । he śāriputra śāstā ta ekonaiḥ pañcabhir arhacchataiḥ sārdham anavatapte mahāsarasi pūrvikāṃ karmaplotiṃ vyākartukāmas tvām udīkṣaṇaparas tiṣṭhati । āgacchatāṃ gacchāvaḥ । śāriputra āha । āyuṣman mahāmaudgalyāyana saṃghāṭīṃ tāvat sīvyāmi paścād āgamiṣyāmi । tato maudgalyāyanena tad vacanam amṛṣyamāṇena rddhyā pañcāṅgulayo asya nibaddhāḥ । tenāpi maharddhyā sīvyataivāvasthitaṃ । āyuṣman mahāmaudgalyāyana yady evaṃ saṃghāṭīsūtrā bhavatu । maudgalyāyanaḥ kathayati । āyuṣmañ chāriputra yadi na yāsyasi saṃghāṭī tāvat sīvayitavyaḥ । tataḥ paścād yāsyasi । āyuṣmañ chāriputra sāhāyyaṃ kalpayāmi । śāriputraḥ kathayati । evaṃ kuruṣva । athāyuṣmān mahāmaudgalyāyanaḥ svarddhyā pañcabhir aṅgulibhiḥ sīvayitum ārabhaḥ । sa āyuṣmatā śāriputreṇoktaḥ । āyuṣman mahāmaudgalyāyana yady evam anyasūtrā bhavatu । sa kathayati । āyuṣmañ śāriputraivaṃ kṛtvā yadi na yāsyasi । ahaṃ ta ṛddhibalena nayiṣyāmi । athāyuṣmatā śāriputreṇa cākṣabandham abhiprasāryoktaḥ । tvaṃ hy āyuṣman mahāmaudgalyāyana bhagavata rddhimatāṃ madhye agro nirdiṣṭaḥ । idaṃ tāvat prāg eva māṃ balena nayiṣyasi । athāyuṣmatā mahāmaudgalyāyanenākarṣitaḥ । athāyuṣmāñ ṣāriputraḥ saṃlakṣayati । maharddhiko mahānubhāvaḥ । sthānam etan nibadhyate yadākarṣiṣyate । tadāyuṣmatā śāriputreṇa gṛdhrakūṭaparvata upanibaddhaḥ । āyuṣmatā mahāmaudgalyāyanena cākarṣitaḥ । gṛdhrakūṭaparvatasaha । āyuṣmāñ śāriputraḥ saṃlakṣayati gṛdhrakūṭaparvatam apy ayam ākarṣayiṣyati । āyuṣmatā śāriputreṇa sumerau parvatarāje copanibaddhaḥ । āyuṣmatā mahāmaudgalyāyanena cākarṣitaḥ । tadā sumeruparvatarāja-m api kampitaḥ । tadā nandopanandau nāgarājāv api saṃkṣubdhāḥ । yadā saṃkṣubdhā bhavanti tadā bhikṣavo buddhaṃ bhagavantaṃ paripṛcchanti । kiṃ bhagavan nandopanandanāgarājau kṣubdhāḥ । yenānavatapto mahāsaraḥ saṃkṣubhitaḥ । bhagavān āha । na bhikṣavo nandopanandanāgarājau saṃkṣubhitāḥ । api ca mahāśrāvakayor anyonyaṃ mahad ṛddhiprakurvitaṃ । tata āyuṣmāñ śāriputraḥ saṃlakṣayati । sumerum apy ayaṃ parvatarājam ākarṣayiṣyatīti । tena yasyāṃ padmakarṇikāyāṃ bhagavān niṣaṇṇas tasyāṃ padmanāla upanibaddhaḥ । tadā niṣkampo vyavasthitaḥ । āyuṣmān mahāmaudgalyāyanenāyuṣmāñ śāriputra uktaḥ । kṛtaṃ tvāyā mahad ṛddhivikurvitaṃ । bhavatv āgaccha gacchāva । athāyuṣmatā śāriputreṇoktaḥ । āyuṣman mahāmaudgalyāyanaiko aham apy āgacchāmi yāvad āyuṣmān mahāmaudgalyāyano na gacchati । tadāyuṣmāñ śāriputraḥ prathamataraṃ gatvā bhagavataḥ pādau śirasābhivanditvā svāsanapadmakarṇikāyāṃ niṣaṇṇaḥ । tataḥ paścād āyuṣmān mahāmaudgalyāyana āgataḥ svāsane ca vyavasthitaḥ । sa tenoktaḥ । āyuṣmāñ śāriputrāgatas tvam । sa āha । āgato aham iti tataḥ sarve bhikṣavaḥ saṃśayajātā buddhaṃ bhagavantaṃ paripṛcchanti । paśya bhadanta bhagavatāyuṣmān mahāmaudgalyāyano maharddhiko mahānubhāva ṛddhimatām madhye agro nirdiṣṭaḥ । so apy āyuṣmāta śāriputreṇa rddhyā parājitaḥ । bhagavān āha । na bhikṣava etarhy eva yathātīte apy adhvany anena śilpenāpi parājitaḥ । tac chrūyatāṃ tāvat । bhūtapūrvaṃ bhikṣavo madhyadeśe citrakarācāryo abhūt । sa kenacit karaṇīyena yavanaviṣayaṃ gato yantrakarācāryasya niveśane avatīrṇas tatrāhārādikaṃ kṛtvā vyavasthitaḥ । tena tasya dāruyantrapuṭṭalikāṃ kṛtvopasthānaparicārikā saṃpreṣitā । sā ca dāruyantrapuṭṭalikā tailodvartanaṃ haste nidhāya sthāpayitā । tataḥ sā tenoktā । ihāgacchasveti । sā tūṣṇī vyavasthitā । sa saṃlakṣayati nūnaṃ mama copasthānāya paricārikā preṣitā bhaviṣyatīti । varṇitā । aho vidhātrā nārīṇāṃ ratnasūtā vinirmitā । cakṣuṣor mama puṇyasyānayā pavanīkṛtaḥ । dhig aho tasya janma jambudvīpe manuṣyasya yasyedṛśī yuvatī rūpayauvanasampannā paramaramaṇīyā cakṣuṣā vā hastena vā śārīrasparśenādikaṃ [sic] na bhaved ity anenāmṛtasadṛśena mādhuryavacanena sambhāvitaḥ samāhartum ārabdhavān । priye sundary āgacchāgacchasveti । tathāpi sā dāruyantrapuṭṭalikā na kiṃcid uktety avadhārya kāmopasaktacetasā satvaram upagamya । sā tena hastena gṛhītvākarṣitā tadā dārusaṃkalikānāṃ puñjo vyavasthitaḥ । sa bhinnopahāsaḥ kṛtaḥ । sa saṃlakṣayati । aham anenaikākī pratibheditaḥ । aham api tathā kariṣyāmi । yathāsau sarājikāyāṃ parṣanmadhye pratibhedopahāsaṃ gamiṣyatīti cintayitvā tena dvārābhimukha ātmodbaddhakaṇṭhakaś citritaḥ । tadanantaraṃ kapāṭapṛṣṭhe ca nilīyamāno avasthitaḥ । yas tasya vyutthānasamaye atikrāntaḥ । sa yantrakarācāryaḥ saṃlakṣayati । utsūro jātaḥ । kasyārthenāyaṃ na niṣkrāmayatīti । sa tatra gataḥ । tena sa dṛṣṭaḥ । dṛṣṭvā ca saṃlakṣayati । kiṃkāraṇam anenātmodbaddha iti । yāvat paśyati dārusaṃkalikāyāḥ puñjaṃ samlakṣayati । pratibhinnenātmodbaddhaḥ । ācaritaṃ ceha yavanaviṣaye । yasya kasyacin niveśane atithiḥ kālaṃ lokāntaraṃ karoti । tasya tāvat saṃskāro yāvad rājña āveditaṃ bhavati । tena rājña āveditaṃ । deva madhyadeśāc citrakarācārya ihāgataḥ sa ca mama niveśāne avatīrṇas tasya mayā dāruyantrapuṭṭalikāṃ kṛtvā paricārikā preṣitā । sā tena hastena gṛhītvākarṣitā tadā dārusaṃkalikānāṃ puñjo vyavasthitaḥ । tena pratibhinnakenātmodbaddhaḥ । taṃ deva pratyavekṣayatu paścād ahaṃ saṃskāraṃ kariṣyāmi । rājāñayā tatrāmātyā gatāḥ । sa tair dṛṣṭaḥ । dṛṣṭvā kathayanti । katham asmākaṃ nāgadantād avatārayitavyaḥ । apare kathayanti । pāśaś chetavyaḥ । tena kuṭhāraṃ gṛhītvā pāśaṃ chettum ārabdhaṃ । yāvac chinnaḥ sa yantrakarācāryaḥ pratibhinnako vyayasthitaḥ । sa kapāṭāntarakān nirgatya kathayati । ahaṃ tvayā bhoḥ puruṣaikākī pratibhinnaḥ । tvaṃ punar mayā sarājikāyāṃ parṣanmadhye pratibhedita iti । tat kiṃ manyadhve bhikṣavaḥ । yo asau citrakarācārya eṣa evāsau śāriputro bhikṣuḥ । yo asau yantrakarācārya eṣa evāsau mahāmaudgalyāyano bhikṣuḥ । tadāpy anenaiva śilpena parājitaḥ । etarhy apy anenaiṣa parājitaḥ । bhūyo api yathānenaiṣa parājitas tac chrūyataṃ । bhūtapūrvam bhikṣavaḥ । dvayoś citrakarācāryayor vivādo jātaḥ । ekaḥ kathayati । ahaṃ śobhanaṃ śilpaṃ jānāmi । aparaḥ kathayati । ahaṃ śobhanaṃ śilpaṃ jānāmīti । tato vivādād anyonyaṃ rājñaḥ sakāśam upasaṃkrāntāv upasaṃkramya rājñaḥ sakāśe kathayato ahaṃ śobhanaṃ śilpaṃ jānāmi । aparo apy ahaṃ śobhanaṃ śilpaṃ jānāmīti kathayati । atha rājñā dvārakoṣṭhakam upadarśitaṃ । bhavantau nāhaṃ jāne yo yuṣmākaṃ śilpaṃ jānīte । api tv eka ekāṃ bhitthiṃ parimārjayatu । dvitīyo apy aparām evaṃ tau madhye yamanikāṃ datvā citrayitum ārabdhau । ekena ṣaḍbhir māsaiś citrakarma kṛtaṃ । dvitīyenāpi ṣaḍbhir māsair bhittiparikarma kṛtaṃ । yena citrakarma kṛtaṃ sa rājñaḥ sakāśam upasaṃkrāntaḥ । upasaṃkramya kathayati । deva mama parisamāptaṃ citrakarma । mahārājann avalokayatāṃ । rājāmātyasahāyo nirgataḥ । tad rājñā dṛṣṭaṃ । dṛṣṭvaivaṃ kathayati śobhanam idaṃ citrakarma । dvitīyo api kathayati deva citrakarmāvalokayatu । chāyā tatra nipatitā । rājā tad dṛṣṭvā kathayati svacchataram idaṃ citrakarmeti । so api yamanikaṃ apakṛṣyāha । nedaṃ citrakarma । api tu bhittiparikarma । evaṃ rājā vismayam āpannaḥ । amātyān āmantrayate sma । bhavanto ayaṃ śobhanataraḥ śilpika iti । tat kiṃ manyadhve bhikṣavaḥ । yena ṣaḍbhir māsair bhittiparikarma kṛtaṃ । eṣa evāsau śāriputro bhikṣuḥ । yena ṣaḍbhir māsaiś citrakarma kṛtaṃ । eṣa evāsau mahāmaudgalyāyano bhikṣus tadāpy eṣa śilpena parājita iti । etarhy apy anena rddhyā parājita iti ।
a bhūyo apy ṛddhyā parājitaḥ । tac chrūyatām । abhūtāṃ śaṅkhalikhitau vārāṇasyām ṛṣī purā । varṣāvarṣavivādena saṃgharṣo abhūt tayor mithaḥ ।। kadācid atha śaṅkhena padbhyāṃ apṛṣṭo jaṭaḥ krudhā ।
likhitaḥ prāha taṃ mūrdhabhedaḥ sūryoyade astu te ।। śaṅkho avadan madvacasā nodeṣyati divākaraḥ । ity ukte tena suciraṃ sāndhakāram abhūj jagat ।। kalpitaṃ likhitenāsya kṛpayā mṛnmayaṃ śiraḥ ।
sūryodaye atha sahasā śatadhā vasudhāṃ yayau ।। janmāntare sa śaṅkho adya maudgalyāyanatāṃ gataḥ । likhitaḥ śāriputro ayaṃ tad vijetā tadāpy abhūt ।। etarhy apy anena rddhyā parājita ityādi vistarato jñeyaṃ ।
yāsāṃ dhyānasamāpattīnāṃ lābhī tathāgatas tāsāṃ pratyekabuddhā nāmāpi na jānate । yāsāṃ pratyekabuddhā lābhinas tāsāṃ śāriputro nāmāpi na jānīte । yāsāṃ lābhī śāriputras tāsāṃ maudgalyāyano nāmāpi na jānīte । yāsāṃ lābhī maudgalyāyanas tāsāṃ tadanye śrāvakā nāmāpi na jānate । ato ayaṃ maharddhiko mahānubhāvo ayaṃ śāriputro maudgalyāyanāt kiṃtu bahulavihāriṇāṃ saṃdhāya maya rddhimatām agrata iti nirdiṣṭaḥ । ity anantaram āha । pūrvaṃnivāsācaritānulomikām । śubhāśubhaṃ karmasukhodayaṃ saḥ ।।
atha sthavirasthavirā bhikṣavas tathāgatājñayā svakasvakaṃ karmaplotikaṃ vyākurvanti । prathamataram mahāpratibhāno nāgila āha । nāgilo nāma nāmena bhikṣur buddhasya śrāvakaḥ । praśnaṃ pṛṣṭo vyākārṣīd anavatapte mahāhrade sarasi ।। tato nāgilo nāma bhikṣus tathāgatasyāgrato daśanakhāñjaliṃ kṛtvā svakāṃ karmaplotikāṃ vyārocayati sma ।
dattvā saṃghasya kaṭhinaṃ suprasannena cetasā । itas triṃśan mahākalpān nābhijānāmi durgatim ।। aṣṭādaśāni kalpāni devaloke ramāmy aham । catuḥṣaṣṭiṃ tu vārāṇi devendratvaṃ kṛtaṃ mayā ।।
aśītiśatakṛtvas tu cakravarti bhavāmy aham । prādeśikānāṃ rājñāṃ tu saṃkhyā mama na vidyate ।। aho ratnatraye kārāṃ kurvanti yatra mānavāḥ । parīttamātraṃ dattvā tu labhante vipulaṃ phalam ।।
yadi martyeṣu me janma hitvā divyaṃ sukhaṃ mahat । martyānām abhipūjyo asmi kaṭhinadānasya tat phalam ।। yadi devopapattiḥ syāt tyaktvā mānuṣyakaṃ sukham । devasaṃghasya pūjyo a smi kaṭhinadānasya tat phalam ।।
cakravāḍam upādāya mahīsāgaramaṇḍalam । ākāṃkṣamāṇa-m adyaiva dūṣyair ācchādayāmy aham ।। padotkṣepe padotkṣepe dūṣyāḥ prādurbhavanti me । dūṣyopari ca tiṣṭhāmi dūṣyaṃ cāpi vitānakam ।।
bhavā udghāṭitā mahyaṃ kleśāś cādhyāsitā mayā । sarvāsravāḥ parikṣīṇāḥ kaṭhinadānasya tat phalam ।। pratisaṃvidaś catvāro vimokṣāś ca tathāṣṭakāḥ । ṣaḍ abhijñā hy anuprāptāḥ kṛtaṃ buddhasya śāsanam ।।
mahādhano bhoganijaḥ sukheśī । gandhapradānāt khalu mokṣayāyī ।। gandha puṣpānīva vibhānti sarvajagatāṃ svargānugā mokṣiṇaḥ । kāyād gandhavaraṃ prayāti sukhino ghrāṇendriyaṃ śudhyati ।।
ghanamālāṃ vicitrāṃ ca devasaṃghe pradāpayet । śiraḥśūlaṃ nābhiyate khagamī saṃprajāyate ।। puṣpa te nityaṃ sukham āpnuvanti sukhitā bhogeśvarāḥ śīlinaḥ । śāntiṃ yānti manoharāḥ paṭudhiyaḥ pūjyāḥ sadevāsuraiḥ ।। dhūpa
bhavaty asau nīlaviśālanetraḥ । yo dīpamālāṃ prakaroti saṃghe ।। dīpa mahābalāḥ śatrubhir apradhṛṣyāḥ । surūparūpāḥ sukham āpnuvanti ।। taila
ṛddheḥ sa lābhī bhavitā dhanāḍhyaḥ । svargānucārī varayānayāyī ।। prakrāmatā balavataiva padāni satpa । sā pādukāyugaladānam ṛte kutaḥ syāt ।। upānaha
chāyāramye vasati suciraṃ līlayā rājalakṣmyā । nāsau gacchet kugatigahanaṃ rūpavān bhogalābhī ।। chattraṃ purā kāśyapadhātugarbhe । nando mahātmā praśamaṃ jagāma ।। chattra
prajñālābhād bhavagatibhayān mucyate dhīnidhānaḥ । sā saṃpannā bhavati saphala saṃpadā sarvathaiva ।। sūtrasūcī śuddhasphaṭikasaṃkāśaṃ dvādaśāṅgulim eva vā । khaṭikāṃ yo dadātiha jāyate paṇḍito mahān ।। khaṭikā
bhogānvito nayanahārisugandhivaktraḥ śleṣmojjharogaparimuktamanojñavāṇīḥ । tāmbūladānalalitāṅkuritasya ceṣṭā ।। śrīlakṣaṇāṅkitamukho nayanābhirāmas tāmrādharaḥ sarucikomaladantapaṅktiḥ । śleṣmāmayakrimivivarjitacārugaṇḍas tāmbūladānavihitaṃ phalam etad agram ।। tāmbūla vaiḍūryahāṭakamayasya samauktikasya ।
śreṣṭhaṃ vibhūṣaṇam ataḥ pravadanti vastram ।। naikeṣu śāstrasamayeṣu kṛtaśramo api । na bhrājate hi bhuvi vastram ṛte manuṣyaḥ ।। tasmād vibhūṣaṇam atulyam avekṣyavastraṃ śītoṣṇadaṃśamaśakaprativāraṇaṃ ca ।
vastrapradānam asakṛn manujaiḥ pradeyam ।। siṃhāsanopari niṣadya sitātapatraiḥ । śrīcakravartir api vastram ṛte na bhāti ।। śrīmaddhanendranivasaty alakāpureṣu jihvāsahasramaṇibhūṣitabhogavatyām ।
brahmendrarudra api vastravinā na bhāti ।। raktaiś cānyaiś ca ramyaiḥ suruciravasanaiś cīvaraiś cārumālām । hrīvastrālaṅkṛtātmā bhavati paṭumatiḥ sarvadharmeśvaraḥ saḥ ।। vastra keyūratāḍaṇkavidhair upetāḥ ।
pradāya citrāṇi vibhūṣaṇāni ।। ābharaṇa na cāpi śastraṃ na tu vajravarṣam । maitrīvihārī prakaroti martyaḥ ।। tāmrādibhājana svargāvāpto vipuladhanavān saṃmataḥ satsabhāsu ।
śāntiṃ yāyān nirupamaguṇaḥ saṃpradātāsanasya ।। āsana balavān sthānasaṃpanno rājā bhavati maharddhikaḥ । saṃghasya bhojanaṃ dattvā sarvatra sukham edhate ।। bhojana sevyo narāṇām abhidarśanīyaḥ ।
śrīmān asau śālinivedyadānāt ।। nivedya vividhapūpakarambhakaparpaṭam । gaṇavarāya pradāya satakrakam ।। laḍḍukādi dadhīndram ājyaṃ madhuśarkarāguḍam ।
sudhāśinaḥ pañcavido balānvitāḥ ।। pañcasāra vāriṇā paripūritvā kumbhaṃ dattvā gaṇottame । pañca kāmaguṇān bhuktvā tṛṣṇāṃ chindanti śāśvatīm ।। kumbha kuṇḍikāpātradānena dharmajñānasamanvitaḥ ।
dhanadena samāno asau jāyate ca triratnake ।। kuṇḍikāpātra sarvaṃdadaś ca bhavati gṛhaṃ dattvā gaṇottame । sarvakāmasamṛddhas tu sarvatra sukham edhate ।। gṛha icchādrumapradānena tenaivāvikalo bhavet ।
uttarakurumānuṣyo mahābhogī bhaviṣyati ।। icchādruma surūpako nityaprahṛṣṭacetāḥ । gandharvarājñā sadṛśas tu jāyate ।। ghaṇṭā sa vyādhyantarakalpasaṃbhavakṛtair duḥkhair na saṃspṛśayate ।
kleśavyādhivivarjito hi labhate cārogyam ātyantikam ।। bhaiṣajyena gataḥ pūrve valkalena pravāritaḥ । tatra saṃghe nirābādhe ca bhaiṣajyam ayācata ।। ekena vītarāgeṇa tasyānugrahakampayā ।
ekāṃ harītakīṃ bhuktvā tat karma samudāgamat ।। pañca janmaśatāny asya na rogaḥ svalpako apy abhūt । kleśavyādhiṃ vivarjitya nirvṛttiś carame bhave ।। bhaiṣajya yo niryātayatīha vītarajase saṃghāya hṛdyaṃ jalam । tṛṣṇāṃ hanti na kevalaṃ vijahate saṃsāratṛṣṇāṃ api ।।
kāśyapasya pravacane yaśomitreṇa bhikṣunā । dvādaśābdasahasrāṇi pānīyaṃ cāritaṃ gaṇe ।। tena karmavipākena pañca janmaśatāny asau । na pipāsākṛtaṃ duḥkaṃ svapneṣv api anubhūtavān ।। jala hṛdyaṃ svādurasānvitaṃ paṭurasaṃ gandhābhirāmaṃ priyam ।
pāraṃ yānti bhavārṇavasya niyataṃ dattvā śubhaṃ pānakam ।। pānaka subahuparijanānāṃ bhūbhujāṃ mandirāṇām । paramarucirakāntir jāyate bhūpradānāt ।। bhūmi śraddhānvito yaḥ pradāti samghe ।
sarvaṃ phalaṃ pacyati bodhimārge ।। vrīhi bhayeṣu rakṣā vyasaneṣu bandhuḥ । plavaṃ ca saṃsāramahāsamudre ।। chīlena svargo na giriprapātāt ।
jñānena mokṣo na śarīraśoṣāt ।। daridrabhāvāc ca karoti pāpam । narakād vimuktaḥ punar eva pāpī ।। dāridranāśanaṃ dānaṃ śīlaṃ durgatināśanam ।
ajñānanāśanaṃ prajñā bhāvanā bhavanāśanam ।। śuddhena manasā dravyaṃ svaṃ dadāti yadā pumān । tatkṣaṇaṃ kuśalaskandhau dānam ity abhidhīyate ।। niḥśeṣāriḥ kṣitīśaḥ kṣitim avatu ciraṃ vyādhidurbhikṣamuktām ।
ācandrārkaprakāśaṃ jayatu bhagavataḥ śāsanaṃ niṣprakampam ।। bhavantu ratnatrayapūjanā janāḥ । sadaiva nandantu ca suprajāḥ prajāḥ ।। prabhājaṭilamaṇḍalo hariṇalāñchanaś coditaḥ ।
surāsuranamaskṛtaṃ sugataśāsanaṃ tiṣṭhatu ।। b atha sthavirasthavirā bhikṣavaḥ । bhagavantaṃ paripṛcchanti । kiṃ bhagavatā karma kṛtaṃ । yasya karmaṇo vipākena bhagavato abhisaṃbuddhasya pāṣāṇāśarkarayā pādāṅguṣṭaḥ kṣataḥ । bhagavān āha । tathāgatenaiva bhikṣavaḥ karmāṇi kṛtānīti vistaraḥ । na praṇaśyanti karmāṇi kalpakoṭiśatair api sāmagrīm prāpya kālaṃ ca phalanti khalu dehināṃ । bhūtapūrvaṃ bhikṣavo atīte adhvany asaṃkhyeye anyatamasmin karvaṭakaviṣaye gṛhapatiḥ prativasati sma । tena sadṛśaṃ kalatram ānītaṃ । sa tayā sārdhaṃ krīḍati ramate paricārayati । tasya krīḍato ramataḥ paricārayataḥ patny āpannasattvā saṃvṛttā । kālāntareṇāṣṭānāṃ vā navānāṃ vā māsānām atyayāt putro jātaḥ । unnīto vardhito mahān saṃvṛttaḥ । athāpareṇa samayena tasya gṛhapateḥ patnī kālagatā । tenānyā patny ānītā tasya tayā sārdhaṃ krīḍato ramataḥ paricārayataḥ putro jātaḥ । tena tasya jyeṣṭhaputrasya niveśanaḥ kṛtaḥ । tasya krīḍato ramataḥ paricārayataḥ putraḥ prasūto duhitā ca jātā । athāpareṇa samayena gṛhapatiḥ sapatnīkaḥ kālagataḥ । sa dārakaḥ tasyaiva bhrātuḥ sakāśe tiṣṭhati । sa gṛhapatiputraḥ patnyocyate । āryaputra tavaiṣa dārakaḥ । mamāyaṃ bhrātā । sā kathayati । āryaputrāsyāpi gṛhapratyaṃśo dātavyaḥ । sa kathayati । ardham asyopārdham asmākam । sā kathayati । āryaputra nāmāsyaikasya puruṣasya bhūtvopārdham asmākaṃ prabhūtānām upārdhaṃ bhaviṣyati । sa kathayati । lokasyaiṣa dharmaḥ । sā kathayati । āryaputra yady evaṃ praghātayasveti । sa kathayati bhadre kathaṃ nāma svāpateyasyārthe bhrātaraṃ praghātayiṣyāmi । sa tayā bhūyo bhūya ucyate । kāmān khalu sevamānasya nāsti kiñcit pāpakarmākaraṇīyam iti । tenābhyupagataṃ । tena bhrātur ucyate । bhrātaḥ । puṣpasaṃnidhānasyārthe araṇyaṃ gacchāma । sa tena sārdhaṃ gataḥ । tena tatra parvatakuhare prakṣipya pāṣāṇena praghātita iti । tat kiṃ manyadhve bhikṣavaḥ । yo asau gṛhapatiputraḥ । yenāsau vaimātṛko bhrātā svāpateyakāraṇāt praghātitaḥ । aham eva tena kālena tena samayena । yat tan mayā vaimātriko bhrātā svāpateyakāraṇāt praghātitaḥ । tasya karmaṇo vipākena bahūni varṣakoṭīniyutaśatasahasrāṇi narakeṣūpapannaḥ । tenaiva karmāvaśeṣeṇaitarhi tathāgatasyābhisaṃbuddhasya pāṣāṇaśarkarayā pādaḥ kṣataḥ ।। b kiṃ bhadanta bhagavatā karma kṛtaṃ yasya karmaṇo vipākena bhagavato abhisaṃbuddhasya khadiraśalākayā pādaḥ kṣataḥ । tathāgatenaiva bhikṣavaḥ karmāṇi kṛtānīti vistaraḥ । bhūtapūrvaṃ bhikṣavo dvau sārthavāhau nipuṇataḥ sāmudrayānapātraṃ pratipādya mahāsamudram avatīrṇau dhanahārakau । tāv anuguṇena vāyunā ratnadvīpam anuprāptau । tatraikena yānapātrayā vahanaṃ pūritaṃ । dvitīyenāmātrayā । tau prasthitau । tatra yenāmātrayā vahanaṃ pūritaṃ । tasya tad vipannaḥ । sa tena sārthavāhena tulayā tulayitvā ratnāny apanīya sa sārthavāha ālāpitaḥ । saṃlakṣayati । ayaṃ saṃpannārtho yāsyati ahaṃ vipannārtha iti । sa tadvahanaṃ chidrayitum ārabdhaḥ । sa chidrayamāṇaḥ sārthavāhena dṛṣṭaḥ । uktaṃ ca sārthavāhena mā vahanaṃ chidraya । mā sarva evānayena vyasanam āpatsyāma iti । sa nivāryamāṇo api na tiṣṭhati । sa tena śaktiprahāreṇa ghātita iti । tat kiṃ manyadhve bhikṣavaḥ । yo asau sārthavāho yena śaktiprahāreṇa praghātitaḥ । aham eva tena kālena tena samayena yat tan mayā śaktiprahāreṇa praghātitaḥ । tasya karmaṇo vipākena bahūni varṣaśatāni bahūni varṣakoṭīniyutaśatasahasrāṇi narakeṣūpapannaḥ । tenaiva karmāvaśeṣeṇa tathāgatasyābhisaṃbuddhasya khadiraśalākayā vajrapādaḥ kṣataḥ ।। b kiṃ bhadanta bhagavatā karma kṛtaṃ yasya karmaṇo vipākena sundarikāyā mānavikāyā abhūtenābhyākhyātaḥ । tathāgatenaiva bhikṣavaḥ karmāṇi kṛtāny upacitānīti vistaraḥ । yāvat phalanti khalu dehināṃ । bhūtapūrvaṃ bhikṣavo atīte adhvani । aśītivarṣasahasrāyuṣkāyāṃ prajāyāṃ vipaśyī nāma śāstā loka udapādi tathāgato arhan samyaksaṃbuddho bhagavān । vipaśyinaḥ samyaksaṃbuddhasya pravacanena dvau bhrātarau pravrajitau babhūvatur vasiṣṭho bharadvājas ca । vasiṣṭheṇa sarvakleśaprahāṇād arhattvaṃ sākṣātkṛtaṃ । bharadvājenāpi paṭhatā svādhyāyatā trīṇi piṭakāny adhītāni । tripiṭakaḥ saṃvṛttaḥ । yuktamuktapratibhānaḥ । tena gṛhapatir anvāvartitaḥ । tena tam uddiśya sarvopakaraṇasaṃpannavihāraḥ kāritaḥ । tena tasya bhrātuḥ samvṛttam āgaccaikadhye vāsaṃ kalpayāmaḥ । sa tatra gataḥ tena gṛhapatinā dṛṣṭaḥ । arhad bhikṣuḥ kāyaprāsādikaś cittaprāsādikaś ca dṛṣṭvābhiprasannaḥ । sa tena prasādajātena pūjayitvā mahārheṇa ca vastreṇācchāditaḥ । sa tena bhrātrā dṛṣṭaḥ । aham asya gṛhapateḥ sarvatra pūrvaṃgamaḥ । sa vastreṇa chādayaty eṣa chādita iti tasyāntike avatāraprekṣī saṃvṛttaḥ । sa tena dṛṣṭaḥ paryavasthitaḥ sa saṃlakṣayati yady aham asya dāsyāmi । bhūyasyā mātrayā prasādaṃ praveśayiṣyatīti kṛtvā sa tasyaivātisṛṣṭaḥ । tavaiva bhavatv iti । tasya gṛhapateḥ preṣyadārikā tasmin vihāra āgatya parikarma karoti । sā tenocyate । dārike aham tavaitad vastrayugam anuprayacchāmi । tvayā mama vacanaṃ kartavyaṃ । sā kathayati । ārya kim mayā kartavyaṃ । tvaṃ ca tad vastrayugaṃ prāvṛtya gṛhaparikarma kuru । yadi gṛhapatiḥ pṛcchet kutas tavaitad vastrayugam iti vaktavyam amukenāryeṇa mama dattam iti । yadi kathayati kasyārthe tavāryeṇa dattaṃ । vaktavyam āryeṇaitad api praṣṭavyaṃ kimartham puruṣāḥ strīṇām anuprayacchantīti । sā taṃ vastraṃ prāvṛtya gṛhaparikarma kartum ārabdhā । sa tena gṛhapatinā vastraḥ parijñātaḥ । sā tenoktā । dārike kuta etad vastrayugaṃ । sā kathayati । amunāryeṇaitan mama dattaṃ । dārike kiṃkāraṇaṃ tavāryeṇaitad vastrayugam anupradattaṃ । sā kathayati । āryaitad api praṣṭavyaṃ । kiṃkāraṇaṃ puruṣāḥ strīṇām anuprayacchantīti । sa tasyāntike aprasādaḥ pravedayitum ārabdhaḥ । asatkārabhīravas te mahātmanaḥ । sotthāya prakrāntaḥ । tat kiṃ manyadhve bhikṣavaḥ । yo asau bharadvājo nāma yena tad arhann abhūtenābhyākhātaḥ । aham eva tena kālena tena samayena yat sa mayārhad bhikṣur abhūtenābhyākhyātaḥ । tasya karmaṇo vipākena bahūni varṣaśatasahasrāṇi bahūni varṣakoṭīśatāni narakeṣūpapannaḥ । yāvat tenaiva karmāvaśeṣeṇaitarhi tathāgataḥ sundarikāyā mānavikāyā abhūtenābhyākhyāta ityādi vistaraḥ ।