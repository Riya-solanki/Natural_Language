śrīharṣadeva-viracitā । ।। paśyantī varam utsukānata-mukhī bhūyo hriyā brahmaṇaḥ । sparśād-utpulakā kara-graha-vidhau gaurī śivāyāstu vaḥ ।। api ca । kailāsādrāv udaste paricalati gaṇeṣūllasat-kautukeṣu kroḍaṃ mātuḥ kumāre viśati viṣa-muci prekṣamāṇe sa-roṣam । pādāvaṣṭambha-sīdad-vapuṣi daśamukhe yāti pātāla-mūlaṃ kruddho apy āśliṣṭa-mūrtir bhaya-ghanam umayā pātu tuṣṭaḥ śivo naḥ ।।
। adyāhaṃ vasantotsave sa-bahu-mānam āhūya nānā-dig-deśād āgatena rājñaḥ śrī-harṣadevasya pāda-padmopajīvinā rāja-samūhenoktaḥ yathāsmat-svāminā śrīharṣadevenāpūrva-vastu-racanālaṃkṛtā priyadarśikā nāma nāṭikā kṛtety asmābhiḥ śrotra-paraṃparayā śrutam । na tu prayogato dṛṣṭā । tat tasyaiva rājñaḥ sarva-jana-hṛdayāhlādino bahu-mānād asmāsu cānugraha-buddhyā yathāvat prayogena tvayā nāṭayitavyeti । tad yāvan nepathya-racanāṃ kṛtvā yathābhilaṣitaṃ saṃpādayāmi । parito avalokya । āvarjitāni sāmājika-manāṃsīti me niścayaḥ । kutaḥ । loke hāri ca vatsarāja-caritaṃ nāṭye ca dakṣā vayam । mad-bhāgyopacayād ayaṃ samuditaḥ sarvo guṇānāṃ gaṇaḥ ।। । aye । kathaṃ prastāvanābhyudyate mayi viditāsmad-abhiprāyo aṅgādhipater dṛḍhavarmaṇaḥ kañcukino bhūmikāṃ kṛtvāsmad-bhrāteta evābhivartate । tad yāvad aham apy anantara-bhūmikāṃ saṃpādayāmi । । ।
prathamo aṅkaḥ । kañcukī - । kaṣṭaṃ bhoḥ kaṣṭam । rājño vipad-bandhu-viyoga-duḥkhaṃ deśa-cyutir durgama-mārga-khedaḥ । āsvādyate asyāḥ kaṭu-niṣphalāyāḥ phalaṃ mayaitac cira-jīvitāyāḥ ।।
। tādṛśasyāpi nāmāpratihata-śakti-trayasya raghu-dilīpa-nala-tulyasya devasya dṛḍhavarmaṇo mat-prārthyamānāpy anena sva-duhitā vatsarājāya datteti baddhānuśayena vatsarājo bandhanān na nivartata iti ca labdha-randhreṇa sahasāgatya kaliṅga-hatakena vipattir īdṛśī kriyata iti yat satyam upapannam api na śraddadhe । katham ekānta-niṣṭhuram īdṛśaṃ ca daivam asmāsu । yena sāpi rājaputrī yathā-kathaṃcid enāṃ vatsarājāyopanīya svāminam an-ṛṇaṃ kariṣyāmīti matvā mayā tādṛśād api pralaya-kāla-dāruṇād avaskanda-saṃbhramād apavāhya devasya dṛḍhavarmaṇo mitra-bhāvānvitasyaivāṭavikasya nṛpater vindhyaketor gṛhe sthāpitā satī snānāya nātidūram ity agastya-tīrthaṃ gate mayi kṣaṇāt kair api nipatya hate vindhyaketau rakṣobhir iva nirmānuṣī-kṛte dagdhe sthāne na jñāyate kasyām avasthāyāṃ vartata iti । nipuṇaṃ ca vicitam etan mayā sarvaṃ sthānam । na ca jñātaṃ kiṃ tair eva dasyubhir nītāthavā dagdheti । tat kiṃ karomi manda-bhāgyaḥ । । aye । śrutaṃ mayā bandhanāt paribhraṣṭaḥ pradyota-tanayām apahṛtya vatsarājaḥ kauśāmbīm āgata iti । kiṃ tatraiva gacchāmi । । kim iva hi rājaputryā vinā tatra gatvā kathayiṣyāmi । aye । kathitaṃ cādya mama vindhyaketunā mā bhaiṣīḥ । jīvati tatra-bhavān mahā-rājo dṛḍhavarmā gāḍha-prahāra-jarjarī-kṛto baddhas tiṣṭhati । iti । tad adhunā svāminam eva gatvā pāda-paricaryayā jīvita-śeṣam ātmanaḥ saphalayiṣyāmi । aho atidāruṇatā śaradātapasya । yad evam aneka-duḥkha-saṃtāpitenāpi mayā tīkṣṇo avagamyate । ghana-bandhana-mukto ayaṃ kanyā-grahaṇāt paraṃ tulāṃ prāpya । ravir adhigata-sva-dhāmā pratapati khalu vatsarāja iva ।। । ।
। rājā - mitrāṇy apy upalakṣitāni viditaḥ paurānurāgo adhikam । nirvyājād iva dharmataḥ kim iva na prāptaṃ mayā bandhanāt ।। vidūṣakaḥ - । bho vassa । kahaṃ taṃ evva dāsīe uttaṃ bandhaṇa-hadaaṃ pasaṃsesi । taṃ dāṇiṃ visumaridaṃ । jaṃ taha ṇava-ggaho via gaa-vaī khala-khalāamāṇa-loha-siṅkhalābandha-paḍikkhalanta-calaṇo suṇṇa-dukkhara-pisuṇida-hiaa-saṃdāvo rosa-vas'-uttambhida-diṭṭhī gurua-kara-phoḍia-dharaṇi-maggo raaṇīsu vi aṇiddā-suhaṃ aṇuhūdo si । [bho vayasya । kathaṃ tam eva dāsyāḥ putraṃ bandhana-hatakaṃ praśaṃsasi । tad idānīṃ vismṛtam । yat tathā nava-graha iva gaja-patiḥ khala-khalāyamāna-loha-śṛṅkhalābandha-pratiskhalac-caraṇaḥ śūnya-mukha-puṣkara-piśunita-ddhṛdaya-saṃtāpo roṣa-vaśottambhita-dṛṣṭir guruka-kara-sphoṭita-dharaṇi-mārgo rajanīṣv apy anidrā-sukham anubhūto asi] ।
rājā - vasantaka durjanaḥ khalv asi । paśya । pīḍā te nigala-svanena madhurās tasyā giro na śrutāḥ । doṣān paśyasi bandhanasya na punaḥ pradyota-putryā guṇān ।। vidūṣakaḥ - । bho । jai dāva bandhaṇaṃ suha-ṇibandhaṇaṃ hoi tā kīsa tumaṃ diḍhavammā baddho tti kaliṅga-raṇṇo uvari rosaṃ bandhesi । [bhoḥ । yadi tāvad bandhanaṃ sukha-nibandhanaṃ bhavati tat kasmāt tvaṃ dṛḍhavarmā baddha iti kaliṅga-rājasyopari roṣaṃ badhnāsi] ।
rājā - । dhiṅ mūrkha । na khalu sarvo vatsarājo ya evaṃ vāsavadattām avāpya bandhanān niryāsyati । tad āstāṃ tāvad iyaṃ kathā । vindhyaketor upari bahūny ahāni vijayasenasya preṣitasya na cādyāpi tat-sakāśāt kaścid āgataḥ । tad āhūyatāṃ tāvad amātyo rumaṇvān । tena saha kiṃcid ālapitum icchāmi । । pratīhārī - jedu jedu devvo । eso kkhu vijaaseṇo amacco rumaṇṇo vi paḍihāra-bhūmiṃ uvaṭṭhio । [jayatu jayatu devaḥ । eṣa khalu vijayaseno amātyo rumaṇvān api pratīhāra-bhūmim upasthitau] । rājā - tvaritaṃ praveśaya tau । pratīhārī - jaṃ devo āṇavedi । [yad deva ājñāpayati] । ।
rumaṇvān - । tat kṣanam api niṣkrāntāḥ kṛta-doṣā iva vināpi doṣeṇa । praviśanti śaṅkamānā rāja-kulaṃ prāyaśo bhṛtyāḥ ।। । jayatu devaḥ ।
rājā - । rumaṇvan । ita āsyatām । rumaṇvān - । rājā - । api kuśalī bhavān । vijayasenaḥ - adya svāminaḥ prasādāt ।
rājā - vijayasena upaviśyatām । । rājā - vijayasena kathaya vindhyaketor vṛttāntam । vijayasenaḥ - deva kim aparaṃ kathayāmi । yādṛśaḥ svāmini kupite ।
rājā - tathāpi vistarataḥ śrotum icchāmi । vijayasenaḥ - deva śrūyatām । ito vayaṃ deva-pādādeśād yathādiṣṭena kari-turaga-padāti-dainyena mahāntam apy adhvānaṃ divasa-trayeṇollaṅghya prabhāta-velāyām atarkitā eva vindhyaketor upari nipatitāḥ smaḥ । rājā - tatas tataḥ । vijayasenaḥ - tataḥ so apy asmad-bala-tumula-kalakalākarṇanena pratibuddhaḥ kesarīva vindhya-kandarān nirgatya vindhyaketur an-apekṣita-bala-vāhano yathāsaṃnihita katipaya-sahāyaḥ sahasā sva-nāmodghoṣayann asmān abhiyoddhuṃ pravṛttaḥ ।
rājā - । śobhitaṃ vindhyaketunā । tatas tataḥ । vijayasenaḥ - tato asmābhir ayam asāv iti dviguṇatara-baddha-matsarotsāhair mahatā vimardena niḥśeṣita-sahāya eka eva vimarditādhika-bala-krodha-vego dāruṇataraṃ saṃprahāram akarot । rājā - sādhu vindhyaketo । sādhu sādhu । vijayasenaḥ - kiṃ vā varṇyate deva । saṃkṣepato vijñāpayāmi ।
pādātaṃ pātter eva prathamataram uraḥ-peṣa-mātreṇa piṣṭvā dūrān nītvā śaraughair hariṇa-kulam iva trastam aśvīyam āśāḥ । sarvatrotsṛṣṭa-sarva-praharaṇa-nivahas tūrṇam utkhāya khaḍgaṃ paścāt kartuṃ pravṛttaḥ kari-kara-kadalī-kānana-ccheda-līlām ।। kurvan kṛpāṇa-kiraṇa-cchuritāṃsa-kūṭaḥ । śrāntaś cirād vinihato yudhi vindhyaketuḥ ।। rājā - rumaṇvan । sat-puruṣocitaṃ mārgam anugacchato yat satyaṃ vrīḍitā eva vayaṃ vindhyaketor maraṇena ।
rumaṇvān - deva tvad-vidhānām evaṃ guṇaika-pakṣa-pātināṃ ripor api guṇāḥ prītiṃ janayanti । rājā - vijayasena apy asti vindhyaketor apatyaṃ yatrāsya paritoṣasya phalaṃ darśayāmi । vijayasenaḥ - deva idam api vijñāpayāmi । evaṃ sa-bandhu-parivāre hate vindhyaketau tam anusṛtāsu saha-dharma-cāriṇīṣu vindhya-śikharāśriteṣu jana-padeṣu śūnyī-bhūte tat-sthāne hā tāta hā mātaḥ iti kṛta-kṛpaṇa-pralāpā vindhyaketor veśmany ābhijātyānurūpā kanyakā tad-duhitety asmābhir ānītā dvāri tiṣṭhati । tāṃ prati devaḥ pramāṇam । rājā - yaśodhare gaccha । tvam eva vāsavadattāyāḥ samarpaya । vaktavyā ca devī । bhaginī-buddhyā tvayaiva sarvadā draṣṭavyā । gīta-nṛtta-vādyādiṣu viśiṣṭa-kanyakocitaṃ sarvaṃ śikṣayitavyā । yadā vara-yogyā bhaviṣyati tadā māṃ smārayeti ।
pratīhārī - jaṃ devo āṇavedi । [yad deva ājñāpayati] । । । sarvāntaḥpura-vāra-vibhramavatī-lokasya te saṃprati । utkṣiptāpara-śātakumbha-kalaśevālaṃkṛtā snāna-bhūḥ ।।
rājā - । aye kathaṃ nabho-madhyam adhyāste bhagavān sahasra-dīdhitiḥ । saṃprati hi । ābhāty arkāṃśu-tāpa-kvathad iva śapharodvartanair dīrghikāmbhaś chatrābhaṃ nṛtta-līlā-śithilam api śikhī barha-bhāraṃ tanoti । chāyā-cakraṃ tarūṇāṃ hariṇa-śiśur upaityālavālāmbu-lubdhaḥ sadyas tyaktvā kapolaṃ viśati madhu-karaḥ karṇa-pālīṃ gajasya ।। rumaṇvan । uttiṣṭhottiṣṭha । praviśyābhyantaram eva kṛta-yathocita-kriyāḥ sat-kṛtya vijayasenaṃ kaliṅgocchittaye preṣayāmaḥ । ।
।। vidūṣakaḥ - ṇaṃ bhaṇido mhi indīvariāe jaha ajja uvavāsa-ṇiama-ṭṭhiā devī vāsavadattā sotthi-vāaṇa-ṇimittaṃ saddāvedi tti । tā jāva dhārā-ghar'-ujjāṇa-digghiāe ṇhāia devī-pāsaṃ gadua kukkuṭa-vādaṃ karissaṃ । aṇṇahā kahaṃ amhāṇaṃ sarisā brahmaṇā rāa-kule paḍiggahaṃ karenti । kahaṃ eso pia-vaasso ajja devīe virah'-ukkaṇṭha-viṇodaṇā-ṇimittaṃ dhārā-ghar'-ujjāṇe evva patthido । tā jāva vaasseṇa saha evva gadua jahodidaṃ aṇuciṭṭhissaṃ । [nanu bhaṇito asmīndivarikayā yathā upavāsa-niyama-sthitā devī vāsavadattā svasti-vācana-nimittaṃ śabdāyateti । tad yāvad dhārā-gṛhodyāna-dīrghikāyāṃ snātvā devī-pārśvaṃ gatvā kukkuṭa-vādaṃ kariṣyāmi । anyathā katham asmābhiḥ sadṛśā brāhmaṇā rāja-kule pratigrahaṃ kurvanti katham eṣa priya-vayasyo adya devyā virahotkaṇṭhā-vinodanā-nimittaṃ dhārā-gṛhodyānam eva prasthitaḥ । tad yāvad vayasyena sahaiva gatvā yathoditam anuṣṭhāsyāmi ।] rājā - āpāṇdu-cchavinā mukhena vijita-prātas-tanendu-dyutim । tāṃ draṣṭuṃ prathamānurāga-janitāvasthām ivādya priyām ।।
vidūṣakaḥ- sotthi hode । vaḍḍhadu bhavaṃ । [svasti bhavate । vardhatāṃ bhagavān ।] rājā - vasantaka । kasmāt prahṛṣṭa iva lakṣyase । vidūṣakaḥ - accadi kkhu devī bamhaṇaṃ । [arcati khalu devī brāhmaṇam ।] rājā - yady evaṃ tataḥ kim ।
vidūṣakaḥ - bho । īriso kkhu bamhaṇo jo cau-vveda-pañca-veda-chaṭṭha-veda-bamhaṇa-sahassa-pajjāule rāaule paḍhamaṃ ahaṃ evva devī-saāsado sotthiā-vāāṇaṃ lahemi । [bhoḥ । īdṛśaḥ khalu brāhmaṇaḥ । yaś caturveda-pañca-veda-ṣaḍ-veda-brāhmaṇa-sahasra-paryākule rja-kule prathamam aham eva devī-sakāśāt svasti-vācanaṃ labhe ।] rājā - veda-saṃkhyayaivāveditaṃ brāhmaṇyam । tad āgaccha mahā-brāhmaṇa । dhārā-gṛhodyānam eva gacchāvaḥ । vidūṣakaḥ - jaṃ devo āṇavedi । [yad deva ājñāpayati ।] rājā - gacchāgrataḥ ।
vidūṣakaḥ - bho ehi gacchamha । bho vaassa pekkha pekkha । avirada-paḍanta-viviha-kusuma-suumāla-silā-al'-ucchangassa parimala-ṇilīṇa-mahuara-bhara-bhagga-baula-māladī-ladā-jālaassa kamala-gandha-gahaṇ'-uddāma-māruda-pajjava buddha-bandhūa-bandhaṇassa avirala-tamāla-taru-pihidā-tapa-paāsassa assa dhārā-ghar'-ujjāṇassa sa-ssarīaaṃ । [bho ehi gacchāvaḥ । bho vayasya paśya paśya । avirata-patad-vividha-kusuma- sukumāra-śilā-talotsaṅgasya parimala-nilīna-madhukara-bhara-bhagna-bakula-mālatī-latā-jālakasya kamala-gandha-grahaṇoddāma-māruta-paryavabuddha-bandhūka-bandhanasyāvirala-tamāla-taru-pihitātapa-prakāśasyāsya dhārā-gṛhodyānasya sa-śrīkatām ।] rājā - vayasya sādhv abhihitam । atra hi । gandhaḥ sapta-cchadānāṃ sapadi gaja-madāmoda-mohaṃ karoti । gāyanty avyakta-vācaḥ kim api madhu-liho vāruṇī-pāna-mattāḥ ।।
vidūṣakaḥ - bho vaassa । edaṃ pi dāva pekkha pekkha । jo eso avirala-paḍanta-kusuma-ṇiaro ajja vi patt'-antara-gaḷanta-varisāvasāṇa-salila-bindū via lakkhīadi sattavaṇṇa-pāāvo । [bho vayasya etad api tāvat paśya paśya । ya eṣo avirala-patad-kusuma-nikaro adyāpi patrāntara-galad-varṣāvasāna-salila-bindur iva lakṣyate saptaparṇa-pādapaḥ ।] rājā - vayasya samyag utprekṣitam । bahv eva sadṛśaṃ jalada-samayasya । tathā hi । sadyaḥ kalpita-kuṭṭimā marakata-kṣodair iva kṣālitaiḥ । adyāpi kṣitir indra-gopaka-śataiś cchanneva saṃlakṣyate ।।
ceṭī - āṇatta mhi devīe vāsavadattāe । hanje indīvarie ajja mae agatthi-mahesiṇo aggho dādavvo । tā gaccha tumaṃ । sehāliā-kusuma-mālaṃ lahu geṇhia āacchetti । esā vi āraṇṇiā dhārā-ghar'-ujjāṇa-dīhiāe jāva evva viāsiāiṃ kamalāiṃ ṇa atthāhilāsiṇā sujjeṇa maulāvijjanti tāva evva lahuaṃ avaciṇua āacchadu tti । esā tavassiṇī taṃ dīhiaṃ ṇa jāṇādi । tā geṇhia taṃ gamissaṃ । ido ido āraṇṇie ehi । [ājñāptāsmi devyā vāsavadattayā । hañje indīvarike adya mayāgastya-maharṣaye argho dātavyaḥ । tad gaccha tvam । śephalikā-kusuma-mālāṃ laghu gṛhītvāgaccheti । eṣāpy āraṇyikā dhārā-gṛhodyāna-dīrghikāyā yāvad eva vikasitāni kamalāni nāstābhilāṣiṇā sūryeṇa mukulāyyante tāvad eva laghv avacintyāgacchatv iti । eṣā tapasvinī tāṃ dīrghikāṃ na jānāti । tad gṛhītvā tāṃ gamiṣyāmi ] āraṇyikā - taha ṇāma tārise vaṃse uppaṇṇāe aṇṇa-jaṇaṃ āṇṇāvia ṭṭhiyāe saṃpadaṃ parassa mae āṇattī kādavvetti ṇatthi kkhu dukkharaṃ devvassa । ahavā maha evva eso doso jeṇa jāṇantīe vi ṇa vāvādio appā । tā kiṃ saṃpadaṃ karissaṃ । ahavā dukkharaṃ dāṇiṃ mae cintidaṃ । varaṃ evva edaṃ vi ṇa uṇa appaṇo mah'-agghaṃ vaṃsaṃ paāsaantīe lahū-kido appā । tā kā gaī । jaha-bhaṇidaṃ aṇuciṭṭhissaṃ । [ tathā nāma tādṛśe vaṃśa utpannayānya-janam ājñāpya sthitayā sāṃprataṃ parasya mayājñaptiḥ kartavyeti nāsti khalu duṣkaraṃ daivasya । athavā mamaivaiṣa doṣo yena jānatyāpi na vyāpādita ātmā । tat kiṃ sāṃprataṃ kariṣyāmi । athavā duṣkaram idānīṃ mayā cintitam । varam evaitad api । na punar ātmano mahārghaṃ vaṃśaṃ prakāśayantyā mayā laghū-kṛta ātmā । tat kā gatiḥ । yathābhaṇitam anuṣṭhāsyāmi ।] ceṭī - ido ehi āraṇṇie । ita ehi āraṇyike । āraṇyikā - iaṃ āacchāmi । hanje dūre kiṃ ajja vi digghiā । [iyam āgacchāmi । hañje dūre kim adyāpi dīrghikā ।]
ceṭī - esā sehāliā-gumm'-antariā । tā ehi odaramha । [eṣā śephalikā-gulmāntaritā । tad ehi avatarāvaḥ । ] rājā - vayasya kim anyad iva cintayasi । nanu bravīmi bahv eva sadṛśaṃ jalada-samayasyeti । vidūṣakaḥ - bho tumaṃ dāva edaṃ aṇṇaṃ a pekkhanto ukkaṇṭha-ṇibbharaṃ viṇodesi appāṇaṃ । mama uṇa bamhaṇassa sotthi-vāaṇa-velā adikkamadi । tā jāva ahaṃ tuvariaṃ dīhiāe ṇhāia devīe saāsaṃ gamissaṃ । [ bhoḥ tvaṃ tāvad etad anyac ca paśyann utkaṇṭhā-nirbharaṃ vinodayasyātmānam । mama punar brāhmaṇasya svasti-vācana-velātikramati । tad yāvad ahaṃ tvaritaṃ dīrghikāyāṃ snātvā devyāḥ sakāśaṃ gamiṣyāmi ।] rājā -nanu mūrkha pāraṃgatā eva vayaṃ dīrghikāyāḥ । evam anekendriya-sukhātiśayam anubhavann api nopalakṣayasi । paśya । dṛṣṭi-prītiṃ vidhatte taṭa-taru-vivarālakṣitā saudha-pālī ।
gātrāṇāṃ hlādam ete vidadhati maruto vāri-saṃparka-śītāḥ ।। tadehi dīrghikā-taṭam upasarpāvaḥ । vayasya paśya paśya । udyāna-devatāyāḥ sphuṭa-paṅkaja-kānti-hāriṇī svacchā । dṛṣṭir iva dīrghikeyaṃ ramayati māṃ darśanenaiva ।।
vidūṣakaḥ - bho vaassa pekkha pekkha । kā esā kusuma-parimala-suandha-veṇī-mahuarāvalī vidduma-laāruṇa-hattha-pallavā ujjalanta-taṇu-komala-bāhu-ladā saccaṃ paccakkha-carī via ujjāṇa-devadā itthiā dīsai । [ bho vayasya paśya paśya । kaiṣā kusuma-parimala-sugandha-veṇi-madhukarāvalir vidruma-latāruṇa-hasta-pallavā ujjvalat-tanu-komala-bāhu-latā satyaṃ pratyakṣa-carīvodyāna-devatā strī dṛśyate ।] rājā - vayasya niratiśaya-svarūpa-śobhā-janita-bahu-vikalpeyam । yat satyam aham api nāvagacchāmi । paśya । mithyā tat khalu dṛṣṭam eva hi mayā tasmin kuto astīdṛśī । keyaṃ hasta-tala-sthitena kamalenālokyate śrīr iva ।।
vidūṣakaḥ - esā kkhu devīe pariāriā indīvariā । tā gumm'-antariā bhavia pekkha mha । [ eṣā khalu devyāḥ paricārikendīvarikā । tad gulmāntaritau bhūtvā paśyāvaḥ ।] ceṭī - āraṇṇie avaiṇu tumaṃ padumāiṃ । ahaṃ vi edassiṃ ṇaliṇī-pattammi sehāliā-kusumāīṃ avaiṇua devī-saāsaṃ gamissaṃ । [ āraṇyike avacinu tvaṃ padmāni । aham apy etasmin nalinī-patre śephālikā-kusumāny avacitya devī-sakāśaṃ gamiṣyāmi ।] rājā - vayasya saṃlāpa iva vartate । tad avahitāḥ śṛṇumaḥ । kadācid ita eva vyaktī-bhaviṣyati । āraṇyikā - halā indīvarie ṇa sakkuṇomi tue viṇā muhuttaṃ vi ettha āsiduṃ । [halā indīvarike । na śaknomi tvayā vinā muhūrtam apy atrāsitum ।]
ceṭī - jādisaṃ ajja mae devīe mantidaṃ sudaṃ tāriseṇa ciraṃ evva mae viṇā tue āsidavvaṃ । [ yādṛśam adya mayā devyā mantritaṃ śrutaṃ tādṛśena ciram eva mayā vinā tvayāsitavyam ।] āraṇyikā - kiṃ devīe mantidaṃ । [kiṃ devyā mantritam ।] ceṭī - evaṃ । tadā esā ahaṃ mahā-rāeṇa bhaṇidā jaha jadā esā viñjhakedu-duhidā vara-joggā bhavissadi tadā ahaṃ sumarāidavvetti । tā saṃpadaṃ sumarāvemi jeṇa se vara-cintā-pajjāulo bhavissadi । [etat । tadaiṣāhaṃ mahā-rājena bhaṇitā yathā yadaiṣā vindhyaketu-duhitā vara-yogyā bhaviṣyati tadāhaṃ smārayitavya iti । tat sāṃprataṃ mahā-rājaṃ smārayāmi yenāsyā vara-cintā-paryākulo bhaviṣyati ।] rājā - iyaṃ sā vindhyaketor duhitā । ciraṃ muṣitāḥ smo vayam । vayasya nirdoṣa-darśanā kanyakā khalv iyam । viśrabdham idānīṃ paśyāmaḥ ।
āraṇyikā - tā gaccha tumaṃ । ṇa maha tue asaṃbaddha-ppalāviṇīe paoaṇaṃ । [tad gaccha tvam । na mama tvayāsaṃbaddha-pralāpinyā prayojanam ।] rājā - aho sutarāṃ prakaṭī-kṛtam ābhijātyaṃ dhīratayā । vayasya dhanyaḥ khalv asau ya etad aṅga-sparśa-sukha-bhājanaṃ bhaviṣyati । vidūṣakaḥ - bho vaassa pekkha pekkha । accariaṃ accariaṃ । esā salila-calanta-kara-pallava-ppahā-vitthideṇa ohasia-sohaṃ karedi kamala-vaṇaṃ avaciṇantī । [bho vayasya paśya paśya । āścaryam āścaryam । eṣā salila-calat-kara-pallava-prabhā-vistṛtenāpahasita-śobhaṃ karoti kamala-vanam avacinvatī ।] rājā - vayasya satyam evaitat । paśya ।
yātāyā vigalat-payodhara-paṭā-draṣṭavyatāṃ kām api । naite yan mukulī-bhavanti sahasā padmās tad evādbhutam ।। āraṇyikā - ha ddhi ha ddhi । ede kkhu avare pariccaia kamaliṇiṃ ṇīluppala-vaṇāiṃ samāpaḍantā ṇiuṇaaraṃ bādhantā āāsaanti maṃ duṭṭha-mahuarā । halā indīvarie parittāehi maṃ parittāehi maṃ । ede kkhu duṭṭha-mahuarā paribhavissanti । [ hā dhik hā dhik । ete khalv apare parityajya kamalinīṃ nīlotpala-vanāni samāpatanto nipuṇataraṃ bādhamānā āyāsayanti māṃ halā indīvarike paritrāyasva māṃ paritrāyasva mām । ete khalu duṣṭa-madhukarāḥ paribhaviṣyanti ।] vidūṣakaḥ - bho vaassa puṇṇā de maṇorahā । jāva evva gabbha-dāsīe sudā ṇa āacchadi dāva evva tumaṃ vi tuṇhīko bhavia uvasappa । esā vi salila-sadda-sūideṇa paa-saṃcāreṇa indīvariā āacchadi tti jāṇia tumaṃ evva olambissadi । [bho vayasya pūrṇās te manorathāḥ । yāvad eva garbha-dāsyāḥ sutā nāgacchati tāvad eva tvam api tūṣṇīko bhūtvopasarpa । eṣāpi salila-śabda-sūcitena pada-saṃcāreṇendīvarikāgacchatīti jñātvā tvām evāvalambiṣyate ।]
rājā - sādhu vayasya sādhu । kālānurūpam upadiṣṭam । āraṇyikā - indīvarie । lahu uvasappa lahu uvasappa । āulī-kida mhi duṭṭha-mahuarehiṃ । [indīvarike laghūpasarpa laghūpasarpa । akulī-kṛtāsmi duṣṭa-madhukaraiḥ ।] parimala-rasa-lubdhā vaktra-padme patanti । kuvalaya-vana-lakṣmīṃ tat kutas tvāṃ tyajanti ।।
āraṇyikā - kahaṃ ṇa esā indīvariā । indīvarie lahu āaccha lahu āaccha । parittāehi māṃ । [kathaṃ naiṣendīvarikā । indīvarike । laghv āgaccha laghv āgaccha । paritrāyasva mām ।] vidūṣakaḥ - hodi saala-puḍhavī-parittāṇa-samattheṇa vaccha-rāeṇa parittāantī ceḍiṃ indīvariaṃ akkandasi । [bhavati sakala-pṛthvī-paritrāṇa-samarthena vatsa-rājena paritrāyamāṇā ceṭīm indīvarikām ākrandasi ।] āraṇyikā - aaṃ kkhu so mahā-rāo jassa ahaṃ tādeṇa diṇṇā । ṭhāṇe kkhu tādassa pakkha-vādo । [ayaṃ khalu sa mahā-rājo yasyāhaṃ tātena dattā । sthāne khalu tātasya pakṣa-pātaḥ ।] ceṭī - āāsiā kkhu āraṇṇiā duṭṭha-mahuarehiṃ । tā jāva uvasappia samassāsemi । āraṇṇie mā bhaāhi । esā uvaada mhi । [āyāsitā khalu āraṇyikā duṣṭa-madhukaraiḥ । tad yāvad upasarpya samāśvāsayāmi । āraṇyike mā bibhihi । eṣopagatāsmi ।]
vidūṣakaḥ - bho osara osara । esā kkhu indīvarīā āadā । edaṃ uttantaṃ pekkhia devīe ṇivedaissadi । tā imaṃ evva kadalī-gharaṃ pavisia muhuttaṃ ciṭṭamha । [bhoḥ apasarāpasara । eṣā khalv indīvarikāgatā । etaṃ vṛttāntaṃ prekṣya devyai nivedayiṣyati । tad idam eva kadalī-gṛhaṃ praviśya muhūrtaṃ tiṣṭhāvaḥ ।] ceṭī - hanje āraṇṇie kamala-sarisassa tuha vaaṇassa aaṃ doso jaṃ mahuarā evvaṃ avarajjhanti । tā ehi gacchamha । pariṇado diaho । [hañje āraṇyike । kamala-sadṛśasya tava vadanasyāhaṃ doṣo yan madhukarā evam aparādhyanti tad ehi gacchāvaḥ । pariṇato divasaḥ ।] āraṇyikā - hanje indīvarie adi-sisiradāe salilassa ūrū-tthambho via samuppaṇṇo । tā saṇiaṃ saṇiaṃ gacchamha । [hañje indīvarike ati-śiśiratayā salilasyoru-stambha iva samutpannaḥ । tac chanaiḥ śanair gacchāvaḥ ।] ceṭī - taha । taha ।
vidūṣakaḥ - bho ehi ṇikkamamha । taṃ geṇhia esā dāsīe sudā indīvariā gadā । [bhoḥ ehi niṣkrāmāvaḥ । tāṃ gṛhītvaiṣā dāsyāḥ sutendīvarikā gatā ।] rājā - kathaṃ gatā । sakhe vasantaka। na khalv a-vighnam abhilaṣitam a-dhanyaiḥ prāpyate । sakhe paśya paśya । ābaddha-mukham apīdam kaṇṭakitaṃ kamala-kānanaṃ tasyāḥ । sukumāra-pāṇi-pallava-saṃsparśa-sukhaṃ kathayatīva ।।
sakhe । ka idānīm upāyaḥ punas tāṃ draṣṭum । vidūṣakaḥ - bho tume evva puttaliaṃ bhañjia dāṇiṃ rodisi । ṇa maha kkhu bamhaṇassa vaaṇaṃ karesi । [bhoḥ tvam eva puttalikāṃ bhaṅktvedānīṃ rodiṣi । na mama khalu brāhmaṇasya vacanaṃ karoṣi ।] rājā - kiṃ mayā na kṛtam । vidūṣakaḥ - taṃ dāṇiṃ visumaridaṃ । jaha tuṇhīko bhavia uvasappetti mae bhaṇidaṃ । adi-saṃkaḍe jaṃ bhavaṃ pavisia alia-paṃḍicca-du-vvidaddhadāe ai visija visādetti edehiṃ aṇṇehiṃ a kaḍua-vaaṇehiṃ ṇibbhacchia saṃpadaṃ kiṃ rodisi । puṇo vi uvāaṃ pucchasi । [tad idāniṃ vismṛtam । yathā tuṣṇīko bhūtvopasarpeti mayā bhaṇitam । ati-saṃkaṭe yad bhavān praviśyālīka-pāṇḍitya-dur-vidagdhatayā ayi visṛja viṣādaṃ ity etair anyaiś ca kaṭu-vacanair nirbhartsya sāṃprataṃ kiṃ rodiṣi । punar apy upāyaṃ pṛcchasi ।]
rājā - kathaṃ samāśvāsanam api nirbhartsitam iti bhaṇitaṃ mūrkheṇa । vidūṣakaḥ - jāṇidaṃ evva ko ettha mukkho tti । tā kiṃ edeṇa । atthama-āhilāsī bhaavaṃ sahassa-rassī । tā ehi abbhantaraṃ evva pavisamha । [jñātam eva ko atra mūrkha iti । tat kim anena astamayābhilāṣī bhagavān sahasra-raśmiḥ । tad ehy abhyantaram eva praviśāvaḥ ।] rājā - aye pariṇata-prāyo divasaḥ । ahaha । saṃprati hi hṛtvā padma-vana dyutiṃ priyatameveyaṃ dina-śrīr gatā rāgo asmin mama cetasīva savitur bimbe adhikaṃ lakṣyate । cakrāhvo aham iva stithaḥ saha-carīṃ dhyāyan nalinyāṣ taṭe saṃjātā sahasā mameva bhuvanasyāpy andhakārā diśaḥ ।।
।। tṛtīyo aṅkaḥ । manoramā - āṇatta mhi devīe vāsavadattāe hanje maṇorame jaṃ taṃ saṃkiccāyaṇīe ajja-uttassa mama a uttantaṃ ṇāḍaovaṇibaddhaṃ tassa ṇaccidavva-sesaṃ ajja tumhehiṃ komudī-mahūsave ṇaccidavvaṃ ti । hio kkhu āraṇṇiāe pia-sahīe suṇṇa-hiaāe aṇṇahā evva ṇaccidaṃ । ajja uṇa vāsavadattā-bhūmiāe tāe jai taha karīadi tado avassaṃ devī kuppadi । tā kahiṃ dāva tāṃ pekkhia uvālambhissaṃ । esā āraṇṇiā appaṇā evva kiṃ vi kiṃ vi mantaantī digghiā-tīle kadalī-gharaaṃ pavisadi । tā gumm'-antariā bhavia suṇissaṃ dāva se vīsaddha-jappidāṇiṃ । [ājñaptāsmi devyā vāsavadattayā hañje manorame yaḥ sa sāṅkṛtyāyany ārya-putrasya mama ca vṛttānto nāṭakopanibaddhas tasya nartitavya-śeṣam adya yuṣmābhiḥ kaumudī-mahotsave nartitavyam iti । hyaḥ khalv āraṇyikayā priya-sakhyā śūnya-hṛdayayānyathaiva nartitam । adya punar vāsavadattā-bhūmikayā tayā yadi tathā kriyate tato avaśyaṃ devī kupyati । tat kutra tāvat tāṃ prekṣyopālapsye । eṣāraṇyikātmanaiva kim api kim api mantrayamāṇā dīrghikā-tīre kadalī-gṛhaṃ praviśati । tad gulmāntaritā bhūtvā śroṣyāmi tāvad asyā viśrabdha-jalpitāni ।] āraṇyikā - hiaa dullaha-jaṇaṃ patthaanto tumaṃ kīsa maṃ dukkhidaṃ karesi । [hṛdaya durlabha-janaṃ prārthayamānaṃ tvaṃ kasmān māṃ duḥkhitāṃ karoṣi ।]
manoramā - taṃ edaṃ edassa suṇṇa-hiaattaṇassa kāraṇaṃ । kiṃ uṇa esā patthedi । avahidā dāva suṇissaṃ । [tad etad asyāḥ śūnya-hṛdayatvasya kāraṇam । kiṃ punar eṣā prārthayate । avahitā tāvac chroṣyāmi ।] āraṇyikā - kahaṃ taha ṇāma somma-daṃsaṇo bhavia mahā-rāo evvaṃ saṃdāvedi maṃ । acchariaṃ acchariam । ahavā maha evva esā a-bhāa-headā । ṇa uṇa mahā-rāassa doso । [kathaṃ tathā nāma saumya-darśano bhūtvā mahā-rāja evaṃ saṃtāpayati mām । āścaryam āścaryam । athavā mamaivaiṣā abhāgadheyatā । na punar mahā-rājasya doṣaḥ ।] manoramā - kaham mahā-rāo evva se patthaṇijjo । sāhu pia-sahī sāhu । abhijāa-sariso de ahilāso । [kathaṃ mahā-rāja evāsyāḥ prārthanīyaḥ । sādhu priya-sakhi sādhu । ābhijātya-sadṛśas te abhilāṣaḥ ।] āraṇyikā - kassa dāva edaṃ uttantaṃ ṇivedia sajjha-veaṇaṃ via dukkhaṃ kāraissaṃ । ahavā atthi me hiaa-ṇivvisesa pia-sahī manoramā । tāe vi edaṃ lajjāe ṇa pāremi kahiduṃ । savvahā maraṇaṃ vajjia kudo me hiaassa aṇṇa ṇivvudī । [kasmai tāvad etaṃ vṛttāntaṃ nivedya sahya-vedanam iva duḥkhaṃ kariṣyāmi । athavā asti me hṛdaya-nirviśeṣā priya-sakhī manoramā । tasyā apy etal lajjayā na pārayāmi kathayitum । sarvathā maraṇaṃ varjayitvā kuto me hṛdayasyānyā nirvṛtiḥ ।]
manoramā - haddhi haddhi । adibhūmiṃ gado se tavassiṇīe aṇurāo । tā kiṃ dāṇiṃ ettha karissaṃ [hā dhik hā dhik । atibhūmiṃ gato asyās tapasvinyā anurāgaḥ । tat kim idānīm atra kariṣyāmi ।] āraṇyikā - aaṃ so uddeso jassiṃ mahuarehiṃ āāsijjantī olambia mahā-rāeṇa samassāsida mhi bhīru mā bhaāhi tti । [ayaṃ sa uddeśo yasmin madhukarair āyāsyamānāvalambya mahā-rājena samāśvāsitāsmi bhiru mā bibhīhīti ।] manoramā - kahaṃ esā vi diṭṭhā mahā-rāeṇa । savvahā atthi se jīvidassa uvāo । jāva uvasappia samassāsemi ṇaṃ । juttaṃ ṇāma hiaassa vi lajjiduṃ । [katham eṣāpi dṛṣṭā mahā-rājena । sarvathāsty asyā jīvitasyopāyaḥ । yāvad upasṛtya samāśvāsayāmy enām । yuktaṃ nāma hṛdayasyāpi lajjitum ।] āraṇyikā - haddhi haddhi । savvaṃ sudaṃ edāe । tā ettha juttaṃ evva paāsaiduṃ । pia-sahi mā kuppa mā kuppa । lajjā evva ettha avarajjhadi । [hā dhik hā dhik । sarvaṃ śrutam etayā । tad atra yuktam eva prakāśayitum । priya-sakhi mā kupya mā kupya । lajjaivātrāparādhyati ।]
manoramā - sahi alaṃ saṃkāe । edaṃ me āakkha । saccaṃ evva tumaṃ mahā-rāeṇa diṭṭhā ṇa vetti । [sakhi alaṃ śaṅkayā । etan ma ācakṣva । satyam eva tvaṃ mahā-rājena dṛṣṭā na veti ।] āraṇyikā - sudaṃ evva pia-sahīe savvaṃ । [śrutam eva priya-sakhyā sarvam ।] manoramā - jai diṭṭhā mahā-rāeṇa tumaṃ tā alaṃ saṃtappideṇa । so evva dāṇiṃ daṃsaṇovāa-pajjāulo bhavissadi । [yadi dṛṣṭā mahā-rājena tvaṃ tad alaṃ saṃtāpitena । sa evedānīṃ darśanopāya-paryākulo bhaviṣyati ।] āraṇyikā - ahaṃ sahī-aṇo pakkha-vādeṇa mantedi । ai sahi-pakkha-vādiṇi । devī-guṇa-ṇiala-ṇibaddhe kkhu tassiṃ jaṇe kudo edaṃ । [ayaṃ sakhī-janaḥ pakṣa-pātena mantrayate । ayi sakhi-pakṣa-pātini । devī-guṇa-nigaḍa-nibaddhe khalu tasmiñ jane kuta etat ।]
manoramā - halā a-paṇḍide kamaliṇī-baddhāṇurāo vi mahuaro māladīṃ pekkhia ahiṇava-rasāssāda-lampaḍo kudo taṃ aṇ-āsādia ṭṭhidiṃ karedi । [halā a-paṇḍite kamalinī-baddhānurāgo api madhu-karo mālatīṃ prekṣyābhinava-rasāsvāda-lampaṭaḥ kutas tām an-āsādya sthitiṃ karoti ।] āraṇyikā - kiṃ ediṇa a-saṃbhāvideṇa । tā ehi । ahiaṃ kkhu saradādaveṇa saṃtappāiṃ ajja vi ṇa me aṅgāiṃ saṃdāvaṃ muñcandi । [kim etenāsaṃbhāvitena । tad ehi । adhikaṃ khalu śaradātapena saṃtaptāny adyāpi na me aṅgāni saṃtāpaṃ muñcanti ।] manoramā - ai lajjālue ṇa juttam edāvatthaṃ gadāe vi de appā pacchādiduṃ । [ayi lajjāluke na yuktam etad avasthāṃ gatayāpi ta ātmā pracchādayitum ।] manoramā - ai a-visambha-sīle kiṃ dāṇiṃ pacchādesi । ṇīsāsa-ṇiha-viṇiggao diahaṃ ratiṃ vi tujjha aṇurāo avirada-paḍanta-kusuma-sara-sara-ṇivaha-pautta-huṃkāra-saddo via ṇa bhaṇai । ahavā ṇa hu aaṃ kālo uvālambhassa । tā jāva ṇaliṇī-pattāiṃ se hiae dāissaṃ । samassasadu sahī samassasadu sahī । [ayi a-viśrambha-śīle kim idānīṃ pracchādayasi । niśvāsā-nibha-vinirgato divasaṃ rātrim api tavānurāgo avirata-patat-kusuma-śara-śara-nivaha-pravṛtta-huṅkāra-śabda iva na bhaṇati । athavā na khalv ayaṃ kāla upālambhasya । tad yāvan nalinī-patrāṇy asyā hṛdaye dāsyāmi । samāśvasitu sakhī samāśvasitu sakhī ।]
vidūṣakaḥ - adi-mahaṇto kkhu pia-vaassassa āraṇṇiāe uvari aṇurāo । jeṇa pariccatta-rāa-kajjo tāe evva daṃsaṇovāaṃ cintaanto appāṇaṃ viṇodei । kahiṃ dāṇiṃ taṃ pekkhe । ahavā tahiṃ evva dāva digghiāe aṇṇesāmi । [atimahān khalu priya-vayasyasyāraṇiyakāyā upary anurāgaḥ । yena parityakta-rāja-kāryas tasyā eva darśanopāyaṃ cintayann ātmānaṃ vinodayati । kutredānīṃ tāṃ prekṣe । athavā tatraiva tāvad dīrghikāyām anviṣyāmi । ] manoramā - pada-saddo via suṇīadi । tā kadalī-gumm'-antaridā bhavia pekkhamha dāva ko eso tti । [pada-śabda iva śrūyate । tat kadalī-gulmāntarite bhūtvā prekṣāvahe tāvat ka eṣa iti ।] āraṇyikā - kahaṃ so evva mahā-rāassa pasa-parivaṭṭa bamhaṇo । [kathaṃ sa eva mahā-rājasya pārśva-parivartī brāhmaṇaḥ ।] manoramā - kahaṃ vasantao evva । avi ṇāma taha have । [kathaṃ vasantaka eva । api nāma tathā bhavet ।] vidūṣakaḥ - kiṃ dāṇiṃ āraṇṇiā saccaṃ evva saṃvuttā । [kim idānīm āraṇyikā satyam eva saṃvṛttā ।] manoramā - sahi rāa-vaasso kkhu bamhaṇo tumaṃ uddissia mantedi । tā dāva avahidā suṇamha । [sakhi rāja-vayasyaḥ khalu brāhmaṇas tvām uddiśya mantrayate । tat tāvad avahite śṛṇuvaḥ ।]
vidūṣakaḥ - jadā dāva mae garu-maaṇa-saṃdāva-ṇīsaha-sarīrassa pia-vaassassa vaaṇeṇa devīṇaṃ vāsavadattā-padumāvadīṇaṃ aṇṇaṇam a devīṇaṃ bhavaṇāiṃ aṇṇesanteṇa ṇa sā diṭṭhā tadā jahiṃ digghiāe diṭṭhā idaṃ vi dāva pekkhissaṃ ti āado mhi । tā jāva iha vi ṇatthi । kiṃ dāṇiṃ karissaṃ । [yadā tāvan mayā guru-madana-saṃtāpa-niḥsaha-śarīrasya priya-vayasyasya vacanena devyor vāsavadattā-padmāvatyor anyāsāṃ ca devīnāṃ bhavanāny anviṣyatā na sā dṛṣṭā tadā yatra dīrghikāyāṃ dṛṣṭedam api tāvat prekṣiṣya ity āgato asmi । tad yāvad ihāpi nāsti । kim idānīṃ kariṣye ।] manoramā -sudaṃ pia-sahīe । [śrutaṃ priya-sakhyā ।] vidūṣakaḥ - ahavā bhaṇido evva ahaṃ vaasseṇa । jai taṃ aṇṇesanto ṇa pekkhasi tā tado vi dāva digghiādo tāe karaala-pparisa-di-uṇia-suha-ssīalāiṃ ṇaliṇī-pattāiṃ geṇhia āaccha tti । tā kahaṃ edāiṃ jāṇidavvāiṃ । [athavā bhaṇita evāhaṃ vayasyena । yadi tām anviṣyan na prekṣase tat tato api tāvad dīrghikātas tasyāḥ karatala-sparśa-dviguṇita-sukha-śītalāni nalinī-patrāṇi gṛhītvāgaccheti । tat katham etāni jñātavyāni ।] manoramā - aaṃ me avasaro । vasantaa ehi । ahaṃ de jāṇāvemi । [ayaṃ mamāvasaraḥ । vasantaka ehi । ahaṃ te jñāpayāmi ।] vidūṣakaḥ - kassa tumaṃ jāṇāvesi । kiṃ devīe । ṇa hu mae kiṃ vi mantidaṃ । [kasya tvaṃ jñāpayāsi । kiṃ devyāḥ । na khalu mayā kim api mantritam ।] manoramā - vasantaa alaṃ saṃkāe । jādisī āraṇṇiāe kide attaṇo pia-vaassassa avatthā tue vaṇṇidā tado di-uṇadarā bhaṭṭiṇo vi kide mama pia-sahīe avatthā । tā pekkha pekkha । [vasantaka alaṃ śaṅkayā । yādṛśy āranyikāyāḥ kṛta ātmanaḥ priya-vayasyasyāvasthā tvayā varṇitā tato dvi-guṇatarā bhartur api kṛte mama priya-sakhyā avasthā । tat paśya paśya । ]
vidūṣakaḥ - sa-phalo me parissamo । sotthi hodīe । [sa-phalo me pariśramaḥ । svasti bhavatyai ।] manoramā - ajja vasantaa tuha daṃsaṇena evva avagado pia-sahīe saṃdāvo jeṇa saaṃ evva ṇaliṇī-pattāiṃ avaṇei । tā aṇugaṇhādu ajjo imāiṃ । [ārya vasantaka । tava darśanenaivāpagataḥ priya-sakhyāḥ saṃtāpo yena svayam eva nalinī-patrāṇy apanayati । tad anugṛhṇātv ārya imāni ।] āraṇyikā - ai parihāsa-sīle । kīsa maṃ lajjāvesi । [ayi parihāsa-śīle । kasmān māṃ lajjayasi । ] vidūṣakaḥ - ciṭṭhaṃdu dāva ṇaliṇī-pattāiṃ । adi-lajjāluā de pia-sahī । tā kahaṃ edāṇaṃ samāamo bhavissadi । [tiṣṭhantu tāvan nalinī-pattrāṇi । ati(lajjālukā te priya-sakhī । tat katham etayoḥ samāgamo bhaviṣyati ।]
manoramā - vasantaa evvaṃ via । [vasantaka evam iva ।] vidūṣakaḥ - sāhu pia-sahi sāhu । jāva evva tumhe ṇevaccha-ggahaṇaṃ karettha dāva evva ahaṃ vi vaassaṃ geṇhia āacchāmi । [sādhu priya-sakhi sādhu । yāvad eva yuvāṃ nepathya-grahaṇaṃ kuruthas tāvad evāham api vayasyaṃ gṛhītvāgacchāmi ।] manoramā - adi-kovaṇe । uṭṭhehi uṭṭhehi । ṇaccidavvaṃ amhehiṃ tassa evva ṇāḍaassa ṇaccida-sesaṃ । tā ehi । pekkhā-gharaṃ evva gacchamha । idaṃ pekkhāgāraṃ । jāva ehi pavisamha । sāhu sāhu । savvaṃ sajjī-kidaṃ । devīe āantavvaṃ । [ati-kopane uttiṣṭhottiṣṭha । nartitavyam asmābhis tasyaiva naṭakasya nartita-śeṣam । tad ehi । prekṣā-gṛham eva gacchāvaḥ । idaṃ prekṣāgāram । yāvad ehi praviśāvaḥ । sādhu sādhu sarvaṃ sajjī-kṛtam । devyāgantavyam । vāsavadattā - bhavaadi aho de kavittaṇaṃ । jeṇa edaṃ gūḍha-uttantaṃ ṇāḍaovaṇibaddhaṃ sāṇubhavaṃ vi amhāṇaṃ ajja-utta-caridaṃ a-diṭṭha-puvvaṃ via disantaṃ ahiaaraṃ kodūhalaṃ vaḍḍhaadi । [bhagavati aho te kavitvam । yenaitad gūḍha-vṛttāntaṃ nāṭakopanibaddhaṃ sānubhavam apy asmākam āryaputra-caritam a-dṛṣṭa-pūrvam iva dṛśyamānam adhikataraṃ kautūhalaṃ vardhayati ।]
sāṅkṛtyāyanī - āyuṣmati āśraya-guṇa evāyam īdṛśo yad a-sāram api kāvyam avaśyam eva śṛṇvatāṃ śravaṇa-sukham utpādayati । paśya । prāyo yat kiṃ cid api prāpnoty utkarṣam āśrayān mahataḥ । mattebha-kumbha-taṭa-gatam eti hi śṛṅgāratām bhasma ।। vāsavadattā - bhaavadi savvassa vallaho jāmādo hodi tti jāṇiadi evva edaṃ । tā kiṃ ediṇā kahāṇubandheṇa । varaṃ taṃ evva ṇaccidavvaṃ daṭṭhuṃ । [bhagavati sarvasya vallabho jāmātā bhaktīti jñāyata evaitat । tat kim etena kathānubandhena । varaṃ tad eva nartitavyaṃ draṣṭum ।]
sāṅkṛtyāyanī - evam । indīvarike prekṣā-gṛham ādeśaya । ceṭī - edu edu bhaṭṭiṇī । [etu etu bhaṭṭinī ।] sāṅkṛtyāyanī - aho prekṣaṇīyatā prekṣā-gṛhasya । stambhāvasakta-pṛthu-mauktika-dāma-ramyam । prekṣā-gṛhaṃ sura-vimāna-samānam etat ।। manoramāraṇyake - jedu jedu bhaṭṭiṇī । [jayatu jayatu bhaṭṭinī ।]
vāsavadattā -maṇorame adikkandā khu saṃjjhā । tā gacchaha । lahu gaṇhaha ṇevacchaṃ । [manorame atikrāntā khalu saṃdhyā । tad gacchatam । laghu gṛhṇītaṃ nepathyam ।] ubhe - jaṃ devī āṇavedi । [yad devy ājñāpayati ।] vāsavadattā - āraṇṇie edehiṃ evva mad-anga-piṇaddhehiṃ ābharaṇehiṃ ṇevaccha-bhūmiṃ gadua appāṇaaṃ pasāhehi । maṇorame tumaṃ vi ṇalagiri-ggahaṇa-parituṭṭheṇa tādeṇa ajja-uttassa diṇṇāiṃ ābharaṇāiṃ indīvariā-saāsādo geṇhia ṇevaccha-bhūmiaṃ gadua appāṇaṃ maṇḍehi jeṇa su-sadisī dīsasi mahā-rāassa । [āraṇyike etair eva mad-aṅga-pinaddhair ābharaṇair nepathya-bhūmiṃ gatvātmānaṃ prasādhya । manorame tvam api nalagiri-grahaṇa-parituṣṭena tātenāryaputrasya dattāny ābharaṇānīndīvarikā-sakāśād gṛhītvā nepathya-bhūmiṃ gatvātmānaṃ maṇḍaya yena su-sadṛśī dṛśyase mahā-rājasya ।] indīvarikā - edaṃ āsaṇaṃ । uvavisadu bhaṭṭiṇī । [idam āsanam । upaviśatu bhaṭṭiṇī ।]
vāsavadattā - uvavisadu bhaavadī । [upaviśatu bhagavatī ।] kañcukī - antaḥpurāṇāṃ vihita-vyavasthaḥ pade pade ahaṃ skhalitāni rakṣan । jarāturaḥ samprati daṇḍa-nītyā sarvaṃ nṛpasyānukaromi vṛttam ।। bhoḥ ājñāpito asmi vimānitāśeṣa-śatru-sainyena yathārtha-nāmnā mahāsenena samādiśyatām antaḥpureṣu yathā - śvo vayam udayanotsavam anubhavāmaḥ । ato yuṣmābhir utsavānurūpa-veṣojjvalena parijanena saha manmathodyānaṃ gantavyam iti । sāṅkṛtyāyanī - rāja-putri pravṛttā prekṣā । dṛśyatām । kañcukī - tad etad ādeṣṭavyam parijanena saha gantavyam iti । na gṛhīta-nepathyeneti । kutaḥ ।
hārāpādita-kāntibhiḥ stana-taṭaiḥ keyūribhir bāhubhiḥ । devīnāṃ paricārikā-parijano apy eteṣu saṃdṛśyate ।। na khalu kiṃcid atrāpūrvam anuṣṭheyam । kevalaṃ svāmy-ādeśa iti matvāhaṃ samādiṣṭas tad ājñā-śeṣaṃ rāja-putryai nivedayāmi । iyaṃ sā vāsavadattā vīṇā-hastayā kāñcanamālayānugamyamānā gandharva-śālām praviṣṭā । yāvad asyāḥ kathayāmi । āraṇyikā - halā kancaṇamāle kīsa uṇa cirāadi ajja vi vīṇāārio । [halā kāñcanamāle kasmāt punaś cirayaty adyāpi vīṇācāryaḥ ।]
kāñcanamālā - bhaṭṭi-dārie diṭṭho deṇa ekko ummatto । tassa vaaṇaṃ suṇia citteṇa bhāvido ohasanto ciṭṭhai । [bhartṛ-dārike dṛṣṭas tenaika unmattaḥ । tasya vacanaṃ śrutvā citreṇa bhavito apahasaṃs tiṣṭhati ।] āraṇyikā - hanje suṭṭhu edaṃ pucchadi । sarisā sarise ranjanti tti duve ettha ummattā । [hañje suṣṭhv etaṃ pṛcchati । sadṛśāḥ sadṛśe rajanta iti dvāv atronmattau ।] sāṅkṛtyāyanī - rāja-putryāḥ sadṛśam ākāram paśyāmy asyās tādṛśenākāreṇāvaśyaṃ tvadīyāṃ bhūmikāṃ saṃbhāvayiṣyati । kañcukī - rāja-putri devas tvām ājñāpayati । śvo avaśyam asmābhir vīṇāṃ vādayantī śrotavyā । tat tvayā nava-tantrī-sajjayā ghoṣavatyā stheyam iti ।
āraṇyikā - ayya jai evvaṃ lahu vīṇāāriaṃ visajjehi । [ārya yady evaṃ laghu vīṇācāryaṃ visarjaya ।] kañcukī - eṣa vatsa-rājaṃ preṣayāmi । āraṇyikā - kancaṇamāle uvaṇehi me ghosavadīṃ jāva se taṃtīo parikkhemi । [kāñcanamāle upanaya me ghoṣavatīṃ yāvad asyās tantrīḥ parīkṣe ।] manoramā - ciraadi kkhu mahā-rāo kiṃ ṇa kahidaṃ vasantaeṇa । ahavā devīe bhāadi । jai dāṇiṃ āacche tado ramaṇijjaṃ have । [cirayati khalu mahā-rājaḥ । kiṃ na kathitaṃ vasantakena । athavā devyā bibheti । yadīdānīm āgacchet tato ramanīyaṃ bhavet ।]
niśvāsā glapayanty ajasram adhunaivoṣṇās tathā nādharam । duḥkhaṃ yāti manoratheṣu tanutāṃ saṃcintyamāneṣv api ।। vayasya satyam evoktam manoramayā । yathaiṣā mama priya-sakhī mahā-rājasya devyā darśana-pathād api rakṣyate tad ayaṃ samāgamopāyaḥ । adya rātrāv asmābhir udayana-caritaṃ nāma nāṭakaṃ devyāḥ purato nartitavyam । tatra āraṇyikā vāsavadattā bhaviṣyati । aham api vatsa-rājaḥ । tac caritenaiva sarvaṃ śikṣitavyam । tad āgatya svayam eva svāṃ bhūmikāṃ kurvāṇaḥ samāgamotsavam anubhavatv iti । vidūṣakaḥ - jai maṃ ṇa pattiāasi esā maṇoramā tuha vesaṃ dhāraantī ciṭṭhai । tā uvasappia saaṃ evva puccha । [yadi māṃ na pratyāyayasy eṣā manoramā tava veṣaṃ dhārayantī tiṣṭhati । tad upasṛtya svayam eva pṛccha ।] rājā - manorame satyam idaṃ yad vasantako abhidhatte ।
manoramā - bhaṭṭā saccaṃ evva । maṇḍaa edehiṃ ābharaṇehiṃ appāṇaaṃ । [bhartaḥ satyam eva । maṇḍayaitair ābharaṇair ātmānam ।] vidūṣakaḥ - ede kkhu rāāṇo dāsīe vi evvaṃ ṇaccāvianti । aho kajjassa garuadā । [ete khalu rājāno dāsyāpi evaṃ nartyante । aho kāryasya gurutā ।] rājā - mūrkha naiṣa kālaḥ parihāsasya । nibhṛtena citra-śālām praviśya manoramayā sahāsman-nṛttam paśyatā sthīyatām । āraṇyikā - kancaṇamāle ciṭṭhadu vīṇā । puccchissaṃ dāva kiṃ vi । [kāñcanamāle tiṣṭhatu vīṇā । prakṣyāmi tāvat kim api ।]
rājā - śṛṇomi tāvat katamo ayam uddeśo vartate । kāñcanamālā - pucchadu bhaṭṭi-dāriā । [pṛcchatu bhartṛ-dārikā ।] āraṇyikā - saccaṃ evva tādo mantedi evvaṃ jahā jai vīṇaṃ vādaanto avaharedi maṃ vaccha-rāo avassaṃ bandhaṇādo muncemi tti । [satyam eva tāto mantrayate evaṃ yathā - yadi vīṇāṃ vādayann apaharati māṃ vatsa-rājo avaśyaṃ bandhanān muñcāmīti ।] rājā - evam etat । kaḥ saṃdehaḥ ।
sa-parijanaṃ pradyotaṃ vismayam upanīya vādayan vīṇām । vāsavadattām apaharāmi na cirād eveti paśyāmy ।। yataḥ su-saṃvihitaṃ sarvaṃ yaugandharāyaṇena । vāsavadattā - jedu jedu accautto । [jayatu jayatv ārya-putraḥ ।]
rājā - kathaṃ pratyabhijñāto asmi devyā । sāṅkṛtyāyanī - rāja-putri alam alaṃ saṃbhrameṇa । prekṣaṇīyakam etat । rājā - idānīm ucchvāsito asmi । vāsavadattā - kahaṃ maṇoramā esā । mae uṇa jāṇidaṃ ajja-utto eso tti । sāhu maṇorame sāhu । sohaṇaṃ ṇaccidaṃ । [kathaṃ manoramaiṣā । mayā punar jñātam ārya-putra eṣa iti । sādhu manorame sādhu । śobhanaṃ nartitam ।] sāṅkṛtyāyanī - rāja-putri sthāna eva kṛtā bhrāntis te manoramayā । paśya ।
sā matta-dviradocitā gatir iyaṃ tat sattvam atyūrjitam । sākṣād darśita eṣa naḥ kuśalayā vatseśa evānayā ।। vāsavadattā -hanje indīvarie । baddheṇa ajja-utteṇa ahaṃ vīṇaṃ sikkhāvidā । tā se karehi ṇīl'-uppala-dāmaeṇa ṇialaṇam । [hañje indīvarike baddhenāryaputreṇāhaṃ vīṇāṃ śikṣitā । tad asya kuru nīlotpaladāmakena nigaḍanam ।] āraṇyikā - kancaṇamāle kahehi kahehi । ṇaṃ saccaṃ evva mantedi tādo jai vīṇaṃ vādaanto avaharedi maṃ vaccha-rāo tado avassaṃ bandhaṇādo muñcemi tti । [kāñcanamāle kathaya kathaya । nanu satyam eva mantrayate tāto yadi vīṇāṃ vādayat apaharati māṃ vatsa-rājas tato avaśyaṃ bandhanān muñcāmīti ।]
kāñcanamālā - bhaṭṭhi-dārie saccaṃ । taha karehi jaha vaccha-rāassa avassaṃ bahu-madā hosi । [bhartṛ-dārike satyam । tathā kuru yathā vatsa(rājasyāvaśyaṃ bahu-matā bhavasi ।] rājā - niṣpāditam eva kāñcanamālayā yat tad āsmābhir abhilaṣitam । āraṇyikā - jai evvaṃ tā ādareṇa vādaissaṃ । [yady evaṃ tad ādareṇa vādayiṣyāmi ।] ghaṇa-bandhaṇa-saṃruddhaṃ gaaṇaṃ daṭṭhūṇa māṇasaṃ eduṃ ।
ahilasai rāa-haṃso daiaṃ gheūṇa appaṇo vasaiṃ ।। ghana-bandhana-saṃruddhaṃ gaganaṃ dṛṣṭvā mānasam etum । abhilaṣati rāja-haṃso dayitāṃ gṛhītvātmano vasatim ।। manoramā - vasantaa pekkha pekkha pia-sahī me ṇaccai । [vasantaka paśya paśya । priya-sakhī me nṛtyati ।]
vidūṣakaḥ - dāsīe sude tumaṃ vi ṇa desi suviduṃ । jada-ppahudi pia-vaasseṇa āraṇṇiā diṭṭhā tada-ppahudi teṇa saha mae rattiṃ-divaṃ ṇiddā ṇa diṭṭhā । tā aṇṇado ṇikkamia suvissaṃ । [dāsyāḥ sute tvam api na dadāsi svaptum । yadā-prabhṛti priya-vayasyenāraṇyikā dṛṣṭā tadā-prabhṛti tena saha mayā rātraṃ-divaṃ nidrā na dṛṣṭā । tad anyato niṣkramya svapsyāmi ।] ahiṇava-rāa-kkhittā mahuariā vāmaeṇa kāmeṇa । uttamai patthantīdaṭṭhuṃ pia-daṃsaṇaṃ daiaṃ ।। abhinava-rāga-kṣiptā madhu-karikā vāmakena kāmena ।
uttāmyati prārthayamānā draṣṭuṃ priya-darśanaṃ dayitam ।। rājā - sādhu rāja-putri sādhu । aho gītam aho vāditram । tathā hi । vispaṣṭo druta-madhya-lambita-paricchinnas tridhāyaṃ layaḥ । tatvaughānugatāś ca vādya-vidhayaḥ samyak trayo darśitāḥ ।।
āraṇyikā - uvājjhāa paṇamāmi । [upādhyāya praṇamāmi ।] rājā - yad aham icchāmi tat te bhūyāt । kāñcanamālā - iha evva uvavisadu uvajjhāo । [ihaivopaviśatu upādhyāyaḥ ।] rājā - rāja-putrī kvedānīm upaviśatu ।
kañcanamālā - dāṇiṃ evva bhaṭṭi-dāriā vijjāmāṇena paritosidā tumhehiṃ । tā aruhadi evva esā uvajjhāa-pīṭhiāe । [idānīm eva bhartṛ-dārikā vidyāmānena paritoṣitā yuṣmābhiḥ । tad arhaty evaiṣopādhyāya-pīṭhikāyāḥ ।] rājā - upaviśatv arheyam ardhāsanasya । rāja-putri sthīyatām । kāñcanamālā - bhaṭṭi-dārie uvavisa । ko ettha doso । sissa-visesā khu tumaṃ । [bhartṛ-dārike upaviśa । ko atra doṣaḥ । śiṣya-viśeṣā khalu tvam ।] vāsavadattā - bhaavadīe ahiaṃ kappidaṃ kavvaṃ । ṇa hu ahaṃ tassiṃ kāle ekkāsaṇe ajja-utteṇa saha uvaviṭṭhā । [bhagavaty ādhikaṃ kalpitaṃ kāvyam । na khalv ahaṃ tasmin kāla ekāsane ārya-putreṇa sahopaviṣṭā ।]
rājā - rāja-putri punaḥ śrotum icchāmi । vādaya vīṇām । āraṇyikā - kancaṇamāle ciraṃ khu mama vādaantīe parissamo jādo । dāṇiṃ ṇissahāiṃ aṅgāiṃ । tā ṇa sakkuṇomi vādaiduṃ । [kāñcanamāle ciraṃ khalu mama vādayantyāḥ pariśramo jātaḥ । idānīṃ niḥsahāny aṅgāni । tan na śaknomi vādayitum ।] kāñcanamālā - uvajjhāa suṭṭhu parissantā bhaṭṭi-dāriā । kavola-tala-baddha-sea-lavāe pekkha se vevanti agga-hatthā । tā samassattā hotu muhuttaaṃ । [upādhyāya suṣṭhu pariśrāntā bhartṛ-dārikā । kapola-tala-baddha-sveda-lavāyāḥ paśyāsyā vepete agra-hastau । tat samāśvastā bhavatu muhūrtam ।] rājā - kāñcanamāle yuktam abhihitam ।
vāsavadattā - bhaavadi ahiaṃ edaṃ vi tue kidaṃ । ṇa hu ahaṃ kancaṇamālā-kavveṇa vancaidavvā । [bhagavati adhikam etad api tvayā kṛtam । na khalv ahaṃ kāñcanamālā kāvyena vañcayitavyā ।] sāṅkṛtyāyanī - āyuṣmati īdṛśam eva kāvyaṃ bhaviṣyati । āraṇyikā - avehi kancaṇamāle avehi । ṇa me bahu-madāsi । [apehi kāñcanamāle apehi । na me bahumatāsi ।] kāñcanamālā - jai ahaṃ ciṭṭhantī ṇā bahu-madā tā esā gacchamhi । [yady ahaṃ tiṣṭhantī na bahu-matā tad eṣā gacchāmi ।]
āraṇyikā - kancaṇamāle ciṭṭha ciṭṭha । ahaṃ se agga-hattho samappido । [kāñcanamāle tiṣṭha tiṣṭha । ayam asyāgrahastaḥ samarpitaḥ ।] hlāditvaṃ nāsya manye sadṛśam idam uṣasy eva vītātapasya । jñātaṃ svedāpadeśād aviratam amṛtaṃ syandate vyaktam etat ।। api ca ।
etena bāla-vidruma-pallava-śobhāpahāra-dakṣeṇa । hṛdaye mama tvayāyaṃ nyasto rāgaḥ sva-hastena ।। āraṇyikā - ha ddhi ha ddhi । edaṃ maṇoramaṃ parisantīe aṇ-atthaṃ evva me aṅgāiṃ karenti । [hā dhik hā dhik । etāṃ manoramāṃ spṛśantyā an-artham eva me aṅgāni kurvanti ।] vāsavadattā - bhaavadi pekkha tumaṃ । ahaṃ uṇa aliaṃ ṇa pāremi pekkhiduṃ । [bhagavati paśya tvam । ahaṃ punar alīkaṃ na pārayāmi prekṣitum ।]
sāṅkṛtyāyanī - rāja-putri dharmaśāstra-vihita eṣa gāndharvo vivāhaḥ । kim atra lajjā-sthānam । prekṣaṇīyakam idam । tan na yuktam a-sthāne rasa-bhaṅgaṃ kṛtvā gantum । indīvarikā - bhaṭṭiṇi vasantao citta-sālā-duvāre pasutto ciṭṭhai । [bhaṭṭini vasantakaś citra-śālā-dvāre prasuptas tiṣṭhati ।] vāsavadattā - vasantao evva eso । raṇṇā vi ettha hodavvaṃ । tā bodhia pucchissaṃ dāva ṇaṃ । [vasantaka evaiṣaḥ । rājñāpy atra bhavitavyam । tad bodhayitvā prakṣyāmi tāvad enam ।] vidūṣakaḥ - maṇorame kiṃ ṇaccia āado pia-vaasso । ādu ṇaccadi evva । [manorame kiṃ nartitv āgataḥ priya-vayasyaḥ । athavā nṛtyaty eva ।]
vāsavadattā - kahaṃ ajja-utto ṇaccadi । maṇoramā dāṇiṃ kahiṃ । [katham ārya-putro nṛtyati । manoramedānīṃ kutra ।] vidūṣakaḥ - esā citta-sālāe ciṭṭhai । [eṣā citra-śālāyāṃ tiṣṭhati ।] manoramā - kahaṃ aṇṇahā evva hiae karia devīe mantidaṃ । edeṇa vi mukkha-baḍueṇa aṇṇahā evva buddhia savvaṃ āulīkidaṃ । [katham anyathaiva hṛdaye kṛtvā devyā mantritam । etenāpi mūrkha-baṭukenānyathaiva buddhvā sarvam ākulī-kṛtam ।] vāsavadattā - sāhu maṇorame sāhu । sohaṇaṃ tue ṇaccidaṃ । [sādhu manorame sādhu । śobhanaṃ tvayā nartitam ।]
manoramā - bhaṭṭiṇi ṇa hu ahaṃ ettha avarajjhāmi । edeṇa kkhu hadāseṇa balādo alaṃkaraṇāiṃ geṇhia duvāra-ṭṭhideṇa iha ṇiruddhā । ṇa uṇa maha akkandantīe saddo mura-ṇigghos'-antarido keṇa vi sudo । [bhaṭṭini na khalv aham atrāparādhyāmi । etena khalu hatāśena balād alaṃkaraṇāni gṛhītvā dvāra-sthiteneha niruddhā । na punar mamākrandantyāḥ śabdo muraja-nirghoṣāntaritaḥ kenāpi śrutaḥ ।] vāsavadattā - hanje uṭṭhehi । jāṇidaṃ savvaṃ । vasantao kkhu āraṇṇiā-vuttanta-ṇāḍae suttadhāro । [hañje uttiṣṭha । jñātaṃ sarvam । vasantakaḥ khalv āraṇyikā-vṛttānta-nāṭake sūtradhāraḥ ।] vidūṣakaḥ - saaṃ evva cintehi । kahiṃ āraṇṇiā kahiṃ vasantao tti । [svayam eva cintaya । kutrāraṇyikā kutra vasantaka iti ।] vāsavadattā - maṇorame su-ggahīdaṃ karia ṇaṃ āaccha dāva । pekkhaṇīaṃ se pekkhamhi । [manorame sugṛhītaṃ kṛtvainam āgaccha tāvat । prekṣaṇīyam asya paśyāmi ।]
manoramā - dāṇiṃ samassasida mhi । hadāsa dāṇiṃ aṇubhava attaṇo duṇṇaassa phalaṃ । [idānīṃ samāśvasitāsmi । hatāśa idānīm anubhavātmano durnayasya phalam ।] vāsavadattā - ajja-utta paḍihadaṃ edaṃ a-maṅgalaṃ । marisadu ajja-utto jaṃ maṇorame tti karia ṇīl'-uppala-dāmaeṇa bandhāvido si । [ārya-putra pratihastam etad a marṣatv ārya-putro yan manorameti kṛtvā nīlotpala-dāmakena bandhito asi ।] rājā - kathaṃ vijñāto asmi devyā । sāṅkṛtyāyanī - katham anyad evedaṃ prekṣaṇīyakaṃ saṃvṛttam । a-bhūmir iyam asmad-vidhānām ।
rājā - a-pūrvo ayaṃ kopa-prakāraḥ । durlabham atrānunayaṃ paśyāmi । evaṃ tāvat kariṣye । devi tyajyatāṃ kopaḥ । vāsavadattā -ajja-utta ko ettha kuvido [āryaputra ko atra kupitaḥ ।] rājā - kathaṃ na kupitāsi । mādhurye api sati skhalaty anupadaṃ te gadgadā vāg iyam ।
kopas te prakaṭa-prayatna-vidhṛto apy eṣa sphuṭaṃ lakṣyate ।। prasīda priye prasīda । vāsavadattā - āraṇṇie tumaṃ kuvida tti saṃbhāvaanto ajja-utto pie pasīda tti pasādaadi । tā uvasappa । [āraṇyike tvaṃ kupiteti saṃbhāvayann ārya-putraḥ priye prasīdeti prasādayati । tad upasarpa ।] āraṇyikā - bhaṭṭiṇi ṇa hu ahaṃ kiṃ vi jāṇāmi । [bhaṭṭini na khalv ahaṃ kimapi jānāmi ।]
vāsavadattā - āraṇṇie tumaṃ kahaṃ ṇa āṇāsi । dāṇiṃ de sikkhāvemi । indīvarie geṇha edaṃ । [āraṇyike tvaṃ kathaṃ na jānāsi । idānīṃ te śikṣayāmi । indīvarike gṛhāṇainām ।] vidūṣakaḥ - hodi ajja komudī-mahūsave tuha cittaṃ avahariduṃ vaasseṇa pekkhaṇīaṃ aṇuciṭṭhidaṃ । [bhavati adya kaumudī-mahotsave tava cittam apahartuṃ vayasyena prekṣaṇīyam anuṣṭhitam ।] vāsavadattā - edaṃ tuṃhāṇaṃ duṇṇaaṃ pekkhia hāso me jāadi । [etaṃ yuṣmākaṃ durnayaṃ prekṣya hāso me jāyate ।] rājā - devi alam anyathā vikalpitena । paśya ।
vātākampita-bandhujīva-samatāṃ nīto adharaḥ kiṃ sphuran । kopam muñca tavaiva citta-haraṇāyaitan mayā krīḍitam ।। devi prasīda prasīda । vāsavadattā - hanje ṇivuttaṃ pekkhaṇaaṃ । tā ehi । abbhantaraṃ evva pavisamha । [hañje nivṛttaṃ prekṣaṇakam । tad ehi । abhyantaram eva praviśāvaḥ ।] iti garbha-nāṭakam ।
rājā - katham akṛtvaiva prasādaṃ gatā devī । trāsenāparam utplutotpluta-mṛga-vyālola-netrotpalam । bhītaś cotsuka-mānasaś ca mahati kṣipto asmy ahaṃ saṃkaṭe ।। tad yāvad idānīṃ śayanīyaṃ gatvā devyāḥ prasādanopāyaṃ cintayāmi । iti tṛtiyo aṅkaḥ ।
manoramā - aho diggha-rosadā devīe । ettiaṃ kālaṃ baddhāe pia-sahīe āraṇṇiāe uvari aṇukampaṃ ṇa geṇhai । sā tavassiṇī attaṇo bandhaṇassa kileseṇa taha ṇa saṃtappadi jaha bhaṭṭiṇo daṃsaṇa-ṇirāsadāe । īrisaṃ ca se dukkhaṃ jeṇa ajja evva attāṇaṃ vāvādaantī mae kahaṃ vi ṇivāridā । edaṃ uttantaṃ bhaṭṭiṇo ṇivedehi tti vasantaaṃ bhaṇia āada mhi । [aho dīrgha-roṣatā devyāḥ । etāvantaṃ kālaṃ baddhāyā api priya-sakhyā āraṇyikāyā upary anukampāṃ na gṛhṇāti । sā tapasviny ātmano bandhanasya kleśena tathā na saṃtapyate yathā bhartur darśana-nirāśatayā । īdṛśaṃ cāsyā duḥkhaṃ yenādyaivātmānaṃ vyāpādayantī mayā katham api nivāritā । etaṃ vṛttāntaṃ bhartre nivedayeti vasantakaṃ bhaṇitvāgatāsmi । kāñcanamālā - kahaṃ aṇṇesantīe vi mae bhaavaī saṃkiccāaṇī ṇa diṭṭhā । tā edaṃ vi dāva maṇoramaṃ pucchissam । maṇorame avi jāṇāsi kahiṃ bhaavaī saṃkiccāaṇi tti । [kathaṃ anviṣyantyāpi mayā bhagavatī sāṅkṛtyāyanī na dṛṣṭā । tad etām api tāvan manoramāṃ prakṣyāmi । manorame api jānāsi kutra bhagavatī sāṅkṛtyāyanīti ।] manoramā - halā kancaṇamāle diṭṭhā । kim uṇa tāe paoaṇam । [halā kāñcanamāle dṛṣṭā । kiṃ punas tayā prayojanam ।] kāñcanamālā - maṇorame ajja devīe aṃgāravadīe leho pesido । tassi vācide bappha- puṇṇa-ṇaaṇā diḍhaṃ saṃtappiduṃ āraddhā devī । tā viṇodaṇa-ṇimittaṃ tāe bhaavadiṃ aṇṇesāmi । [manorame adya devyāṅgāravatyā lekhaḥ preṣitaḥ । tasmin vācite bāṣpa-pūrṇa-nayanā dṛḍhaṃ saṃtaptum ārabdhā devī । tad vinodana-nimittaṃ tasyā bhagavatīṃ anviṣyāmi ।]
manoramā - halā kiṃ uṇa tassiṃ lehe ālihidaṃ । [halā kiṃ punas tasmiṃl lekha ālikhitam ।] kāñcanamālā - jā maha bhaiṇī sā tava jaṇaṇī evva । tāe bhattā diḍhavammā tādo de । tā tava kiṃ edaṃ āakkhidavvaṃ । tassa samahiaṃ saṃvaccharaṃ kaliṃga-hadaeṇa baddhassa । tā ṇa juttaṃ edaṃ uttantaṃ aṇ-iṭṭhaṃ suṇia samīva-ṭṭhidassa samatthassa bhattuṇo de evvam udāsīṇattaṇaṃ olambiduṃ tti । [yā mama bhaginī sā tava janany eva । tasyā bhartā dṛḍhavarmā tātas te । tat tava kim etad ākhyātavyaṃ । tasya samadhikaṃ saṃvatsaraṃ kaliṅga-hatakena baddhasya । tan na yuktam etaṃ vṛttāntam an-iṣṭaṃ śrutvā samīpa sthitasya samarthasya bhartus ta evam udāsīnatvam avalambitum iti ।] manoramā - halā kancaṇamāle । jadā dāva aaṃ uttanto bhaṭṭiṇīe ṇa keṇa vi viṇṇaviidavvo tti bhaṭṭiṇā āṇattaṃ tā keṇa uṇa dāṇiṃ so leho suṇāvido । [halā kāñcanamāle । yadā tāvad ayaṃ vṛttānto bhaṭṭinyai na kenāpi vijñāpitavya iti bhartrājñaptaṃ tat kena punar idānīṃ sa lekhaḥ śrāvitaḥ ।] kāñcanamālā - aṇuvāia tuṇhīṃ bhūdāe maha hatthādo geṇhia saaṃ evva bhaṭṭiṇīe vāido । [anuvācya tūṣṇīṃ bhūtāyā mama hastād gṛhītvā svayam eva bhaṭṭiṇyā vācitaḥ ।]
manoramā - teṇa gaccha tumaṃ । esā kkhu devī tāe evva saha danta-valahīe ciṭṭhai । teṇa gaccha tvaṃ । [eṣā khalu devī tayaiva saha danta-valabhyāṃ tiṣṭhati ।] kāñcanamālā - teṇa hi bhaṭṭiṇī-saāsaṃ gamissaṃ । [tena hi bhaṭṭinī-sakāśaṃ gamiṣyāmi ।] manoramā - ciraṃ khu me āraṇṇiā-saāsādo āadāe । diḍhaṃ ca ṇivviṇṇā sā tavassiṇī attaṇo jīvideṇa । kadāi accāhidaṃ bhave । tā tahi evva gacchāmi । [ciraṃ khalu ma āraṇyikā-sakāśād āgatāyāḥ । dṛḍhaṃ ca nirviṇṇā sā tapasviny ātmano jīvitena । kadā cid aty-āhitaṃ bhavet । tat tatraiva gacchāmi । sāṅkṛtyāyanī - rāja-putri alam udvegena । nedṛśo vatsa-rājaḥ । katham itthaṃ gatam api bhavatyā mātṛ-ṣvasṛ-patiṃ vijñāya vatsa-rājo niścintaṃ sthāsyati ।
vāsavadattā - bhaavadi adi-ujjuā dāṇiṃ tumaṃ । jassa mae ṇa kajjaṃ tassa mama-kerayeṇa kiṃ kajjaṃ । ajjuāe juttaṃ mama edaṃ ālihiduṃ । sā uṇa ṇa āṇādi ajja vi tārisī ṇa vāsavadatte tti । tuha uṇa edaṃ āraṇṇiāe uttantaṃ paccakkhaṃ । tā kahaṃ edaṃ bhaṇāsi । [bhagavati ati(ṛjukedānīṃ tvam । yasya mayā na kāryaṃ tasya madīyena kiṃ kāryam । mātur yuktaṃ mamaitad ālikhituṃ । sā punar na jānāty adyāpi tādṛśī na vāsavadatteti । tava punar eṣa ārāṇyikā-vṛttāntaḥ pratyakṣaḥ । tat katham etad bhaṇāsi । sāṅkṛtyāyanī - yata eva me pratyakṣaṃ tata eva bravīmi । tena nanu kaumudī-mahotsave tvāṃ hāsayituṃ tathā krīḍitam । vāsavadattā - bhaavadi edaṃ ettha saccaṃ । taha hāsida mhi jeṇa bhaavadīe purado lajjāe kahaṃ vi ciṭṭhāmi । tā kiṃ ta-kkerakāe kahāe । ṇam edeṇa evva pakkha-vādeṇa ettiaṃ bhūmiṃ ṇīda mhi । [bhagavati etad atra satyam । tathā hāsitāsmi yena bhagavatyāḥ purato lajjayā katham api tiṣṭhāmi । tat kiṃ tadīyayā kathayā । nanv etenaiva pakṣa-pātenaitāvatīṃ bhūmiṃ nītāsmi । sāṅkṛtyāyanī - alaṃ rāja-putri ruditena । nedṛśo vatsa-rājaḥ । athavā prāpta evāyaṃ yas te manyu-pramārjanaṃ karoti । vāsavadattā - maṇorahā dāṇiṃ ede bhaavadīe । [manorathā idānīm ete bhagavatyāḥ ।]
rājā - vayasya ka idānīm abhyupāyaḥ priyāṃ mocayitum । vidūṣakaḥ - bho vaassa munca visādaṃ । ahaṃ de uvāaṃ kahaissaṃ । [bho vayasya muñca viṣādam । ahaṃ ta upāyaṃ kathayiṣyāmi ।] rājā - vayasya tvaritataram abhidhīyatām । vidūṣakaḥ - bho tumaṃ dāva aṇea-samara saṃghaṭṭha-ppahāva-bāhu-sālī । puṇo vi aṇea-gaa-turaa-paāi-duvvisaha-bala-samudido । tā savva-bala-saṃdoheṇa anteuraṃ su-pīḍiaṃ karia dāṇim evva āraṇṇiaṃ muncāvehi । [bho tvaṃ tāvad aneka-samara-saṃghaṭṭa-prabhāva-bāhu-śālī । punar apy aneka-gaja-turaga-padāti-durviṣaha-bala-samuditaḥ । tat sarva-bala-saṃdohenāntaḥpuraṃ su-pīḍitaṃ kṛtvedānīm evāraṇyikāṃ mocaya ।]
rājā - vayasya a-śakyam upadiṣṭam । vidūṣakaḥ - kim ettha a-sakkaṃ । jado dāva kujja-vāmaṇa-buḍḍha-añcui-vajjido maṇusso avaro ṇatthi tarhi । [kim atrāśakyam । yatas tāvat kubja-vāmana-vṛddha-kañcuki-varjito manuṣyo aparo nāsti tatra ।] rājā - mūrkha kim asaṃbaddhaṃ pralapasi । devyāḥ prasādaṃ muktvā nānyas tasyā mokṣaṇābhyupāyaḥ । tat kathaya kathaṃ devīṃ prasādayāmi । vidūṣakaḥ - bho māsovavāsaṃ karia jīvidaṃ dhārehi । evvaṃ devī caṇḍī pasīdissadi । [bhoḥ māsopavāsaṃ kṛtvā jīvitaṃ dhāraya । evaṃ devī caṇḍī prasatsyati ।]
rājā - alaṃ parihāsena । kathaya kathaṃ devīṃ prasādayāmi । kiṃ vā cāṭu-śata-prapañca-racanā-prītāṃ kariṣyāmi tām । satyaṃ satyam aho na vedmy anunayo devyāḥ kathaṃ syād iti ।। tad ehi । devī-sakāśam eva gacchāvaḥ ।
vidūṣakaḥ - bho gaccha tumaṃ । ahaṃ dāṇiṃ evva bandhaṇādo kahaṃ vi paribbhaṃsia āado mhi । to ṇa gamissaṃ । [bhoḥ gaccha tvam । ahaṃ punar idānīm eva bandhanāt katham api paribhraśyāgato asmi । tan na gamiṣyāmi ।] rājā - mūrkha āgamyatām āgamyatām । iyaṃ devī danta-balabhī-madhyam adhyāste । yāvad upasarpāmi । rājā - notthātum ittham ucitaṃ mama tānta-madhye । aty-ādareṇa kim iti kriyate vilakṣaḥ ।।
vāsavadattā - ajja-utta vilakkho dāṇiṃ tumaṃ hosi । [ārya-putra vilakṣa idānīṃ tvaṃ bhavasi ।] rājā - priye satyam ahaṃ vilakṣaḥ । yat pratyakṣa adṛṣṭāparādho api bhavatīṃ prasādayituṃ vyavasito asmi । sāṅkṛtyāyanī - mahā-rāja kriyatām āsana-parigrahaḥ । rājā - ita ito devy upaviśatu ।
rājā - āḥ kathaṃ bhūmāv upaviṣṭā devī । aham apy atraivopaviśāmi । priye prasīda prasīda । kim evaṃ praṇate api mayi gambhīrataraṃ kopam udvahasi । nātiprasphuritādharānavarataṃ niḥśvāsam evojjhasi । kopas te stimito nipīḍayati māṃ gūḍha-prahāropamaḥ ।। priye prasīda prasīda ।
vāsavadattā - adi-suhido ṇaṃ si । kiṃ dāṇiṃ dukkhidaṃ jaṇaṃ viāresi । uṭṭhehi ko ettha kuvido । [ati-sukhito nanv asi । kim idānīṃ duḥkhitaṃ janaṃ vikārayasi । uttiṣṭha ko atra kupitaḥ ।] sāṅkṛtyāyanī - uttiṣṭha mahā-rāja । kim anena । anyad eva tāvad udvega-kāraṇam asyāḥ । rājā - bhagavati kim anyat । rājā - yady evam alam udvegena mayāpi jñātam । siddha evāsmin prayojane devīṃ tu diṣṭyā vardhayiṣyāmīti noktam । anyathā katham ahaṃ dṛḍhavarma-vṛttānte visrabdhas tiṣṭhāmi । tat katipayāny ahāni tad vārtāyā āgatāyāḥ । idaṃ ca tatra vartate ।
ākrānta-bāhya-viṣayo vihata-pratāpaḥ । prākāra-mātra-śaraṇo aśaraṇaḥ kṛto asau ।। śaśvat-saṃśīryamāṇa-dvipa-turaga-nara-kṣīṇa-niḥśeṣa-sainyam । baddhaṃ yuddhe hataṃ vā bhagavati na cirāc chroṣyasi tvaṃ kaliṅgam ।।
sāṅkṛtyāyanī - rāja-putri prathamataram eva bhavatyāḥ kathitaṃ mayā katham apratividhāya vatsa-rājaḥ sthāsyatīti । vāsavadattā - jai evvaṃ piaṃ me । [yady evaṃ priyaṃ me ।] pratīhārī - jedu jedu bhaṭṭā । eso kkhu viaaseṇo diḍhavamma-kañcuī-sahido harisa- samupphulla-loaṇo piaṃ ṇivedidu-kāmo duvāre ciṭṭhai । [jayatu jayatu bhartā । eṣa khalu vijayaseno dṛḍhavarma-kañcuki-sahito harṣa-samutphulla-locanaḥ priyaṃ nivedayitu-kāmo dvāre tiṣṭhati ।] vāsavadattā - bhaavadi jaha takkemi paridosida mhi ajja-utteṇetti [ bhagavati yathā tarkayāmi paritoṣitāsmy ārya-putreṇeti ।]
sāṅkṛtyāyanī - vatsa-rāja-pakṣa-pātinī khalv ahaṃ na kiṃ cid api bravīmi । rājā - śīghraṃ praveśaya tau । pratīhārī - taha । [tathā ।] vijayasenaḥ - bhoḥ kañcukin । adya svāmi-pādā draṣṭavyā iti yat satyam an-upamaṃ kam api sukhātiśayam anubhavāmi ।
kañcukī - vijayasena a-vitatham etat । paśya । sukha-nirbharo anyathāpi svāminam avalokya bhavati bhṛtya-janaḥ । kiṃ punar ari-bala-vighaṭana-nirvyūḍha-prabhu-niyoga-bharaḥ ।। ubhau - jayatu jayatu svāmī । kañcukī - deva diṣṭyā vardhase ।
hatvā kaliṅga-hatakaṃ hy asmat-svāmī niveśito rājye । devasya samādeśo nirvyūḍho vijayasenena ।। vāsavadattā - ai bhaavai ahijāṇāsi edaṃ kañcuiṃ । [ayi bhagavati abhijānāsy etaṃ kañcukinam ।] sāṅkṛtyāyanī - kathaṃ nābhijānāmi । nanu sa eṣa yasya haste mātṛ-ṣvasā te patrikām anupreṣitavatī ।
rājā - sādhu vijayasenena mahā-vyāpāro anuṣṭhitaḥ । rājā - devi diṣṭyā vardhase । pratiṣṭhito rājye dṛḍhavarmā । vāsavadattā - aṇuggahida mhi । [anugṛhītāsmi ।] vidūṣakaḥ - īrise abbhudae assiṃ rāa-ule edaṃ karaṇijjaṃ । guru-pūā । bamhaṇassa sakkāro । savva-bandhaṇa-mokkho tti । [īdṛśe abhyudaye asmin rāja-kula etat karaṇīyam । guru-pūjā । brāhmaṇasya satkāraḥ । sarva-bandhana-mokṣa iti ।] rājā - sādhu vayasya sādhu ।
vidūṣakaḥ - hodi kahaṃ tumaṃ ṇa kiṃ vi ettha samādisasi । [bhavati kathaṃ tvaṃ na kim apy atra samādiśasi ।] vāsavadattā - moidā kkhu hadāseṇa āraṇṇiā । [mocitā khalu hatāśenāraṇyikā ।] sāṅkṛtyāyanī - kiṃ vā tapasvinyānayā baddhayā । vāsavadattā - jaha bhaavadīe roadi । [yathā bhagavatyai rocate ।]
sāṅkṛtyāyanī - yady evam aham eva gatvā tāṃ mocayiṣyāmi । kañcukī - idam aparaṃ saṃdiṣṭaṃ mahā-rājena dṛḍhavarmaṇā । tvat-prasādāt sarvam eva yathābhilaṣitaṃ saṃpannaṃ । tad ete prāṇās tvadīyāḥ । yatheṣṭam imān viniyoktuṃ tvam eva pramāṇam iti । vijayasenaḥ - deva na śakyam eva devaṃ prati prīti-viśeṣaṃ dṛḍhavarmaṇaḥ kathayitum । kañcukī - yady api tubhyaṃ pratipāditāyāḥ priyadarśikāyā asmad-duhituḥ paribhraṃśān na me saṃbandho jāta iti duḥkham āsīt tathāpi vāsavadattāyāḥ pariṇetrāpi tvayā tad apanītam eva ।
vāsavadattā - ajja kañcui kahaṃ me bhaiṇī paribbhaṭṭhā । [ārya kañcukin kathaṃ me bhaginī paribhraṣṭā ।] kañcukī - rāja-putri tasmin kaliṅga-hatakāvaskande vidruteṣv itas tato antaḥpura-janeṣu diṣṭyā dṛṣṭām idānīṃ na yuktam atra sthātum iti tām ahaṃ gṛhītvā vatsa-rājāntikaṃ prasthitaḥ । tataḥ saṃcintya tāṃ vindhyaketor haste nikṣipya nirgato asmi । yāvat pratīpam āgacchāmi tāvat kair api tat sthānaṃ saha vindhyaketunā smartavyatāṃ nītam । rājā - vijayasena kiṃ kathayasi । kañcukī - tatra cānviṣyatā mayā na prāptā । tadā-prabhṛti nādyāpi vijñāyate kva vartata iti ।
manoramā - bhaṭṭiṇī pāṇa-saṃsae vaṭṭai sā tavassiṇī । [bhaṭṭini prāṇa-saṃśaye vartate sā tapasvinī ।] vāsavadattā - kim uṇa tumaṃ piadaṃsaṇā-uttantaṃ jāṇāsi । [kiṃ punas tvaṃ priyadarśanā vṛttāntaṃ jānāsi ।] manoramā - ṇa hu ahaṃ piadaṃsaṇā-uttantaṃ jāṇāmi । esā kkhu āraṇṇiā kalla- vvavadeseṇa āṇīdaṃ visaṃ pāia pāṇa-saṃsae vaṭṭadi tti evvaṃ mae ṇivedidaṃ । tā parittāadu bhaṭṭiṇī । [na khalv ahaṃ priyadarśanā-vṛttāntaṃ jānāmi । eṣā khalv āraṇyikā kalya-vyapadeśenānītaṃ viṣaṃ pītvā prāṇa-saṃśaye vartata iti evaṃ mayā niveditam । tat paritrāyatām bhaṭṭinī ।] vāsavadattā - ha ddhi ha ddhi । piadaṃsaṇā-dukkhaṃ vi me antaridaṃ āraṇṇiā-uttanteṇa । adi-dujjaṇo kkhu loo । kadāi maṃ aṇṇahā saṃbhāvaissadi । tā edaṃ ettha juttaṃ । maṇorame lahu iha evva āṇehi taṃ । ṇāa-loādo gahida-visa-vijjo ajja-utto ettha kusalo । [hā dhik hā dhik । priyadarśanā-duḥkham api me antaritam āraṇyikā-vṛttāntena । ati-durjanaḥ khalu lokaḥ । kadācin mām anyathā saṃbhāvayiṣyati । tad etad atra yuktam । manorame laghv ihaivānaya tām । nāga-lokād gṛhīta-viṣa-vidya ārya-putro atra kuśalaḥ ।
āraṇyikā - halā maṇorame kīsa dāṇiṃ maṃ andhaāraṃ pavesesi । halā manorame kasmād idānīṃ mām andhakāraṃ praveśayasi । manoramā - haddhi haddhi । diṭṭhi vi se saṃkantā viseṇ'; evva । bhaṭṭini lahu parittāehi lahu parittāehi । guru-bhūdaṃ se visaṃ । [hā dhik hā dhik । dṛṣṭir api asyāḥ saṃkrāntā viṣeṇaiva । bhaṭṭini laghu paritrāyasva laghu paritrāyasva । gurū bhūtam asyā viṣam ।] vāsavadattā - ajja-utta uṭṭhehi uṭṭhehi । lahu vivajajjai kkhu esā tavassiṇī । [ārya-putra uttiṣṭhottiṣṭha । laghu vipadyate khalv eṣā tapasvinī ।] kañcukī - su-sadṛśī khalv iyaṃ mama rāja-putryāḥ priyadarśanāyāḥ । rāja-putri kuta iyaṃ kanyakā ।
vāsavadattā - ajja vinjhakeuṇo duhidā । taṃ vāvādia vijayaseṇeṇa āṇīdā । [ārya vindhyaketor duhitā । taṃ vyāpādya vijayasenenānītā ।] kañcukī - kutas tasya duhitā । saiveyaṃ mama rāja-putrī । hā hato asmi manda-bhāgyaḥ । rāja-putri iyaṃ sā priyadarśikā bhaginī te । vāsavadattā - ajja-utta parittāehi parittāehi । mama bhaiṇī vivajjai । [ārya-putra paritrāyasva paritrāyasva । mama bhaginī vipadyate ।] rājā - samāśvasihi samāśvasihi । paśyāmas tāvat । kaṣṭaṃ bhoḥ kaṣṭam ।
pātuṃ gataś ca kalikāṃ kamalasya bhṛṅgaḥ । vāme vidhau na hi phalanty abhivāñchitāni ।। manorame pṛcchyatāṃ tāvat kiṃ te bodha iti । manoramā - sahi kiṃ de bodho । sahi ṇaṃ bhaṇāmi kiṃ de bodho tti । [sakhi kiṃ te bodhaḥ । sakhi nanu bhaṇāmi kiṃ te bodha iti ।]
priyadarśikā - jaṃ edaṃ avasthānaṃ gadāe vi mae ṇa mahā-rāo diṭṭho । [yad etad avasthāyāpi mayā na mahā-rājo dṛṣṭaḥ ।] kaṇṭho asyāḥ pratirudhyate mama giro niryānti kṛcchrād imāḥ । manye asyā viṣa-vega eva hi paraṃ sarve tu duḥkhaṃ mama ।। vāsavadattā - piadaṃsaṇe uṭṭhehi uṭṭhehi । pekkha eso mahā-rāo ciṭṭhai । kahaṃ veaṇā vi se ṇaṭṭhā । kiṃ dāṇiṃ mae avarajjhaṃ aāṇantīe jeṇa kuvidā ṇālavasi । tā pasīda pasīda । uṭṭhehi uṭṭhehi । ṇa hu puṇo avarajjhissaṃ । hā devva hadaa kiṃ dāṇiṃ mae avakidaṃ jeṇa edāvatthaṃ gadā me bhaiṇī ādaṃsidā । [priyadarśane uttiṣṭhottiṣṭha । paśyaiṣa mahā-rājas tiṣṭhati । kathaṃ vedanāpy asyā naṣṭā । kim idānīṃ mayāparāddhaṃ ajānatyā yena kupitā nālapasi । tat prasīda prasīda । uttiṣṭhottiṣṭha । na khalu punar aparātsyāmi । hā daiva hataka । kim idānīṃ mayāpakṛtaṃ yenaitad avasthāṃ gatā me bhaginyādarśitā ।]
vidūṣakaḥ - bho vaassa kahaṃ tumaṃ mūḍho via ciṭṭhasi । ṇa eso visādassa kālo । visamā kkhu gaī visassa । tā daṃsehi appaṇo vijjā-pahāvaṃ । [bho vayasya kathaṃ tvaṃ mūḍha iva tiṣṭhasi । naiṣa viṣādasya kālaḥ । viṣamā khalu gatir viṣasya । tad darśaya ātmano vidyā-prabhāvam ।] rājā - satyam evaitat । mūḍha evāham etāvatīṃ velām । tad aham enāṃ jīvayāmi । salilaṃ salilam । vidūṣakaḥ - bho । edaṃ salilaṃ । [bhoḥ etat salilam ।] vāsavadattā - ajja-utta diṭṭhiā paccujjīvidā me bhaiṇī । [ārya-putra diṣṭyā pratyujjīvitā me bhaginī ।]
vijayasenaḥ - aho devasya vidyā-prabhāvaḥ । kañcukī - aho sarvatrāpratihatā narendratā devasya । priyadarśikā - maṇorame ciraṃ khu sutta mhi । [manorame ciraṃ khalu suptāsmi ।] vidūṣakaḥ - bho vaassa ṇivvūḍhaṃ de vedittaṇaṃ । [bho vayasya nirvyūḍhaṃ te vaidyatvam ।]
vāsavadattā - ajja-utta । kiṃ dāṇiṃ vi esā aṇṇah'; evva karedi । [ārya-putra kim idānīm apy eṣānyathaiva karoti ।] tanuḥ sīdaty eṣā prakaṭa-pulaka-sveda-kaṇikā । tathā nādyāpy asyā niyatam akhilaṃ śāmyati viṣam ।। kañcukī - rāja-putri eṣa te pitur ājñā-karaḥ ।
priyadarśikā - kahaṃ kañcuī ajja-viṇaavasū । hā tāda । hā ajjūe । [kathaṃ kañcukyārya vinayavasuḥ । hā tāta । hā mātaḥ ।] kañcukī - rāja-putri alaṃ ruditena । kuśalinau te pitarau । vatsa-rāja-prabhāvāt punas tad avastham eva rājyam । vāsavadattā - ehi alia-sīle । dāṇiṃ vi dāva bhaiṇiā siṇehaṃ daṃsehi । dāṇiṃ samassattha mhi । [ehy alīka-śīle । idānīm api tāvad bhaginī snehaṃ darśaya । idānīṃ samāśvasitāsmi ।] vidūṣakaḥ - hodi tumaṃ bhaiṇiṃ geṇhia kaṇṭhe evvaṃ parituṭṭhā si । vodiassa pāridosiaṃ visumaridaṃ । [bhavati tvaṃ bhaginīṃ gṛhītvā kaṇṭha evaṃ parituṣṭāsi । vaidyasya pāritoṣikaṃ vismṛtam ।]
vāsavadattā - vasantaa ṇa visumaridaṃ । [vasantaka na vismṛtam ।] vidūṣakaḥ - vodia pasārehi hatthaṃ । bhaiṇīe agga-hatthaṃ de pāridosiaṃ dāvissaṃ । [vaidya prasāraya hastam । bhaginyā agra-hastaṃ te pāritoṣikaṃ dāpayiṣyāmi ।] rājā - kim anayā । sampraty eva katham api prasāditāsi । vāsavadattā - ko tumaṃ a-gaṇhiduṃ । puḍhamaṃ evva tādeṇa iaṃ diṇṇā । [kas tvam a-grahītum । prathamam eva tāteneyaṃ dattā ।]
vidūṣakaḥ - bho māṇaṇīā kkhu devī । mā se paḍiūlaṃ karehi । [bho mānanīyā khalu devī । māsyāḥ pratikūlaṃ kuru ।] rājā - devī prabhavati । kuto asmākam anyathā kartuṃ vibhavaḥ । vāsavadattā - ajja-utta ado vi paraṃ kiṃ de piaṃ karīadu । [ārya-putra ato api paraṃ kiṃ te priyaṃ kriyatām ।] rājā - kim ataḥ paraṃ priyam । paśya ।
tvaṃ kopena su-dūram apy apahṛtā sadyaḥ prasannā mama । kiṃ tat syād aparaṃ priyaṃ priyatame yat sāmprataṃ prārthyate ।। tathāpīdam astu । iṣṭais traiviṣṭapānām vidadhatu vidhivat prīṇanaṃ vipra-mukhyāḥ ।
niḥśeṣaṃ yāntu śāntiṃ piśuna-jana-giro duḥsahā vajra-lepāḥ ।। samāpteyaṃ priyadarśikā nāma nāṭikā ।