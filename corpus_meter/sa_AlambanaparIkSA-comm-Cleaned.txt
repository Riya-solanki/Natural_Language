ye cakṣurādijñānasyālambanaṃ bāhyārtho astītīcchanti । nanu te kalpayanti paramāṇun; tatkāraṇātvāt[jñānasya] । saṃghātaṃ vā tadābhajñānasya jāyamānatvāt । tatra tāvat yadyapīndriyavijñaptergrāhyāṃśaḥ kāraṇaṃ bhavet । atadābhatayā tasyā nākṣavadviṣayaḥ sa tu ।। viṣaya iti । jñānena svarūpa meva nirdhāryate । tadākāratayā jāyamānatvāt । yadyapyaṇavaḥ tatkāraṇam । tathāpi na tādṛśāḥ akṣavat । evañca nāṇavastāvadālambanam । saṃghātastu tadābhatve api[jñānamya nālambanam । yataḥ]
yo arthaḥ svāvabhāsivijñaptimutpādayati sahyālambanaṃ yujyate । yataḥ sa eva hyutpattipratyaya ucyate । saṃghātastu naivam । dravyābhāvād dvicandravat । indriyavaikalyāt dvicandradarśanasya tadābhatve api na tasya viṣayo asti । tadvat saṃghātaḥ dravyato asattvena akāraṇātvāt nālambanam । evaṃ bāhyadūyañcaiva na yuktaṃ matigocaraḥ ।।
aṇuḥ kalāpaśceti bāhyo arthaḥ nālambanam, ekāṅgavaikalyāt ।। tatra sādhanaṃ sañcitākāramicchanti kila kecana । sarvo artho bahvākāraḥ ataḥ tatra kenacidākāreṇa pratyakṣa ipyate । paramāṇuṣvapyasti sañcitābhajñānotpattikāraṇabhāvaḥ । aṇvākāro na vijñapterarthaḥ kaṭhinatādivat ।। yathā kaṭhinatādi vidyamānamapi na cākṣuṣabuddhiviṣayaḥ । evamanutvamapi ।।
bhaveddhaṭaśarāvādestathā sati samā matiḥ । ghaṭaśarāvādiparamāṇuṣu bahuṣvapi na ko api viśeṣo asti । yadi manyase grīvādyākāraḥ viśeṣakriyā yena buddherviśeṣaṇamupādhirbhavet । iti । ayamupādhirdhaṭādāvasti । nāsti tu dravyasatyaṇau ।।
paramāṇuṣu dravyāntareṣvapi pārimaṇḍalye bhedo nāsti । adravye asti tataḥ sa hi । ākārabhedaḥ saṃvṛtisatsvevāsti na tu paramāṇuṣu । ghaṭādayaśca saṃvṛtisanta eva ।। aṇunāṃ parihāre hi tadābhajñānaviplavāt ।।
dravyasatsu apanītasambandhiṣvapi[nīla-] varṇādivat svabuddhirna tyajyate । tathā sati indriyabuddhīnāṃ viṣayo bahirnāstītyupapadyate ।। yadantarheyarūpaṃ tu bahirvadavabhāsate । vāhyārthe avidyamāne antassadeva vahirvadavabhāsanamālambanapratyayaḥ । vijñānarūpatvāttatpratyayatayāpi ca ।।
antarvijñāna marthatayāvabhāsate tato utpadyate ceti dharmatādvayaviśiṣṭamityataḥ antassadevālambanapratyayaḥ ।। yadi tāvadevamavabhāsa eva vedyate । kathaṃ tadekadeśaḥ sahajātaḥ pratyayaḥ । sahabhūto api avyabhicārāt anyajātasya pratyayo bhavatī ।। naiyāyikāstu evamāhuḥ । krameṇa jāyamānayorhetuhetumatoḥ bhavābhāvatadvattā lakṣaṇa miti ।। athavā śaktyarpaṇāt krameṇa [vā] ।
krameṇāpi so arthāvabhāsaḥ svānurūpakāryotpattaye śaktiṃ vijñānadhārāṃ karotītyavirodhaḥ ।। yadi tarhi svarūpamevālambanapratyayaḥ । kathaṃ tat[rūpaṃ] cakṣuścopādāya cakṣurvijñānamutpadyate ।। [iti] । sahakārivaśādyaddhi śaktirūpaṃ [tat] indriyam ।। indriyaṃ svakāryāt śaktirūpamevānumīyate na tu bhautikam । śaktistu vijñāne vāstu । anirdeśye svasya rūpe vāstu kāryotpattau na viśeṣaḥ ।
evaṃ viṣayarūpakam । pravartete anādikālaṃ śaktiścānyonyahetuke ।। cakṣurākhyāṃ śaktimantaḥ rūpañcopādāya vijñānamarthāvabhāsi ālambanādavibhaktamutpadyate । idaṃ dvayamapi anādikālamanyonyahetukam । kadācit vijñānasya śaktiparipākāt viṣayākāratā bhavati । kadācicca tadākāraśaktiḥ । vijñānaṃ sā ca ubhayamanyatvenānanyatvena ca yatheṣṭamucyatām । evamantarālambanaṃ dharmatādvayaviśiṣṭatvāt viṣayatayā upapadyate ।।