namo bodhisattvāya mañjuśriye kumārabhūtāya । kālatrayākhilajināṃśca tadīyadharmān saṅghān mahādaratayā praṇipatya cāpi । bodhiprabheṇa kathito viśadīkaromi śiṣyottamena khalu bodhipathapradipam ।। puruṣāstrividhā jñeyā uttamādhamamadhmāḥ ।
likhyate lakṣaṇaṃ teṣāṃ sphuṭaṃ pratyekabhedataḥ ।। upāyena tu kenāpi kevalaṃ saṃsṛteḥ sukham । svasyaivārthe ya īheta jñeyaḥ so puruṣo adhamaḥ ।। pāpakarmanivṛttātmā bhavasukhāt parāṅmukhaḥ ।
ātmanirvāṇamātrārthī yo naro madhyamastu saḥ ।। svasantānagatairduḥkhairduḥkhasyānyasya sarvathā । sarvasya yaḥ kṣayaṃ kāṅkṣeduttamaḥ puruṣastu saḥ ।। kāṅkṣanto hi varāṃ bodhiṃ sattvānāmuttamāstathā ।
darśitān gurubhistebhyaḥ sadupāyāṃ pracakṣmahe ।। sambuddhacitramūrtyādistūpasaddharmasammukhaḥ । puṣpaidhupaiḥ padārthaiśca yathāprāptaiḥ supūjayet ।। samantabhadracaryoktā pūjā saptavidhāpi ca ।
bodhisārasya paryantam avaivartikacittataḥ ।। suśraddhayā triratneyaḥ bhumau saṃsthāpya jānunī । bhūtvā kṛtāñjaliścāpi triścādau śaraṇaṃ vrajet ।। tataḥ samastasattveṣu maitrīcitta puraskṛtaḥ ।
durgatitrayājanmādisaṅkrāntimaraṇādibhiḥ ।। dṛṣṭvāśeṣaṃ jagaddukhaṃ duḥkhena dukhitāyāśca । duḥkhahetostathā duḥkhāt jagatāṃ muktikāṅkṣayā ।। bodhicittaṃ samutpādyamanāpāyipratijñayā ।
evaṃ praṇidhicittānām utpādetu guṇāśca ye ।। te gaṇḍavyūhasūtreṣu maitreyeṇa prabhāṣitāḥ । sambodhicittaguṇakāni nirantakāni ।। vijñāya tasya khalu saṃsthitārarṇāna ।
cittaṃ tathā samudayeta muhurmuhaśca । vīradattaparīpṛcchāsūtre puṇyaṃ pradarśitam ।। yattacślokatrayeṇaiva samāsenātralikhyate । bodhicittāddhi yatpuṇyaṃ tacca rupi bhavedyadi ।।
ākāśadhātuṃ sampūrya bhuyaścottari tadbhavet । gaṅgāvālikasaṅkhyāni buddhakṣetrāṇi yo naraḥ ।। dadyātsadratna pūrṇāni lokanāthebhya eva hi । yaścaikaḥ prāñjalirbhūtvā cittaṃ bodhāya nāmayet ।।
iyaṃ viśeṣyate pūjā yasyānto api na vidyate । utpādyabodhipraṇidhānacittaṃ naikaprayatnaiḥ parivardhitavyam ।। janmāntare api smaraṇārthamasya śikṣā yathoktā paripālanīyā । prasthānacitte svayamātiriktaṃ samyagbhavenna praṇidhānavṛddhiḥ ।।
sambodhisaṃvāra vivṛddhikāmaḥ tasmād dhruvaṃ cainamavāpnuyāta । saptadhāprātimokṣaiśca sadānyasaṃvarānvitaḥ ।। bhāgyaṃ bodhisattvānāṃ saṃvarasya na cānyathā । saptadhā prātimokṣeṣu bhāṣiteṣu tathāgataiḥ ।।
brahmacaryaśriyaḥ śreṣṭhāḥ bhikṣusaṃvara iṣyate । śīlādhyāyoktavidhinā bodhisattvasya bhumiṣu ।। saṃvaraḥ sadgurorgrāhyaḥ samyaglakṣaṇayuktataḥ । yaḥ saṃvaravidhau dakṣaḥ svayaṃ ca saṃvare sthitaḥ ।।
kṛpāluḥ saṃvare śaktaḥ jñātavyaḥ sadgurustu saḥ । tatra yatnena na prāpto guruścaitādṛśo yadi ।। saṃvaragrahaṇasyānyo vidhiḥ tasmāt samuyacte । ambararājabhutena pūrvaṃ mañjuśriyā yathā ।।
bodhicittaṃ samutpādi suspaṣṭaṃ cātra likhyate । mañjuśribuddhakṣetrālaṅkārasūtroktivat tathā ।। utpādayāmi sambodhau cittaṃ nāthasya sammukham । nimantraye jagatsarvaṃ dāridyānmocitāsmi tat ।।
vyāpādakhilacittaṃ vā īrṣyāmātsaryameva va । adhyāgre na kariṣyāmi bodhiṃ prāpsyāmi yāvatā ।। brahmacaryaṃ cariṣyāmi kāmāṃstyakṣyāmi pāpakān । buddhānāmānuśikṣiṣye śīlasaṃvara saṃyame ।।
nāhaṃ tvaritarupeṇa bodhiṃ prāptumihotsahe । parāntakoṭiṃ sthāsyāmi sattvasyaikasya kāraṇāt ।। kṣetraṃ viśodhiṣyāmi aprameyamacintim । nāmadheyaṃ kariṣyāmi daśadikṣu ca viśrutam ।।
kāyavākkarmaṇī cāhaṃ śodhayiṣyāmi sarvaśaḥ । śodhayiṣye manaskarma kartāsmi nāśabham ।। svakāyavākacittaviśuddhihetu, prasthānacittātmayamasthitena । triśīlaśikṣāpariśiyeta cet, triśīlaśikṣāsu mahādarasyāt ।।
śuddhasambodhisattvānāṃ tasmāt saṃvarasaṃvṛtau । yatnāt sambodhisambhāraḥ paripūrṇo bhaviṣyati ।। puṇyajñānasvabhāvasya sambhārasya tu pūrtaye । sarvabuddhamatoheturabhijñotpāda eva hi ।।
pakṣavṛddhiṃ vinā pakṣī khe noḍaḍetuṃ yathā kṣamaḥ । tathābhijñābalairhīnaḥ sattvārthakaraṇe akṣamaḥ ।। abhijñasya divārātrau yāni puṇyāni santi vai । abhijñāyāśca rāhitye naiva janmaśateṣu ca ।।
śīghraṃ sambodhisambhāraṃ sampūrayitumicchati । nirālasyena yatnenābhijñāṃ saṃsādhayettu saṃ ।। śamathasiddhayabhāve abhijñānaṃ na jāyate । ataḥ śamathasiddhayarthaṃ yatitavyaṃ punaḥ punaḥ ।।
śamathaṅgaprahīṇatve tadyatnairbhāvite api ca । saṃvatsarasahasraiśca samādhirnaiva setsyati ।। ataḥ samādhisambhārādhyāyoktāṅgasamāśritaḥ । kasmiṃścit alambane api puṇye saṃsthāpayenmanaḥ ।।
yoginaḥ śamathe siddhe abhijñānaṃ cāpi setsyati । prajñāpāramitāyogaṃ vinā nāvaraṇakṣayaḥ ।। kleśajñeyāvṛtestasmāt prahāṇārthamaśeṣataḥ । prajñāpāramitāṃ yogī sopāyaṃ bhāvayet sadā ।।
upāyarahitā prajñāpyupāyaḥ prajñayā vinā । yato bandha iti proktau praheyaṃ nobhayaṃ tataḥ ।। kā prajñā ka upāyaśca śaṅkāmiti nirāsitum । upāyasya ca prajñāyāḥ bhedaḥ samyak prakāśyate ।।
prajñāpāramitāṃ tyaktvā dānapāramitādayaḥ । sarve hi kuśalāḥ dharmāḥ upāyāḥ jinabhāṣitāḥ ।। upāyābhyāsavaśyātmā yo hi prajñāṃ vibhāvayet । śīghraṃ sa labhate bodhiṃ na nairātmyaikabhāvanāt ।।
skandhāyatanadhātūnāmanutpādāvabodhinām । svabhāvaśūnyatājñānaṃ prajñeti parikīrtitā ।। sadutpattirayuktāsti asaccāpi khapuṣpavat । dvayordoṣaprasaṅgatvāt udbhāvo na dvayorapi ।।
anutpannaḥ svato bhāvo parato nobhayorapi । ahetuteśca no tasmāt niḥsvabhāvaḥ svarupataḥ ।। athavā sarvadharmāṇāṃ caikānekavicāraṇe । svarupāprāpyamāṇatvāt niḥsvabhāvatvaniścayaḥ ।।
śunyatāsaptau yuktau mūlamadhyamakādiṣu । siddho bhāvasvabhāvastu śunyatāyāṃ bhāṣitaḥ ।। granthasya gauravo yasmāt atra tasmānna vistaraḥ । siddhasiddhāntamātraikaṃ bhāvanārthaṃ prabhāṣitam ।।
tasmādaśeṣadharmāṇāṃ svabhāvanāmalābhataḥ । nairātmyabhāvanā yā hi sā prajñāyāstu bhāvanā ।। prajñayā sarvadharmaṇāṃ yatsvabhāvo na dṛṣṭavat । yuktayā parīkṣya tāṃ prajñāṃ so avikalpena bhāvayet ।।
bhavo vikalpobhūto ayaṃ tadvikalpātmakastataḥ । sarvakalpaparityāgaḥ nivārṇaḥ paramo asti hi ।। mahāvidyā vikalpo hi saṃsārārṇavapātakaḥ । nirvikalpasamādhisthe avikalpo bhāsate khavat ।।
cintitenirvikalpe asmin saddharme jinaputrakaiḥ । vikalpaṃ durgamaṃ tīrtvāvikalpo prāpsyate kramāt ।। niścayīyāgamayuktibhyāṃ svabhāva rahitān tathā । sarvān dharmānutpannānavikalpaṃ bhāvayet ।।
bhāvayannidamevetthaṃ prāpyoṣṇatvādikaṃ kramāt । labhate pramuditvādiṃ buddhabodhirna lambitā ।। sādhitairmantraśaktayā hi śāntivistarakarmabhiḥ । bhadrakumbhādisiddhāṣṭamahāsiddhibalena ca ।।
abhīṣṭā bodhisambhāraparipūrtiḥ sukhena cet । kriyācaryādi tantrokam guhyācaraṇabhiṣyate ।। tadācāryabhiṣekārthaṃ mahāratnādidānataḥ । sadguruṃ prīṇayed bhaktayā sarvāñjñādipālanaiḥ ।।
prasanne ca gurau bhūte pūrṇācāryābhiṣekataḥ । sarvapāpaviśuddhātmā siddhibhāgī bhaviṣyati ।। ādibuddhamahātantre prayatnena niṣedhataḥ । guhyaprajñābhiṣekastu na grahyā brahmacārariṇā ।।
so abhiṣeko gṛhītaścet brahyacaryatapaḥ sthitaiḥ । niṣiddhācaraṇatvāt tattapaḥ samvarakṣayaḥ ।। jāyante vratinastasya pārājikavipattayaḥ । saḥ pateddurgatau nūnaṃ siddhirnaiva kadācana ।।
sarvatantraśrutau bhāṣye homayajñādikarmāsu । labdhācāryābhiṣekaśca tattvavida naiva duṣyati ।। dīpaṅkaraśriyā bodhipathaḥ proktaḥ samāsataḥ । dṛaṣṭvā sūtrādidharmoktiṃ bodhiprabhanivedanāt ।।