oṃ namo bhagavatyai āryamahāmantrānusāriṇyai । namo vidyārājāya । namaḥ samantabuddhānāṃ ।। evaṃ mayā śrutam ekasmin samaye bhagavān rājagṛhe viharati sma । veṇuvane karandakanivāpe । evaṃ mayā śrutam ekasmin samaye bhagavān vaiśālyṃ viharati sma । markaṭahradatīrekū ṭāgāraśālāyaṃ tatra bhagavān āyuṣmantam ānandam āmantrayate sma । āgamayānanda yena vaiśālīti । evaṃ bhadante ty āyuṣmān ānando bhagavataḥ pratyaśrauṣīt । atha bhagavān vṛjiṣu janapadeṣu janapadacārikāñ caran vaiśālīm anuprāpto vaiśālyāṃ viharaty āmrapālīvane । tatra bhagavān āyuṣmantam ānandam āmantrayate sma । gacchānanda vaiśālīṃ gatvā indrakīle pādaṃ sthāpayitvā imāni mahāmantrānusāriṇī mantrapadāni bhāṣasva । imāś ca gāthāḥ । visarata visarata visarata visarata visarata । buddho lokānukampaka ājñāpayati । sarvabuddhānumatena । sarvapratyekabuddhānumatena । sarvārhadānumatena sarvaśaikṣānumatena । sarvaśrāvakānumatena । sarvasatyavākyānumatena । pratyekabrahmānumatena । brahmānumatena । kāmeśvarānumatena । indrānumatena । devānumatena । asurendrānumatena । sarvāsurānumatena । asurapreṣyānumatena । sarvabhūtānumatena । visarata visarata visarata visarata visarata । buddho lokānukampaka ājñāpayati । mūmcata mūmcata mūmcata mūmcata । mā tiṣṭhantu । ītir vyupaśāmyatu । nirgacchata nirgacchata nirgacchata । buddhaḥ praviśati mahādevo devātidevo devaguruḥ sendrakāś ca devāḥ sabrahmakāḥ saprajāpatikāś catvāraś ca lokapālāḥ praviśanti anekāni ca devatāsahasrāṇy asurendrāś ca । anekāni ca asurasahasrāṇi prativasanti । bahūni ca bhūtasahasrāṇi bhagavato abhiprasannāni pravekṣyanti sarvasatvānām arthe । te vo mānarthaṃ kariṣyanti । nirgacchata nirgacchata nirgacchata nirgacchata । kṣiptaṃ palāyata । yadi yūyaṃ duṣṭacittā na palāyeta naśyeta । ye maitracittā nāparādhukāmā rakṣāṃ cānuvartayitukāmās te tiṣṭhantu mataṃ ca praviśantu । buddho lokānukampaka evam ājñāpayati । sumuru suru huru mu praviśati । muru miri muru miri muru mirīti ri rī miri tiri hasa miri ti mirī ri miri kartā karaṃ kartā kaṃkarā karakacā । kaṃkarā kaṃkaro caṃkariti kurīśe । kaṃkari ṣeti । ri rephasāri । phuri pharā anāthānāthā siri thi phuri ruri prāsturi anāthānāthā nirgacchata ripūṃ nirgacchata yadi yūyaṃ duṣṭacittā na palāyeta naśyeta buddho lokānukampaka evam ājñāpayati । praviśati sarvasatvahitādhyāśayo maitrīvihārī kāruṇiko muditāvihārī upekṣāvihārī । ete mantrapadāḥ siddhāḥ siddhagāthā jinoditāḥ । sarveṣāṃ devatānāṃ hi bhūtānāṃ ca hitaiṣiṇāṃ ।।
jñānenāthottamenādya tathā dharmatayāpi ca । jagatām ītayaḥ sarvāḥ śāmyantv ārogyam astu vaḥ ।। viśaktikā yasya tṛṣṇā vidhvastā viralīkṛtāḥ । śāntacitto hy anāyāsaḥ sa vaḥ svasti kariṣyati ।। cdfgh throughout sarvaḥ svasti
yo jagan mokṣamārgasmin niveśayati nāyakaḥ । deśakaḥ sarvadharmāṇāṃ sa vaḥ svasti kariṣyati ।। gatir yo jagatāṃ śāstā kṛtaṃ yena sukhī bahuḥ । arthāya sarvasatvānāṃ sa vaḥ svasti kariṣyati ।।
yena sarvajagac caitan maitracittena tāyinā । pālitaṃ putravan nityaṃ sa vaḥ svasti kariṣyati ।। gatir yaḥ sarvasatvānāṃ trāṇaṃ dvīpaḥ parāyaṇaṃ । saṃsāre vartamānānāṃ sa vaḥ svasti kariṣyati ।।
yaḥ sākṣāt sarvadharmāṇām avisaṃvādakaḥ śuciḥ । śucivākyaḥ śucikaraḥ sa vaḥ svasti kariṣyati ।। yasmiñ jāte mahāvīre samṛddhāḥ sarvasampadaḥ । siddhārthaḥ siddhasaṃbhāraḥ sa vaḥ svasti kariṣyati ।।
yasmiñ jāte vasumatī savaneyaṃ prakaṃpitāḥ । sarve satvāḥ pramuditāḥ sa vaḥ svasti kariṣyati ।। ṣaḍ vikāraṃ pracalitā yasya bodhau vasuṃdharāḥ । māraś ca durmanā āsīt sa vaḥ svasti kariṣyati ।।
yaśa āsīn muner yasya dharmacakre pravartite । āryasatyāni vadataḥ sa vaḥ svasti kariṣyati ।। yena tīrthakarāḥ sarve jitā dharmeṇa tāyinā । vaśīkṛtāḥ sarvagaṇāḥ sa vaḥ svasti kariṣyati ।।
svasti vaḥ kurutāṃ buddhaḥ svasti devāḥ saśakrakāḥ । svasti sarvāṇi bhūtāni sarvakālaṃ diśantu vaḥ ।। buddhapuṇyānubhāvena devatānāṃ matena ca । yo yo arthaḥ samabhipretaḥ sarvārthodya samṛddhyatāṃ ।
svasti vo dvipade bhontu svasti vo astu catuṣpade । svasti vo vrajatāṃ mārge svasti pratyāgateṣu ca ।। svasti rātrau svasti divā svasti madhyaṃdine sthite । sarvatra svasti vo bhontu mā caiṣāṃ pāpam āgamat ।।
sarve satvāḥ sarve prāṇāḥ sarve bhūtāś ca kevalāḥ । sarve vai sukhinaḥ santu sarve santu nirāmayāḥ । sarve bhadrāṇi paśyantu mā kaścit pāpam āgamat ।। yānīha bhūtāni samāgatāni sthitāni bhūmāv athavāntarīkṣe ।
kurvantu maitrīṃ satataṃ prajāsu divā ca rātrau ca carantu dharmaṃ ।। ity evaṃ bhadantety āyuṣmān ānando bhagavataḥ pratiśrutya indrakīle pādaṃ sthāpayitvā imāni mahāmantrānusāriṇīmantrapadāni bhāṣate sma । imāś ca gāthāḥ । visarata visarata visarata visarata visarata । buddho lokānukampaka ājñāpayati । sarvabuddhānumatena । sarvapratyekabuddhānumatena । sarvārhadānumatena । sarvaśaikṣānumatena । sarvaśrāvakānumatena । sarvasatyavākyānumatena । pratyekabrahmānumatena । brahmānumatena । kāmeśvarānumatena । indrānumatena । devānumatena । asurendrānumatena । sarvāsurānumatena । asurapreṣyānumatena । sarvabhūtānumatena । visarata visarata visarata visarata visarata । buddho lokānukampaka ājñāpayati । mūmcata mūmcata mūmcata mūmcata । mā tiṣṭhantu । ītir vyupaśāmyatu । nirgacchata nirgacchata nirgacchata nirgacchata । buddhaḥ praviśati mahādevo devātidevo devaguruḥ sendrakāś ca devāḥ sabrahmakāḥ saprajāpatikāś catvāraś ca lokapālāḥ praviśanti । anekāni ca devatāsahasrāṇi asurendrāś ca । anekāni cāsurasahasrāṇi praviśanti । bahūni ca bhūtasahasrāṇi bhagavato abhiprasannāni pravekṣyanti sarvasatvānām arthe । te vo mānarthaṃ kariṣyanti । nirgacchata nirgacchata nirgacchata nirgacchata । kṣipraṃ palāyata । yadi yūyaṃ duṣṭacittā na palāyeta naśyeta । ye maitracittā na cāparādhukāmā rakṣāṃ cānuvartayitukāmās te tiṣṭhantu mataṃ ca praviśantu । buddho lokānukampa evam ājñāpayati । sumuru suru huru mu praviśati । muru miri muru miri muru mirīti ri rī miri tiri hasa miri ti mirī ri miri kartā karaṃ kartā kaṃkarā karakacā । kaṃkarā kaṃkaro caṃkariti kurīśe । kaṃkari ṣeti । ri rephasāri । phuri pharā anāthānāthā siri thi phuri ruri prāsturi anāthānāthā nirgacchata ripūṃ nirgacchata yadi yūyaṃ duṣṭacittā na palāyeta naśyeta buddho lokānukampaka evam ājñāpayati । praviśati sarvasatvahitādhyāśayo maitrīvihārī kāruṇiko muditāvihārī upekṣāvihārī । ete mantrapadāḥ siddhāh siddhagāthā jinoditāḥ । sarveṣāṃ devatānāṃ hi bhūtānāṃ ca hitaiṣiṇāṃ ।।
jñānenāthottamenādya tathā dharmatayāpi ca । jagatām ītayaḥ sarvāḥ śāmyatv ārogyam astu vaḥ ।। viśaktikā yasya tṛṣṇā vidhvastā viralīkṛtāḥ । śāntacitto hy anāyāsaḥ sa vaḥ svasti kariṣyati ।।
yo jagan mokṣamārgasmin niveśayati nāyakaḥ । deśakaḥ sarvadharmāṇāṃ sa vaḥ svasti kariṣyati ।। gatir yo jagatāṃ śāstā kṛtaṃ yena sukhī bahu । arthāya sarvasatvānāṃ sa vaḥ svasti kariṣyati ।।
yena sarva jagac caitan maitracittena tāyinā । pālitaṃ putravan nityaṃ sa vaḥ svasti kariṣyati ।। gatir yaḥ sarvasatvānāṃ trāṇaṃ dvīpaḥ parāyaṇam । saṃsāre varttamānānāṃ sa vaḥ svasti kariṣyati ।।
yaḥ sākṣāt sarvadharmāṇām avisaṃvādakaḥ śuciḥ । śucivākyaḥ śucikaraḥ sa vaḥ svasti kariṣyati ।। yasmiñ jāte mahāvīre samṛddhāḥ sarvasampadaḥ । siddhārthaḥ siddhasaṃbhāra sa vaḥ svasti kariṣyati ।।
yasmin jāte vasumatī savaneyaṃ prakampitā । sarve satvāḥ pramuditāḥ sa vaḥ svasti kariṣyati ।। ṣaḍ vikāraṃ pracalitā yasya bodhau vasundharā । māraś ca durmanā āsīt sa vaḥ svasti kariṣyati ।।
yaśa āsīn muner yasya dharmacakre pravartite । āryasatyāni vadataḥ sa vaḥ svasti kariṣyati ।। yena tīrthakarāḥ sarve jitā dharmeṇa tāyinā । vaśīkṛtāḥ sarvagaṇāḥ sa vaḥ svasti kariṣyati ।।
svasti vaḥ kurutāṃ buddhaḥ svasti devāḥ saśakrakāḥ । svasti sarvāṇi bhūtāni sarvakālaṃ diśantu vaḥ ।। buddhapuṇyānubhāvena devatānāṃ matena ca । yo yo arthaḥ samabhipretaḥ sarvārthodya samṛddhyatāṃ ।
svasti vo dvipade bhontu svasti vo astu catuṣpade । svasti vo vrajatāṃ mārge svasti pratyāgateṣu ca ।। svasti rātrau svasti divā svasti madhyaṃdine sthite । sarvatra svasti vo bhontu mā caiṣāṃ pāpam āgamat ।।
sarve satvāḥ sarve prāṇāḥ sarve bhūtāś ca kevalāḥ । sarve vai sukhinaḥ santu sarve santu nirāmayāḥ । sarve bhadrāṇi paśyantu mā kaścit pāpam āgamat ।। yānīha bhūtāni samāgatāni sthitāni bhūmāv athavāntarīkṣe ।
kurvantu maitrīṃ satataṃ prajāsu divā ca rātrau ca carantu dharmaṃ ।। iti tatra buddhānāṃ buddhānubhāvena devatānāṃ devatānubhāvena mahatītir vyupaśānte ti । idam avocad bhagavān āttamanās te ca bhikṣavas te ca bodhisatvā sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti । āryamahārakṣāmantrānusāriṇīnāmamahāyānasūtraṃ samāptam iti । āryamahārakṣāmantrānusāriṇī samaptā । iti mantrānusārīnīparīsamāpta । āryamahāmantrānusāriṇīmahāvidyārajñī samāpta ti । āryamahārakṣāmahāmantrānusāraṇīnāmamahāyānasūtraṃ rakṣākalpaṃ samāptaḥ śubham astu sarvajagatāṃ । ye dharmā hetuprabhavā hetus teṣāṃ tathāgataḥ । hy avadat teṣāṃ yo nirodha evaṃvādī mahāśramaṇaḥ । śubhaṃ ।