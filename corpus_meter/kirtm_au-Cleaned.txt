prokto vistarataḥ padārthaviṣayo yuktyāgamairnirṇayaḥ prāyo anyatra mayā kṛtāntavimaticchedāya sādhāraṇaḥ ।। haraṃ dṛṣṭvābravīttārkṣyaḥ stutipūrvamidaṃ vacaḥ ।। jaya pravaravīreśa- saṃruddhapuradāhaka ।। jaya prathitasāmarthya- manmathasthitināśana ।।
jayāvartamahāṭopa- saridvegavidhāraṇa ।। jaya nṛttamahārambha- krīḍāvikṣobhadāruṇa ।। jaya krūrajanendrāsya- darśitāsṛksunirjhara ।। jayādbhutamahāliṅga- saṃsthānabalagarvita ।।
jayāśeṣasukhāvāsa- kāmamohitaśailaja ।। jaya pātālamūlordhva- lokālokapradāhaka ।। yadavāpya narāḥ sarve muktimāyānti kevalām ।। bhagavānuvāca।
bhadrametattvayā pṛṣṭaṃ śṛṇu jñānaṃ mahodayam ।। sarvānugrāhakaṃ śubhraṃ padārthoddyotakaṃ sphuṭam ।। kriyācaryāsamopetaṃ yogabhūtibharāvaham ।। garuḍa uvāca।
mucyate kathamākhyāhi saṃdehavinivṛttaye ।। bhagavānuvāca। vyāpī māyodarāntastho bhogopāyavicintakaḥ ।। tayodbalitacaitanyo vidyākhyāpitagocaraḥ ।।
buddhyādikaraṇānīka- sambandhādbadhyate paśuḥ ।। kālena kālasaṃkhyāna- kāryabhogavimohitaḥ ।। māyābhogapariṣvaktas tanmayaḥ sahajāvṛtaḥ ।। same karmaṇi sañjāte kālāntaravaśāttataḥ ।।
sarvajñaḥ sa śivo yadvat kiñcijjñatvavivarjitaḥ ।। evaṃ kramādvibaddhaḥ san mucyate kramayogataḥ ।। paśurevaṃvidhaḥ proktaḥ kimanyatparipṛcchasi ।। garuḍa uvāca।
nimittamanayorbrūhi śuddhāśuddhasvarūpayoḥ ।। bhagavānuvāca। anādimalamuktatvāt sarvajño asau tataḥ śivaḥ ।। īdṛgrūpaṃ smṛtaṃ tābhyāṃ śuddhāśuddhaṃ yathārthataḥ ।।
yathāsminna nimittaṃ hi tathā naiva śivātmanoḥ ।। garuḍa uvāca। sa māyāntargataḥ prokto vyāpakaśca tvayā vibho ।। parasparaviruddhatvāt kathametadbhaviṣyati ।।
bhagavānuvāca। yāvaccharīrasaṃśleṣo na sañjāto na bhogabhuk ।। tena tenāsvatantratvān malino malinīkṛtaḥ ।। aśuddhaḥ pudgalo apyevaṃ māyodaragato api san ।।
tasminyaśca layaḥ proktaḥ sūkṣmadehavivakṣayā ।। garuḍa uvāca। guṇastadvyatirikto vā malo brūhi kimātmakaḥ ।। bhagavānuvāca।
māyā no mohinī proktā svataḥ kāryātprakāśikā ।। malaṃ vidārya cidvyaktim ekadeśe karotyasau ।। prakāśo vyaktiśabdena malaśabdena cāvṛtiḥ ।। māyāpi mohinī proktā viṣayāsvādabhogataḥ ।।
māyotthaṃ bandhanaṃ tasya sanimittaṃ pravartate ।। tasmānmāyā malo naiva vyatiriktaḥ sa yuktitaḥ ।। ātmasthaṃ tatpaśutvaṃ syāt paśurapyadhvamadhyagaḥ ।। malo ajñānaṃ paśutvaṃ ca tiraskārakarastamaḥ ।।
sa cāvidyādiparyāya- bhedaiḥ siddho mate mate ।। pāśyādivṛttayo yāstu tasya bhedāḥ prakīrtitāḥ ।। garuḍa uvāca। yadyevaṃ saṃsthitaḥ pāśyo malo asya paśusaṃgataḥ ।।
bhagavānuvāca। ātmano anādisambandhād dharma ityupacaryate ।। tasya dharmo na dharmatve pariṇāmaḥ sphuṭo bhavet ।। ekasminvyajyate jñānam anyasmiṃstattirohitam ।।
garuḍa uvāca। tayoścānādisambandhād viśleṣo na vibhutvataḥ ।। bhagavānuvāca। vibhorapi malasyāsya tacchakteḥ kriyate vadhaḥ ।।
yathāgnerdāhikā śaktir mantreṇāśu niruddhyate ।। kṛtvā tacchaktisaṃrodhaṃ kriyate bhavaniḥspṛhaḥ ।। yadvattāmre kṣayastadvat puruṣasya malakṣayaḥ ।। viṣasambandhinī śaktir yathā mantrairniruddhyate ।।
phalaṃ katakavṛkṣasya kṣiptaṃ sakaluṣe jale ।। śivajñānaṃ tathā tasya śaktisaṃrodhakārakam ।। garuḍa uvāca। sa ca rāgādyato rāgo vaktavyo atra malena kim ।।
bhagavānuvāca। abhilāṣastanau satyāṃ sā tanuḥ kena hetunā ।। cauryaṃ hi bījamāpekṣya yathā nigaḍabandhanam ।। etasmādasya bhoktṛtvaṃ tanurbhogo anyahetujaḥ ।।
nānyathāsya vinirdiṣṭaṃ bhogabhoktṛtvabandhanam ।। garuḍa uvāca। karmārjanaṃ tanau satyāṃ sṛṣṭikāle tanuḥ kutaḥ ।। bhagavānuvāca।
yadyanādi na saṃsiddhaṃ vaicitryaṃ kena hetunā ।। tathānādiḥ śivaḥ kartā sarvasya jagataḥ sthitaḥ ।। garuḍa uvāca। vaikaraṇyādamūrtatvāt kartṛtvaṃ yujyate katham ।।
bhagavānuvāca। evaṃ śivo hyamūrto api kurute kāryamicchayā ।। vyāpāro na ca dṛśyeta kāryamicchā pratīyate ।। asti heturataḥ kaścit karma cet na hyacetanam ।।
īśaḥ sadāśivaḥ śāntaḥ kṛtyabhedādvibhidyate ।। garuḍa uvāca। dvisvabhāvastathā yo anyo viruddhaḥ sa parasparam ।। bhagavānuvāca।
niṣkalaṃ lakṣyate śaktyā sūkṣmaṃ viṣavikāravat ।। nirmalatvācchivasyātra na kalpyāstvasitāḥ kalāḥ ।। taiḥ prakalpya śarīraṃ svaṃ śuddhākṣādhyāsitaṃ mahat ।। kurute anugrahaṃ dehī sarveṣāmeva dehinām ।।
tadvadevātra boddhavyaṃ grahaṇaṃ mocanaṃ vibhoḥ ।। lakṣyate sakalaṃ dhyānāt sarvajñānapravṛttitaḥ ।। bṛhaccharīramāpekṣya kalāhīna iti smṛtaḥ ।। yogo na lakṣyahīnatvān na nāḍī na ca dhāraṇā ।।
nādabindukhamantrāṇu- śaktibījakalāntagaḥ ।। icchānugrahakartṛtvāl layabhogādhikāravān ।। īśvaro adhaḥsthavidyānāṃ patīnsaṃprerayatyasau ।। śuddhe adhvani śivaḥ kartā prokto ananto asite prabhuḥ ।।
sarvajñaḥ śuddhadehaśca sarvajñānaprakāśakaḥ ।। garuḍa uvāca। prabodhikā ca sā śaktiḥ sarvagā paripaṭhyate ।। yogyānāmupakārī ced rāgavānsyācchivastadā ।।
bhagavānuvāca। kānicitpratibudhyanti tathānyāni na jātucit ।। adhikārānniyogo asya na niyogaṃ vinā sthitiḥ ।। garuḍa uvāca।
sarvajñatvaṃ tanau satyām anantasya na yujyate ।। māyātmakaṃ śarīraṃ tac chiṣṭakarmanimittajam ।। bhagavānuvāca। śuddhayonimayaṃ tasya vapuruktamakarmajam ।।
tatsthaṃ sarpaṃ viṣaṃ yadvat tadgataṃ na vibādhate ।। chinnā chinnodbhavā yadvat sthānāśrayavaśādbhavet ।। mantraśaktyā yathā deho vidhṛtastiṣṭhate ciram ।। evaṃ tacchaktisāmarthyād āste tasya vapuryataḥ ।।
tantrairupakṛtaḥ kalyo yathā dehagato rasaḥ ।। yathā bheṣajasāmarthyād aśaktānāṃ balaṃ param ।। tena sāmarthyayogena yoniṃ prerayate kṣaṇāt ।। garuḍa uvāca।
svata eva vikāreṇa jagatyasminvikāriṇī ।। vikārātsarvanāśaḥ syād vikāro na jagatkatham ।। bhagavānuvāca। svato na vikṛtistasmād ananto asyāḥ pracodakaḥ ।।
akṣobhyatvāttathā māyā savikārā kalādibhiḥ ।। sā śaktiḥ preritā tena nityaṃ kāryakarī bhavet ।। bhāvānkalādikānvyāpya sthitākṣobhyā tataḥsmṛtā ।। sthūlakāryāsu sūkṣmāpi sthitā nyagrodhabījavat ।।
tasmātkalā tuṭiḥ saṃsthā bodhinī hyabhilāṣakṛt ।। tebhyo bhūtāni jātāni sarvamīśaḥ sṛjatyadhaḥ ।। kṛtsnaṃ māyātmakaṃ kāryaṃ śuddhāśuddhavimiśritam ।। dṛṣṭaṃ khadyotakādestad viruddhaṃ caikahetukam ।।
evametatsamādiṣṭaṃ tatkāryaṃ vigrahāśrayam ।। tathāpyetatsusaṃśliṣṭam ekasminvastuni sphuṭam ।। evametadanantena sṛṣṭaṃ dehanibandhanam ।। sarvānugrāhakaḥ śāntas tadvaśādakhilaṃ phalam ।।
garuḍa uvāca। śivasya samavetatvāt sarvadaiva sthitā paśau ।। kālo vā sa ca kaḥ prokto yadi kālaḥ śivena kim ।। bhagavānuvāca।
yathā pumānvibhurgantā nityo apyukto vinaśvaraḥ ।। evaṃ śaktinipāto api procyate sopacārataḥ ।। tadvacchaktinipāto api prokto bhavabhayapradaḥ ।। gururyathāgrataḥ śiṣyān suptāndaṇḍena bodhayet ।।
yadā svarūpavijñānaṃ patiteti tadocyate ।। tannipātasya saḥ kālaḥ karmaṇāṃ tulyataiva ca ।। evaṃ sūkṣmaṃ samānatvaṃ yasminkāle tadaiva sā ।। karmāṃśo yo adhikaḥ pūrvaṃ bhogadastvitaraḥ punaḥ ।।
miśraṃ vārambhakaṃ karma same bhogastadā na hi ।। adhikanyūnasambandhād vyākulatvaṃ na jāyate ।। sa pāta iti mantavyas tasya bhaktirvilakṣaṇā ।। anādikarmasambandhāc chivaḥ kālamapekṣate ।।
yathā kaściccale lakṣye kañcitkālamapekṣate ।। abhāvāttatsamatvasya yugapanmuktiranyathā ।। prabhuratra śivo jñeyaḥ prabhutvaṃ kiṃ tuṭermatam ।। sati kāle prabhutvaṃ syāt padmabodhe yathā raveḥ ।।
tathāpi bhāskaraḥ prokto loke asminpadmabodhakaḥ ।। tathāpi prabhuratreśaḥ śaktipātasya saṃsthitaḥ ।। bahūnāmapyadoṣaḥ syād vibhutvānna nivāryate ।। garuḍa uvāca।
evaṃ tacchaktisaṃyogād dīkṣā yadi ca saṃsthitā ।। tirobhāvakarī śaktir yadi tasya na nirvṛtiḥ ।। bhagavānuvāca। tirobhāvagatānāṃ sā puruṣāṇāṃ śivecchayā ।।
tirobhāvāya pāto na yato anugrahadharmiṇī ।। prakāśya yāti vidyudvat sā śaktiḥ puṃprabodhinī ।। dvividhe api tirobhāve sthānaprāptiḥ kvacidbhavet ।। tadyuktasya vimokṣaḥ syād ātmano nirvikalpakaḥ ।।
ānarthakyaprasaṅgaḥ syād yadi muktirna sā bhavet ।। na punastādṛśī śaktiḥ kṣīravatpariṇāminī ।। dvijādivarṇaniśreṇī sā ca mocayati sphuṭam ।। garuḍa uvāca।
dvijātayastu ye varṇā nyūnādhikatayā sthitāḥ ।। saṃskāraḥ sadṛśasteṣāṃ nyūnādhikagatiḥ katham ।। bhagavānuvāca। yadi jātestadekasmin dīkṣite akhiladīkṣaṇam ।।
cidrūpānugrahaḥ proktaḥ sarvānugrāhakaḥ śivaḥ ।। garuḍa uvāca। kartavyo anugraho deva sa ca saṃskārapūrvakaḥ ।। kriyājñānavratādīnām upāyānāmahetutā ।।
bhagavānuvāca। keciccātra kriyāyogyās teṣāṃ muktistathaiva hi ।। evaṃ yeṣāṃ yathā prokto mokṣasteneśayojanāt ।। dīkṣayaiva na mokṣaḥ syād upāyaḥ sa niyāmakaḥ ।।
ekaḥ kasmādupāyo na proktastena yadanyathā ।। ajñatvānna ca doṣo asti jñatvāddoṣo mahānbhavet ।। ye atra śaktā na teṣāṃ tu śodhyāsteṣāṃ prakāśayet ।। anyathā sthitibhaṅgaḥ syāt sthitiścoktā śivāgame ।।
sarvānugrāhakatvena sthityupāyavivakṣayā ।। garuḍa uvāca। viśleṣo api na dṛśyeta adṛṣṭatvātkathaṃ vada ।। bhagavānuvāca।
śambarāṇāmacintyatvād yathā mūrtaviṣakṣayaḥ ।। dūrastho mantramukhyaistu tadvatkarmakṣayastviha ।। garuḍa uvāca। jātāyāmarthaniṣpattau kathaṃ syādvapuṣaḥ sthitiḥ ।।
bhagavānuvāca। pūrvasaṃskārasaṃsiddhaṃ tathā vapuridaṃ sthitam ।। bhaviṣyadapi saṃruddhaṃ yenedaṃ taddhi bhogataḥ ।। kāryāṇubhiḥ sadā siddhais tena te śivayojakāḥ ।।
garuḍa uvāca। dṛśyate bhakticihnena na ca cihnaṃ kvacitsphuṭam ।। prāguktaṃ yojanaṃ tasya tadyuktyā grāhapūrvakam ।। mahānatra virodhaḥ syāt kathametadbravīhi me ।।
bhagavānuvāca। tanusthaṃ hi kathaṃ caitat spandenāpyanumīyate ।। vācyavācakayogena jñeyā mantrāṇavaḥ khaga ।।