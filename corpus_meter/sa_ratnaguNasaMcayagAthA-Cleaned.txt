ratnaguṇasaṃcayagāthā । om namo bhagavatyai āryaprajñāpāramitāratnaguṇasaṃcayagāthāyai । namo āryamañjuśriye । śṛṇutā jagārthamabhiprasthita sura tānāṃ prajñāya pāramita yatra caranti śūrāḥ ।।
bhūja gajendranāgapatiniśrayanovata sya tasyānubhāvaśriya sābhu jagādhipasya ।। paramārthasaukhyakriya tatphalaprāptitā ca sarvo ayaṃ puruṣakāru tathāgatasya ।। sākṣātkaritva yatha śikṣita deśayanti buddhānubhāva puna ātmabalānubhāvā ।। evaṃ śruṇitva na ca muhyati nāsti trāso so bodhi ttva carate sugatāna prajñām ।।
so sarvadharmaasthito aniketacārī aparī gṛhīta labhate sugatāna bodhim ।। yo bodhisattva parijānati eva dharmāṃ na ca nirvṛtiṃ spṛśati so viharāti prajñām ।। vyuparīkṣamāṇu na ca līyati nāsti trāso āsannu so bhavati bodhayi bodhisattvo ।। imi skandha śūnya parikalpayi bodhisattvo caratī nimittaanupādapade asakto ।।
caratīti so na upagacchati prajñadhārī anupādadhī spṛśati śānti samādhi śreṣṭhām ।। na ca manyate ahu samādhitu vyutthito vā kasmārtha dharmaprakṛtiṃ parijānayitvā ।। caraṇaṃ ca so acaraṇaṃ ca prajānayitvā eṣā sa prajñavarapāramitāya caryā ।। vidyā avidya ubhi eti asanta dharmā niryāti yo iti prajānati bodhisattvo ।।
nānātvasaṃjñavigato upaśāntacārī eṣā sa prajñavarapāramitāya caryā ।। yo pāpamitrasahito ca parapraṇeyo so āmabhājana yathodakaspṛṣṭa bhinno ।। bodhiṃ spṛśiṣyati jināna asaṅgabhūtāṃ tasmāddhi nāma labhate ayu bodhisattvo ।। dṛṣṭīgatāṃ mahati chindati sattvadhātoḥ mahasattva tena hi pravucyati kāraṇena ।।
mahatā sanaddhu namuciṃ śaṭha dharṣayiṣye mahasattva tena hi pravucyati kāraṇena ।। yatha te ca māya tatha jānati sarvasattvāṃ nirmāṇu sarva jagato na ca tasya trāso ।। evaṃ ca bodhi kramate na ca līnacitto saṃnā ha eṣa varapudgalauttamānām ।। ākāśatulya ayu yāna mahāvimāno sukhasaukhyakṣemabhiprāpaṇu yānaśreṣṭho ।।
yatha agni nirvṛtu na tasya gatipracāro so tena nirvṛti pravucyati kāraṇena ।। yo śuddha so anabhisaṃskṛtu niṣprapañco eṣā sa prajñavarapāramitāya caryā ।। mahatīṃ janeti karuṇāṃ na ca sattvasaṃjñā eṣā sa prajñavarapāramitāya caryā ।। so ātmasa parikalpaku bodhisattvo na ca eṣa prajñavarapāramitāya caryā ।।
anupādupādu ubhaye avikalpamāno eṣā sa prajñavarapāramitāya caryā ।। amṛtaṃ ti jñānu paramaṃ na tu yo pareṇa ekārtha prajña ayu pāramiteti nāmā ।। prakṛtīasanta parijānayamāna dharmāṃ eṣā sa prajñavarapāramitāya caryā ।। bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ ।।
vijñāni yo na sthihate sthitu dharmatāyāṃ eṣā sa prajñavarapāramitāya caryā ।। phalaprāptitāya athito arahantabhūmau pratyekabhūmiathito tatha buddhabhūmau ।। evaṃ ca sthānu athito sthita bodhisattvo asthānu sthānu ayu sthānu jinena ukto ।। imu kṣāntyanāgami na śakyati prāpuṇetuṃ yatha ārapāragamanāya atītadarśī ।।
nirvāṇato adhigato vidupaṇḍitehi sarve ta ātmaja nidṛṣṭa tathāgatena ।। arhaṃ vidhūtamalakleśa prahīṇakāṅkṣo kalyāṇamitraparipācita yaścaturthaḥ ।। sarvajñatāya anuśikṣati buddhadharme śikṣāaśikṣa na ya śikṣati eṣa śikṣā ।। sarvajñatāṃ ca parigṛhṇati śikṣamāṇo niryāyatī ya iya śikṣa guṇe ratānām ।।
na ca eti prajña iti teṣa na asti prajñā ākāśadhātusama tasya na cāsti bhedaḥ ।। ākāśadhātuprakṛtī sa anantapārā prajñā pi lokavidunāṃ sa anantapārā ।। ye atra saṃjñavigamaṃ anuprāpnuvanti te pāraprāpta sthita pāramite hu bhonti ।। sattvasyupādu kutu bheṣyati ādiśuddho eṣā sa prajñavarapāramitāya caryā ।।
tada vyākṛto ahu parāpuruṣottamena buddho bhaviṣyasi anāgataadhvanasmin ।। bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ ।। viṣa vahni śastra udakaṃ na kramāti tasyo otāru māru na ca vindati mārapakṣo ।। tehi prapūrṇa siya kṣetrasahasrakoṭyo yatha gaṅgavālikasamaiḥ sugatasya stūpaiḥ ।।
divyehi puṣpavaragandhavilepanehi kalpāṃstriyadhvaparikalpa tato api bhūyaḥ ।। dhāreyi satkarayi puṣpavilepanehi kala puṇya bhonti na sa stūpi karitva pūjām ।। ye atīta ye api ca daśaddiśa lokanāthā ima vidya śikṣita anuttaravaidyarājāḥ ।। ye saukhya saṃskṛta asaṃskṛta ye ca saukhyā sarve ca saukhya prasutā itu veditavyāḥ ।।
yāvanti bodhiguṇa pāramitāśca pañca prajñāya pāramita te viruhanti sarve ।। yenaiva prajña iya pāramitā jinānāṃ tenaiva sarvaguṇadharma samāgamanti ।। bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto nāma tṛtīyaḥ ।। jinadhātu sarvi paripūrita cūḍibaddhā imameva prajñavarapāramitāhu gṛhṇe ।।
yatha rājaniśrita naro labhi sarvi pūjāṃ tatha prajñapāramitaniśrita buddhadhātuḥ ।। tasyāpi uddhṛta spṛhanti karaṇḍakasmiṃ tasyaiva te guṇa mahāratanasya bhonti ।। tasmā hu tān jinaguṇā parighettukāmo so prajñapāramita gṛhṇatu eṣa mokṣo ।। parigrāhikā kuśaladharmaavipraṇāśe ekā ca sā api nidarśayi sarvadharmān ।।
na vi chāyanānatu bhaveta viśeṣatāpi anyatra chāyagatasaṃkhya prabhāṣamāṇā ।। sarvajñatāya pariṇāmayamāṇa sarve ṣaḍapīha ekanayamarchati bodhināmā ।। bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ ।। pra varṇikāya carate aprajānamāno na hi dharma paṇḍita vināśa karoti jātu ।।
anupādu śūnya na ya jānati sarvadharmān eṣā sa prajñavarapāramitāya caryā ।। yaścaiva prajña ima pāramitā likhitvā parasattvi pustaku dadeya viśiṣṭapuṇyaḥ ।। yāṃ śrutva śrāvaka spṛśanti vimukti śīghraṃ pratyekabodhi spṛśayanti ca buddhabodhim ।। vina bodhicitta jinasaṃbhavu nāsti loke kuta śakrabrahmaphala śrāvakaprādubhāvaḥ ।।
tatha bodhicitta sada lokavidusya jñāto jñānena sarvaguṇadharma samāgamanti ।। asatā nadīya phalapuṣpa na saṃbhaveyuḥ na ca sāgarāṇa ratanā bhavi naikarūpāḥ ।। jñānasya co asati nāsti guṇāna vṛddhiḥ na ca bodhi sāgarasamā na ca buddhadharmāḥ ।। varasūryamaṇḍalaviniḥsṛta ekaraśmī na kalā pi jyotikagaṇe siya sarvaābhāḥ ।।
bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ ।। sa hi bodhisattva anumodana ekacitte na ca sarvaśrāvakagaṇe siya puṇyaskandho ।। tiṣṭhanti ye api parinirvṛta lokanāthā deśanti dharmaratanaṃ dukhasaṃkṣayāya ।। ekasmi tatra ciya teṣa jināna puṇyaṃ saha yukta pāramita ye api ca buddhadharmāḥ ।।
paripiṇḍayitva anumodayi bodhisattvo sarvaṃ ca nāmayi jagārthanidāna bodhi ।। saṃjñāya dṛṣṭisthitu citta trisaṅgayukto pariṇāmitaṃ na bhavatī upalabhyamānam ।। na ca dharma dharmi pariṇāmayate kadācit pariṇāmitaṃ bhavati eva prajānamāne ।। viṣasṛṣṭa bhojanu yathaiva kriyāpraṇīto tatha śukladharmaupalambha jinena ukto ।।
yajjātiyo ayaṃ prabhavo yadalakṣaṇaṃ ca anumodamī tatha tathā pariṇāmayāmi ।। yāvanti loki upalambhikabodhisattvā abhibhonti sarvi pariṇāmayamāna śūro ।। bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ ।। vina prajña pañca imi pāramitā acakṣuḥ avināyakā na prabhavanti spṛśetu bodhim ।।
yatha citrakarmapariniṣṭhita cakṣuhīno na ca tāva puṇyu labhate akaritva cakṣuḥ ।। yada prajñapāramita gacchati saṃkhya loke ākāśa yatra na pratiṣṭhitu kiṃci tatra ।। ayu sattvasaṃjñaparikalpaku bodhisattvo na ca eṣa prajñavarapāramitāya caryā ।। saha śrutva tasya puna bheṣyati śāstṛsaṃjñā so vā laghū anubudhiṣyati bodhi śāntām ।।
śrutvā ca so imu kṣipiṣyati so alpabuddhiḥ sa kṣipitva yāsyati avīcimatrāṇabhūto ।। so vāṇijo yatha vrajitvana ratnadvīpaṃ mūlātu chedana karitva puna āgameyā ।। bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ ।। sarvajñatāya phalaśuddhita rūpaśuddhī ākāśadhātusamatāya abhinnachinnāḥ ।।
jaravyādhimṛtyuvigatāścyuti darśayanti prajñāya pāramita yatra caranti dhīrāḥ ।। jānitva bhrāntu jagatī mṛgavāgureva ākāśa pakṣisadṛśā vicaranti prajñāḥ ।। evaṃ carantu parivarjayi sarvasaṅgāṃ saṅgādvimucya carate sugatāna prajñām ।। bhagavatyāṃ ratnaguṇasaṃcayagāthāyāṃ viśuddhiparivarto nāmāṣṭamaḥ ।।
sūryo va rāhugrahamukta virocamāno agnīva yukta tṛṇakāṣṭhavanaṃ dahāti ।। na ca paśyakaṃ labhati nāpi ca sarvadharmān eṣā sa prajñavarapāramitāya caryā ।। bhagavatyāṃ ratnaguṇasaṃcayagāthāyāṃ stutiparivarto nāma navamaḥ ।। aṇumātra yo na khalu yujyati skandhadhātau yo eva yujyati bodhisattvaḥ ।।
yo śrutva dharmi imi nirmitamāyakalpāṃ na ca kāṅkṣate ayu prayujyati śikṣamāṇaḥ ।। āśvāsaprāpta bhavatī na ca tasya trāso abhyāśa grāmanagarāṇa ime nimittāḥ ।। āśvāsaprāpta bhavatī na ca tasya trāso nārhantabhūmi na pi pratyayabuddhabhūmī ।। athavā na paśyati nimitta nikāṅkṣa bhoti a to mahasamudra na so atidūre ।।
yadyāpi saṃmukha na vyākṛtu nāyakeno tathapi spṛśiṣyati nacireṇa hu buddhabodhim ।। prajñāya pāramita yasyimu hastaprāptā nacireṇa bodhivara prāpsyati nāyakānām ।। tatha bodhisattva śruṇamāṇu jināna prajñāṃ rati chanda vīkṣati spṛśiṣyati bodhi śīghram ।। dharmā adharma imu paśyati dharmadhātuṃ na ca nirvṛtiṃ spṛśati so viharāti prajñām ।।
avikalpakalpavigato adhiṣṭhānacārī eṣā sa prajñavarapāramitāya caryā ।। bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ ।। bahu antarāyu bhaviṣyanti bhaṇāti śāsta tatu alpamātra parikīrtayiṣyāmi tāvat ।। yuta śīghra vidyuta yathā parihāyiṣyanti akaritva artha jagatī imu mārakarma ।।
na ca jāti bhūmi parikīrtitu nāpi gotraṃ na ca so śruṇiṣyati kṣipiṣyati mārakarma ।। hastiṃ labhitva yatha hastipadaṃ gaveṣe tatha prajñapāramita śrutva sūtrānta eṣet ।। tatha bodhisattva ima pāramitāṃ labhitvā rhantabhūmi gaveṣayiṣyanti bodhim ।। choritva dharma kariṣyanti adharmakāryaṃ patha hitva utpathagatā ima mārakarma ।।
te dharmabhāṇaka viditvana kāryayuktaṃ premāpanīta gamiṣyanti sudurmanāśca ।। yehī samākulikṛtā bahu bhikṣu tatra prajñāya pāramita etu na dhārayanti ।। emeva prajñavarapāramitā jinānāṃ durlābhu dharmaratanaṃ baddupadravaṃ ca ।। māro atra utsuku bhaviṣyati antarāye buddhā daśaddiśi parigrahasaṃprayuktāḥ ।।
bhagavatyāṃ ratnaguṇasaṃcayagāthāyāṃ mārakarmaparivarto nāmaikādaśamaḥ ।। emeva buddha daśaddiśi lokadhātau ima prajñapāramita mātra samanvāharanti ।। loka darśika janetri jināna mātā parasattvacittacaritāna nidarśitā ca ।। lokasya yā tathata yā tathatārhatānāṃ । pratyekabuddhatathatā tathatā jinānām
ekaiva bhāvavigatā tathatā ananyā prajñāya pāramita buddha tathāgatena ।। tāṃ bodhisattva tathatāmanubuddhayanti tasmā hu buddha kṛta nāma tathāgatebhiḥ ।। dukhitāṃśca sattva triapāya samuddharanti na pi sattvasaṃjña api teṣu kadāci bhoti ।। tatha prajñapāramitaniśraya narāṇa siṃho nadate achambhi pṛthutīrthika trāsayanto ।।
tatha prajñapāramitaniśrita dharmarājo tāpeti tṛṣṇanadi dharma nidarśayāti ।। vijñānacittamanudarśanu yatra nāsti aya dharmadarśanu nidiṣṭu tathāgatena ।। tatha dharmadarśanu nidiṣṭa tathāgatena na hi darśanaṃ bhaṇitu śakya nidarśanena ।। bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ ।।
yāvanti buddhakriya dharmata śrāvakāṇāṃ prajñāya pāramita sarva karoti tāni ।। na ca bodhisattva calate kvaci dharmatāyāṃ sarvāṃśca ādadati ye guṇa buddhadharme ।। bhagavatyāṃ ratnaguṇasaṃcayagāthāyāmacintyaparivarto nāma trayodaśamaḥ ।। atikramya bhūmidvaya śrāvakapratyayānāṃ laghu prāpsyate anabhibhū jināna bodhim ।।
vilayaṃ prayāti jalamadhya aprāptatīro yo gṛhṇate vrajati pārasthalaṃ prayāti ।। saṃsārasāgara tadā sada saṃsaranti jātījarāmaraṇaśokataraṃgabhaṅge ।। te puṇyajñānadhanasaṃbhṛtayānapātrāḥ paramādbhutāṃ sugatabodhi spṛśanti śīghram ।। paripakvi vāri ghaṭake vahamānu mārge na ca bhedanādbhayamupaiti ca svasti geham ।।
taṃ caiva śraddha parigṛhṇayamāna prajñā atikramya bodhidvaya prāpsyati agrabodhim ।। sā caiva nāva parikarmakṛtā suyuktā na ca bhidyate dhanasamagramupaiti tīram ।। so caiva prajñavarapāramitāsuyukto akṣato anupāhatu spṛśāti jināna bodhim ।। so vāmadakṣiṇadvaye puruṣe gṛhīte patanādbhayaṃ na bhavate vrajate sukhena ।।
so vā upāyabalaprajñaparigṛhīto na ca bhajyate spṛśati bodhi nararṣabhāṇām ।। bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ ।। tehī suśiṣyagurugauravasaṃprayukto kalyāṇamitra sada sevayitavya vijñaiḥ ।। evaṃ jino bhaṇati sarvaguṇāgradhārī kalyāṇamitramupaniśrita buddhadharmāḥ ।।
na ca bodhiskandha vimṛśitva parāmṛśeyā ye ādikarmika na deśayitavya evam ।। gati buddhi dvīpa pariṇāyaka arthakāmāḥ pradyota ulka varadharmakathī akṣobhyāḥ ।। tribhi yānasaṃjñavigatā aparigṛhītā avivartikā acalitāśca akopyadharmāḥ ।। prajñāya pāramita śrutva na sīdayanti aparapraṇeya avivartiya veditavyāḥ ।।
etārthu bodhimadhigamya hitānukampī alpotsuko ka imu jñāsyati sattvakāyo ।। dharmo anālayu anāgrahu prāpitavyo lokena sārdha ayu vigrahu prādubhūto ।। bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ ।। uparādharāya daśaddiśi yāvadasti nānātvatā na bhavate na viśeṣaprāptā ।।
yā sarvadharmatathatā tathatārhatānāṃ sarveṣa dharmatathatā na viśeṣaprāptā ।। prajñāya pāramita yujyatu yāya yukto vina prajña nāstyadhigamo naranāyakānām ।। so trāyatriṃśabhavanādiṣu jambudvīpe ātmānamosariyi taṃ vilayaṃ vrajeyyā ।। praṇidhīnanantavipulāṃ sada sevya loke anupāya prajñavikalā pari śrāvakatve ।।
hitacitta maitramana eva parākrameyyā akhilārjavo mṛdugirāya parākrameyyā ।। bhagavatyāṃ ratnaguṇasaṃcayagāthāyāṃ tathatāparivarto nāma ṣoḍaśamaḥ ।। avivartiyā yatha bhavanti mahānubhāvā tāṃ vyākuruṣva jinaguṇāna pradeśamātram ।। triyapāyavarjita vidū sadakāli bhonti daśabhiśca te kuśalakarmapathebhi yuktā ।।
sthiticaṃkramaṃ śayaniṣadya susaṃprajānā yugamātraprekṣiṇa vrajantyabhrāntacintā ।। mārasyatītaviṣayā aparapraṇeyā catudhyānadhyāyi na ca niśrita tatra dhyāne ।। na ca jīvikāviṣayabhoga gaveṣayanti abhicāramantra na ca istriprayogamantrāḥ ।। kalahāvivādavigatā dṛḍhamaitracittā sarvajñakāma sada śāsani nimnacittāḥ ।।
dharmārtha jīvita tyajanti prayuktayogā avivartiyāna imi liṅga prajānitavyā ।। bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ ।। kāṇḍena gādha yatha sāgari eṣamāṇo prajñāya skandha vimṛṣitva alabdhagādhā ।। yasmin na skandha na pi āyatanaṃ na dhātu kiṃ vā svapuṇyasamudāgamu kiṃci tasya ।।
yāvanti cittacaritā divasena tasya tāvanta kalpa anubudhyati bodhisattvo ।। yaścaiva prajñavarapāramitāprayukto dharmaṃ bhaṇeya kala puṇya na dānaśīle ।। taṃ cāpi nāmayi jagārthanidāna bodhau nāsti triloka śubha tena samaṃ bhaveyā ।। evaṃ carantu caratī sugatāna prajñāṃ caramāṇu puṇyu parigṛhṇati aprameyam ।।
kalpāna koṭinayutāṃ bahu bhāṣamāṇo na ca kṣīyate na ca vivardhati dharmadhātuḥ ।। pariṇāmayāti na ca manyati bodhisattvo na ca hīyate spṛśati uttamabuddhabodhim ।। na hi arci paścimanipāta sa varti dagdhā asatā pi paścima na dahyati dīpavarti ।। na ca citta paścima śivāmanuprāpuṇāti asatā na tasya puna prāpaṇanāya śakyam ।।
emeva citta prathamaṃ tu nidāna bodheḥ so vā niruddha asato na hi tasya bodhiḥ ।। utpattito bhavati bodhiriyaṃ jinānāṃ bhāvasvabhāvavigatā bhavatīha māyā ।। emeva citta prathamaṃ varabodhihetur anupūrva śuklaguṇapūrṇa bhavanti buddhāḥ ।। yatha nāviko kuśala gacchati ārapāram ubhayānti asthitu na tiṣṭhati arṇavesmin ।।
na ca trāsu bodhi bhavate na ihāsti kiṃcid evaṃ carantu caratī sugatāna prajñām ।। aparāntakoṭi sada yukta prajānamāno aṇumātra kheda manaso na upādiyāti ।। bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ ।। asamāhito karuṇa prekṣati sattvadhātum atrāntare na parihāyati buddhadharmān ।।
iṣvastrapāramigato pṛthuśilpayukto māyāvidhijñaparamo jagadarthakāmo ।। so nirmiṇitva puruṣān bahu śūravīrān kṣemeṇa gatva puna gehamupāgameyyā ।। caturo sa māra atikramya dvaye ca bhūmim asmin samādhi sthitu no ca spṛśāti bodhim ।। sattvāna karmaupabhoganidānameva ākāśasthānu kutu cintayi etamartham ।।
sattvāna jñānapraṇidhānaadhiṣṭhānameva na ca nirvṛtiṃ spṛśati śūnyata nāsti sthānam ।। atrāntare na ca nimitta prabhāvitavyo na ca ānimittasthitu śānta praśāntacārī ।। tatha bodhisattva caramāṇu vimokṣadvāre na ca nirvṛtiṃ spṛśati no ca nimittacārī ।। patanāya tasya purimasya na deya bhūmim ākāṅkṣamāṇa puruṣasya pateya kāṇḍam ।।
tāvanna tāṃ paramaśūnyata prāpuṇoti yāvanna te kuśalamūla bhavanti pūrṇāḥ ।। gaticaṃkramaṃ śayaniṣadya nidarśayāti na nivartate na pi ca khidyati yāva tatra ।। vividhāṃ kriyāṃ jagati darśayate anantāṃ na ca bhajyatī na pi ca khidyati kalpakoṭī ।। ākāli vāyuravasṛjya mahāprapāte no ca prapāta patiyāti na yāva tatra ।।
śūnyānimittapraṇidhiṃ vimṛṣāti dharmān na ca nirvṛtiṃ spṛśati paśyati dharmacārī ।। kiṃcāpi tatra sukha jīvati sārthavāho api duḥkhito manasi bhoti sa jātisaṃgho ।। kiṃcāpi nirvṛti spṛśedabhinandamāno api sarvasattva dukhitā manasī bhavanti ।। no cāpi tatra sthihatī na ca ratnadvīpe na ca geha mārgi kuśalo puna bhoti vijño ।।
no cāpi tatra sthihate na ca buddhajñāne na ca saṃskṛte bhavati mārgavidū vidhijño ।। asthānameva yadi nirvṛti prāpuṇeyā athavāpi saṃskṛta sa prajñapanāya śakyaḥ ।। tatha bodhisattva caramāṇu vimokṣadvāraṃ nāmena vā puna sa prajñapanāya śakyaḥ ।। śūnyānimitta avivartiyabodhidharmāṃ na ca śocatī na ca sa vyākṛtu veditavyo ।।
buddhāṃśca paśyati katheti janasya dharmaṃ avivartiyeti ayu vyākṛtu veditavyo ।। satyādhiṣṭhāni praśameti sa cāgniskandham avivartiyeti ayu vyākṛtu veditavyo ।। na ca tena manyanupapadyati nāpi mānam avivartiyeti ayu vyākṛtu veditavyaḥ ।। bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ ।।
yadi anya vyākṛtaku manyati bodhisattvo jñātavya manyanasthito ayu alpabuddhiḥ ।। mātāpitāya anusaptamupaiti vaṃśo buddho yadā bhavi idaṃ tava nāmadheyam ।। yo eva śrutva abhimanyati bodhisattvo jñātavyu māru paryutthitu alpabuddhiḥ ।। ātmānukarṣi para paṃsayi bodhisattvo jñātavyu māru paryutthitu alpabuddhiḥ ।।
anyatra sattvaparipācanabodhiyuktā eṣo viveku kathito sugatātmajānām ।। no cā viveku imu jānati bodhisattvo saṃkīrṇa so viharate adhimānaprāptaḥ ।। abhimanyate na imi raṇyavivekacārī na vivekagocaru ayaṃ hi jinena ukto ।। eṣo viveku jagadarthabhiprasthitānāṃ ātmā kṣiṇoti tulayeya sa bodhisattvo ।।
bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ । vaidyo va ātura svarogacikitsanārthaṃ kalyāṇamitra bhajitavya atandritena ।। te cānuśāsaka iyaṃ pratipattibhūmī duvi kāraṇena anubudhyati buddhabodhim ।। obhāsa ulka varabodhayi prasthitānām āloka śāstri imi pāramitā pradiṣṭāḥ ।।
śūnyānalakṣaṇa prajānayamāna dharmān evaṃ carantu caratī sugatāna prajñām ।। ahu mahya dharma ubhi eti abhūta śūnyā ākāśagaṇṭhi ayu ātmana baddha bāle ।। emeva bālupagato ahu mahya eṣo ahasaṃjñi jāyi mriyate ca sadā abhūto ।। na hi atra kaści yo kliśyati śudhyate vā prajñāya pāramita budhyati bodhisattve ।।
dānaṃ daditva bahuvarṣasahasrakoṭīḥ sarvaṃ ca nāmayi jagārthanidāna bodhau ।। kalapuṇya so na bhavatī iha dānaskandho tadatandritena sada osaritavya prajñā ।। tada bhonti sarvajagatī vidu dakṣiṇīyā satataṃ amoghu paribhuñjati rāṣṭrapiṇḍam ।। pṛthumārgu tīru upadarśayi sattvadhātau prajñāya pāramita yukta divā ca rātrau ।।
sa ha labdhva nāśayi puno api pramādabhūto nāśitva duḥkhi satataṃ ratanābhikāṅkṣī ।। ratanaṃ va labdhva gṛhamāṇu abhinnasattvo anubuddhayati tvarito śivamabhyupaiti ।। bhagavatyāṃ ratnaguṇasaṃcayagāthāyāṃ kalyāṇamitraparivarto nāma dvāviṃśatitamaḥ ।। avibhonti sarva krimijotikaprāṇabhūtāṃ sarvāṃśca tārakagaṇānapi candraābhām ।।
abhibhonti sarvajagatī rahapratyayāṃśca śūnyānimittacarito pṛthu bodhisattvo ।। sa hyeṣa etarahi sattva pramocayāti prāgeva rājyasthitu bheṣyati paṭṭadhārī ।। ayu eṣa eṣati hi sattvasukhābhiyukto prāgeva yāva sthitu bheṣyati dharmarājo ।। bhagavatyāṃ ratnaguṇasaṃcayagāthāyāṃ śakraparivarto nāma trayoviṃśatitamaḥ ।।
diśadāha ulka kṣipate bhayadarśanārthaṃ kathameṣa dīnamanaso bhavi bodhisattvo ।। tada kāyacitta khagapakṣisatulyabhūtā avatāru so kutu labhiṣyati kṛṣṇabandhuḥ ।। tada māra tuṣṭu bhavatī paramaṃ udagro ubhi eti dūra bhaviṣyanti jināna jñāne ।। duṣṭāna kṣāntivikalāna kuto asti bodhi tada māru tuṣṭu bhavatī namucīsapakṣo ।।
yāvanti cittakṣaṇikā khiladoṣayuktās tāvanta kalpa puna saṃnahitavya bhonti ।। pratidarśayāti puna āyati saṃvarāṇi apayāti vā sa iha śikṣati buddhadharme ।। bhagavatyāṃ ratnaguṇasaṃcayagāthāyāmabhimānaparivarto nāma caturviṃśatitamaḥ ।। śikṣā aśikṣa ubhayo avikalpamāno yo śikṣate sa iha śikṣati buddhadharme ।।
ārādhiteṣu iha śikṣati buddhadharmaṃ śikṣātiśikṣakuśalo ti nirūpalambho ।। sūrye yathā gagani gacchati antarīkṣe raśmīgate na sthihate purato andhakāram ।। satkāyadṛṣṭi yatha ṣaṣṭi duve ca dṛṣṭī antargatāstathami pāramitā bhavanti ।। emeva prajñacarite vidu uttamānāṃ sarveta pāramita ukta ya saṃgṛhītā ।।
no cāpi tatra sthihatāna spṛheti teṣām ayu śikṣitavyamati śikṣati etamartham ।। bhagavatyāṃ ratnaguṇasaṃcayagāthāyāṃ śikṣāparivarto nāma pañcaviṃśatimaḥ ।। trisahasra meru tulayitva siyāpramāṇo na tveva tasya kuśalasyanumodanāye ।। sattvarthi te jinaguṇa ananta prāpuṇitvā dāsyanti dharma jagatī dukhasaṃkṣayāye ।।
na ca prajña bodhi parieṣati āśayena so yukta prajñavarapāramitāya yogī ।। emeva prajñacarito vidu bodhisattvo abhyovakāśasadṛśo upaśāntacārī ।। paśyanti taṃ vividha kāryu nidarśayantaṃ na ca tasya kāyu na pi citta na nāmadheyam ।। ātmopapatti vividhāṃ kriyasaṃprayogāṃ darśeti māyasadṛśo na vikalpacārī ।।
emeva prajñacarito vidu bodhisattvo darśeti sarva kriya nirmitamāyatulyam ।। emeva prajñacarito vidu bodhisattvo jñānena sarva kriya kurvati nirvikalpo ।। bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ ।। buddhā pi yāvata daśaddiśi lokadhātau guṇavarṇamālaparikīrtana kurvayanti ।।
ekaika roma puna tāntaka nirmiṇeyyā sarve na śakya karaṇe vidu antarāyam ।। śūnyāvihāri bhavate na ca sattvatyāgī yathavādi sattvakaruṇānugatāvasthānaḥ ।। pratipattiyā ca abhiyujyati āśayena sarvajñatāya abhiprasthitu veditavyo ।। vidyādharo va abhilambhu vanābhiprāyā khagu kālahīna druma mantrabalādhiṣṭhāno ।।
na ca deśikaṃ na pi ca paśyaka dharmatāyāṃ śāntaiṣiṇāmayu vihāra guṇe ratānām ।। arhanvimokṣa sthapayitva tathāgatānāṃ sarveṣu agra ayu vihāru niruttaraśca ।। emeva dhyānabalapāragu bodhisattvo śūnyāvihāri na ca nirvṛti prāpuṇāti ।। agraṃ dadeya vara uttamadharmadānam imu agru sevatu vihāru hitaṃkarāṇām ।।
bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ ।। yaḥ sarvaśikṣavidu icchati pāra gantum imu prajñapāramita śikṣati buddhaśikṣām ।। atikrāntanāgata daśaddiśi lokanāthā itu te prasūta na ca kṣīyati dharmadhātuḥ ।। na ca medinī kṣayamupaiti na cāpi vṛddhiṃ na ca khidyatī na parihāyati nirvikalpā ।।
sarve ti prajñavarapāramitāprasūtā na ca kṣīyate na ca vivardhati jātu prajñā ।। sāmagripratyayu pravartati duḥkhayantro na ca yantra kṣīyati avidya na cāpi vṛddhiḥ ।। sāmagripratyaya pravartati jñānayantro na ca prajñapāramita vardhati hīyate vā ।। so sūrya abhrapaṭale yatha muktaraśmī vidhamitvavidyapaṭalaṃ bhavate svayaṃbhūḥ ।।
bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ ।। api kho punāśrayu ime catudhyāna sāṅgā bheṣyanti bodhivarauttamaprāpaṇāya ।। upakāribhūta imi dhyāna varāgrabodhau na punāsravakṣati sa śikṣati bodhisattvo ।। tatra sthitāna yadi bhajyati ātmabhāvo puna kāmadhātu upapadyati yathābhiprāyā ।।
paśyitva te viṣaya tatra parigṛhītā punarāgameya na ca niśrayu tatra kuryāt ।। puna kāmadhātusthita bhonti anopaliptā padmeva vāriṇi aniśrita bāladharme ।। ārūpyadhātuupapatti na prārthayantī yatreha bodhiguṇapāramitāna hāni ।। ekāki so puna gṛhītva parasmi kāle gṛhṇitva geha praviśitva na bhoti lubdho ।।
avasṛjya dhyānasukhaprītisamādhilābhaṃ puna kāmadhātu praviśanti jagānukampī ।। asamāhito bhavati uddhatakṣiptacitto parihīnabuddhiguṇa nāvika bhinnanāvo ।। rahapratyayāna vigato anantabodhisattvo satataṃ samāhitu prajānayitavya śūro ।। yatha kumbhadāsi avaśāvaśa bhartikasya tatha sarvasattvavaśatāmupayānti dhīrāḥ ।।
ekāntatrastamanasā sa bhayābhibhūtā māmeva so anu vadhiṣyati kāraṇena ।। anu bodhiāgamu guṇāna ca pāripūrī tṛṇa agni kāṣṭhaprabhavo dahate tameva ।। māteva ekasutake paricāryamāṇo adhyāśaye na parikhinna upasthiheti ।। bhagavatyāṃ ratnaguṇasaṃcayagāthāyāmanugamaparivarto nāmaikūnatriṃśatimaḥ ।।
na ca khedabuddhi aṇumātra upādiyāti so vīryapāramitayukta atandritaśca ।। ciraduḥkha bheṣyati samācaramāṇu dharmaṃ tatu vīryapāramitahīna kusīdarūpo ।। rātriṃdivaikamanasā tamadhiṣṭhiheyā ārambhavīrya vidu paṇḍitu veditavyo ।। saci khedabuddhi kurute ca pramāṇabuddhiṃ kausīdyaprāpta bhavate tada bodhisattvo ।।
ārambhavīrya bhavate vidu bodhisattvo nacireṇa bodhivara lapsyati nāyakānām ।। kausīdyaprāpta bhavatī sthitu ātmasaṃjñaiḥ nairātmabhāvanavidūri nabhaṃ va bhūmeḥ ।। ayu vīryapāramita ukta hitaṃkareṇa ākāṅkṣamāṇu śivamacyutamagrabodhim ।। ko bhāṣate ka śṛṇute kutu kasya kena so yukta kṣāntivarapāramitāya vijño ।।
buddhāna lokavidunārhatapratyayānāṃ kalapuṇya so na bhavate iha dānaskandhe ।। [sattvāna śūnyavaradharma niśāmayātī priyu bhoti sarvajagatī kṣamamāṇu vijño ।। dvitīyo api] agni sakale śirasi kṣipeyā ubhayatra tulyu manu tena upāditavyo ।। yāvanti kṣānti rahapratyayasattvadhātoḥ abhibhoti sarvajagatī kṣamamāṇu śūraḥ ।।
anubhūya kāmaguṇahetu akāmakārā kasmā hu adya na kṣameya nidāna bodhau ।। yāvanti duḥkha jagatī ahu tatsahāmi kṣāntīya pāramita tiṣṭhati bodhisattvo ।। bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ ।। yāvanti saṃvarakriya anuvartayanti tāṃ sarvasattvahita bodhayi nāmayanti ।।
atha bodhi uttamaśivāṃ pariṇāmayanti sthitu śīlapāramita kāmaguṇebhi yukto ।। yo dharma bodhiguṇahāni hitaṃkarāṇāṃ duḥśīlatā ayu prakāśitu nāyakena ।। sarvajñatā ca manasī bhaviṣyāmi buddho sthitu śīlapāramita vedayitavya vijño ।। tada khaṇḍaśīlu bhavate api chidraśīlo pārājiko gurutaro ayu cittupādo ।।
ahusaṃjñatā ca parivarjita sattvasaṃjñā sthitu śīlapāramiti vucyati bodhisattvo ।। nānātvasaṃjñaprasṛto paramaṃ duśīlo api chidraśīlu na tu so pariśuddhaśīlo ।। yasyo na saṃvari asaṃvari manyanāsti ayu śīlasaṃvaru prakāśitu nāyakena ।। śirahastapāda tyajamāna adīnacitto sarvāstityāgi bhavate satataṃ alīno ।।
prāgeva vastu tada bāhira nātyajeyā asthānameta yadi matsari so kareyā ।। mātsarya preta bhavate upapadyayātī athavā manuṣya tada bhoti daridrarūpo ।। catvāri dvīpi samalaṃkṛtu kheṭatulyaṃ dattvā udagra bhavate na hi dvīpalabdho ।। sarveṣu teṣu bhavate ayu dattadānaṃ taṃ cāgrabodhi pariṇāmayate jagārtham ।।
evaṃ tyajitva bhavate vidu sarvatyāgī alpaṃ tyajitva labhate bahu aprameyam ।। buddhānuloki vidu nārhatipratyayānāṃ yāvanti śrāvakaguṇān parikalpa sthāne ।। sattvārtha agravarabodhayi nāmayeyā abhibhoti sarvajagatī pariṇāmayukto ।। emeva sarvajagatī pṛthu dānaskandho abhibhoti sarvapariṇāmaku bodhisattvo ।।
tatu vardhate kuśalamūla mahānubhāvo candro va tatra prabhamaṇḍalu śuklapakṣe ।। bhagavatyāṃ ratnaguṇasaṃcayagāthāyāṃ dharmodgataparivarto nāmaikatriṃśatimaḥ ।। bhogāṃścanantavipulāṃ labhate caranto dānena sattva paripācayi kṛcchraprāptān ।। kṣāntīya rupa labhate paramaṃ udāraṃ suvarṇacchavi priyu jagasya udīkṣaṇīyo ।।
dhyānena kāmaguṇa utsṛjate jugupsyān vidyā abhijña abhinirharate samādhim ।। vartitva cakraratanaṃ puruṣarṣabhāṇāṃ deśeti dharma jagatī dukhasaṃkṣayāye ।। api buddhavaṃśa parigṛhṇati dharmavaṃśaṃ tatha saṃghavaṃśa parigṛhṇati sarvadharmān ।। nāmena ratnaguṇasaṃcaya bodhimārgaḥ taṃ sarvasattva itu mārgatu prāpnuvanti ।।
bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ ।। [ācāryaharibhadrakṛtā praśastiḥ] । śrutvā te akhiladharmatattvanilayaṃ sūtraṃ samādānato gatvā sthānamaharniśaṃ nijamalaṃ dhmāyantu ye abhyāgatāḥ ।। kūpaṃ vādigajendrakumbhadaraṇe bhadreṇa yā śodhitā lokārthaṃ hariṇā mayā suvihitā seyaṃ budhairgṛhyatām ।।
āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā samāptā ।। ye dharmā hetuprabhavā hetuṃ teṣāṃ tathāgato hyavadat । teṣāṃ ca yo nirodha evaṃ vādī mahāśramaṇaḥ ।। [lekhakapraśastiḥ] ।
jihvādoṣaiḥ pavanacaritaiḥ śleṣmadoṣapracārair yūyaṃ buddhāḥ subhavanagatā bodhisattvāḥ kṣamadhvam ।। RgsLPr samāptam । śubham ।।