dhṛṣṭodyanmadanāśanārcir amalā lokatrayīdarśikā sā netratritayīva khaṇḍaparaśor vāgdevatā dīvyatu ।। ullāsāya vicāravīcinicayālaṅkāravārām nidheś candrālokamayaṃ svayaṃ vitanute pīyūṣavarṣaḥ kṛtī ।। śrīr asmād upadeśakauśalamayaṃ pīyūṣam asmājjagaj jāgradbhāsurapadmakeśarayaśaḥśītāṃśur asmād budhāḥ ।। yaṃ prastūya prakāśante madguṇās trasareṇavaḥ ।।
kiṃ tu cakṣur mṛgākṣīṇāṃ kajjaleneva bhūṣyate ।। hetur mṛdambusambaddhā bījamālā latāmiva ।। sālaṃkārarasāneka- vṛttir vāk kāvyanāmabhāk ।। asau na manyate kasmād anuṣṇam analaṃ kṛtī ।।
rūḍhayaugikatanmiśraiḥ prabhedaiḥ sa punas tridhā ।। te ca vṛkṣādibhūvādi- maṇḍapādyā yathākramam ।। te ca bhrāntisphuratkānti- kaunteyādisvarūpiṇaḥ ।। nīradhiḥ paṅkajaṃ saudhaḥ sāgaro bhūruhaḥ śaśī ।।
vibhaktyantaṃ padaṃ vākyaṃ tadvyūho arthasamāptitaḥ ।। vākyaṃ ca khaṇḍavākyaṃ ca padam ekam api kvacit ।। vākyāny ekārthaviśrāntāny āhur vākyakadambakam ।। anenāsāv ādyaḥ sukavijayadevena racite ciraṃ candrāloke sukhayatu mayūkhaḥ sumanasaḥ ।।
śabde arthe ca kṛtonmeṣaṃ doṣam udghoṣayanti tam ।। saṃvidrate vyākaraṇa- viruddhaṃ cyutasaṃskṛti ।। asamarthaṃ tu hantyādeḥ prayogo gamanādiṣu ।। nihatārthaṃ lohitādau śoṇitādiprayogataḥ ।।
iyam adbhutaśākhyagra- kelikautukavānarī ।। arthe vidadhadityādau dadhadādyam avācakam ।। ekākṣaraṃ vinā bhūbhrū- kṣmādikaṃ khatalādivat ।। āhlādasādhanaṃ vāyuḥ kāntānāśe bhavet katham ।।
syād apratītaṃ śāstraika- gamyaṃ vītānumādivat ।। mastapiṣṭakaṭīloṣṭa- gallādi grāmyam ucyate ।। himāṃśor hāradhikkāra- jāgare yāmikāḥ karāḥ ।। haripriyāpitṛvadhū- pravāhapratimaṃ vacaḥ ।।
viśanti viśikhaprāyāḥ kaṭākṣāḥ kāmināṃ hṛdi ।। anyasaṅgatam uttuṅga- hāraśobhipayodharau ।। na mām aṅgada jānāsi rāvaṇaṃ raṇadāruṇam ।। kusandhiḥ paṭav āgaccha visandhir nṛpatī imau ।।
viśālalocane! paśyā- -mbaraṃ tārātaraṅgitam ।। adhikaṃ bhavataḥ śatrūn daśaty asilatāphaṇī ।। vikṛtaṃ dūravivṛtair aiyaruḥ kuñjarāḥ puram ।। gambhīrārambhadambholi- pāṇir eṣaḥ samāgataḥ ।।
netrānandī tuṣārāṃśur udety ambudhibāndhavaḥ ।। moghārambhaṃ stumaḥ śambhum ardharambhoruvigraham ।। yena baddho ambudhir yasya rāmasyānucarā vayam ।। asthānasthasamāsaṃ na vidvajjanamanoramam ।।
vaktreṇa bhrājate rātriḥ kāntā candreṇa rājate ।। ākarṇaya payaḥpūrṇa- suvarṇakalaśāyate ।। akramaḥ kṛṣṇa pūjyante tvām anabhyarcya devatāḥ ।। tyaktahāram uraḥkṛtvā śokenāliṅgitāṅganā ।।
viśanti hṛdayaṃ kāntā- kaṭākṣāḥ khañjanatviṣaḥ ।। vyāhataś cedvirodhaḥ syān mithaḥ pūrvāparārthayoḥ ।। kutastatropamā yatra punaruktaḥ sudhākaraḥ ।। tvadbhaktaḥ kṛṣṇa! gaccheyaṃ narakaṃ svargam eva vā ।।
brūta kiṃ sevyatāṃ candra- mukhīcandrakirīṭayoḥ ।। prasiddhyā vidyayā vāpi viruddhaṃ dvividhaṃ matam ।। ketakī śekhare śambhor dhatte candrakalātulām ।। viśeṣaparivṛttiḥ syād vanitā mama cetasi ।।
dhvāṅkṣāḥ santaś ca tanayaṃ svaṃ paraṃ ca na jānate ।। pālayiṣyati te gotram asau narapurandaraḥ ।। yathānusāram abhyūhed doṣān śabdārthasaṃbhavān ।। nivārayati yas tredhā doṣāṅkuśam uśanti tam ।।
bhavantam athavā doṣaṃ nayaty atyājyatāmasau ।। atra hāsyarasoddeśe grāmyatvaṃ guṇatāṃ gatam ।। kavīnāṃ samayād vidyā- viruddho adoṣatāṃ gataḥ ।। atra śleṣodayān naiva tyājyaṃ hīti nirarthakam ।।
dvitīyas tenāsau sukavijayadevena racite ciraṃ candrāloke sukhayatu mayūkhaḥ sumanasaḥ ।। uṣākāntenānugataḥ śūraḥ śaurir ayaṃ punaḥ ।। mudhā nindanti saṃsāraṃ kaṃsārir yatra pūjyate ।। indur yadi kathaṃ tīvraḥ sūryo yadi kathaṃ niśi ।।
nendur nārko ayam aurvāgniḥ sāgarād utthito dahan ।। na yuddhena bhruvoḥ spande- -naiva vīrā nipātitāḥ ।। īdṛśaiś caritai rājan satyaṃ doṣākaro bhavān ।। candrāṃśusūtragrathitāṃ nabhaḥpuṣpasrajaṃ vaha ।।
yuvām eveha vikhyātau tvaṃ balair jaladhir jalaiḥ ।। navas tvaṃ nīradaḥ ko api svarṇair varṣasi yan muhuḥ ।। asāv udeti śītāṃśur mānacchedāya subhruvām ।। svarṇabhrājiṣṇubhālatva- prabhṛtīva mahībhujaḥ ।।
tṛtīyas tenāsau sukavijayadevena racite ciraṃ candrāloke sukhayatu mayūkhaḥ sumanasaḥ ।। sa tu śābdaḥ sajātīyaiḥ śabdair bandhaḥ sukhāvahaḥ ।। bhītayā mānavatyaiva śriyāśliṣṭaṃ hariṃ stumaḥ ।। salilasyeva sūktasya sa prasāda iti smṛtaḥ ।।
śyāmalā komalā bālā ramaṇaṃ śaraṇaṃ gatā ।। syād antarviśatā yena gātramaṅkuritaṃ satām ।। vayasya paśya paśyāsyāś cañcalaṃ locanāñcalam ।। ripuṃ hatvā yaśaḥ kṛtvā tvadasiḥ kośam āviśat ।।
sa kathāśeṣatāṃ yātaḥ samāliṅgya marutsakham ।। mānaṃ muñca priye kiṃcil locanāntam udañcaya ।। amī daśa guṇāḥ kāvye puṃsi śauryādayo yathā ।। vyatiriktam alaṅkāraṃ prakṛter bhūṣaṇaṃ girām ।।
śāstrāntararahasyoktiḥ saṃgraho dik pradarśitā ।। caturthas tenāsau sukavijayadevena racite ciraṃ candrāloke sukhayatu mayūkhaḥ sumanasaḥ ।। hārādivad alaṅkāraḥ sanniveśo manoharaḥ ।। gaur jagajjāgradutsekā chekānuprāsabhāsurā ।।
amandānandasandoha- svacchandāspadamandiram ।। yatra syān na punaḥ śatror garjitaṃ taj jitaṃ jitam ।। tadā matā matimatāṃ sphuṭānuprāsatā satām ।। candanaṃ khalu govinda- caraṇadvandvavandanam ।।
aṃśukāntaṃ śaśī kurvann ambarāntam upaity asau ।। yamakaṃ prathamā dhurya- mādhuryavacaso viduḥ ।। teṣv ādyam ucyate śloka- dvayīsajjanarañjikā ।। kāśmīrasekā raktāṅgī śatrukaṇṭhāntikāśritā ।।
hṛdaye khelator uccais tanvaṅgīstanayoriva ।। indur indurivetyādau bhaved evam ananvayaḥ ।। dharmo artha iva pūrṇaśrīr artho dharma iva tvayi ।। indur mukham ivetyādau syāt pratīpopamā tadā ।।
tvannetrayugalaṃ dhatte līlāṃ nīlāmbujanmanoḥ ।। śrito asmi caraṇau viṣṇor bhṛṅgas tāmarasaṃ yathā ।। padmānīva vinidrāṇi netrāṇy āsann aharmukhe ।। upameyamayī bhittis tatra rūpakam iṣyate ।।
utsiktakṣitibhṛllakṣya- pakṣacchedapurandaraḥ ।। ullasatpañcaśākhas te rājate bhujabhūruhaḥ ।। aṅgayaṣṭidhanurvallīty- ādi rūpitarūpakam ।। kāntena pṛṣṭā rahasi maunam evottaraṃ dadau ।।
strībhiḥ kāmaḥ priyaiś candraḥ kālaḥ śatrubhir aikṣi saḥ ।। nāyaṃ sudhāṃśuḥ kiṃ tarhi vyomagaṅgāsaroruham ।। nāyaṃ sudhāṃśuḥ kiṃ tarhi sudhāṃśuḥ preyasīmukham ।। tāpaṃ tanoti sotkampaṃ jvaraḥ kiṃ na sakhi smaraḥ ।।
prajalpan matpade lagnaḥ kāntaḥ kiṃ na hi nūpuraḥ ।। niryānti smaranārācāḥ kāntādṛkpātakaitavāt ।। tvanmukhaśrīkṛte nūnaṃ padmair vairāyate śaśī ।। yatkīrtir vibhramaśrāntā viveśa svarganimnagām ।।
paṅkajaṃ paśyatas tasyā mukhaṃ me gāhate manaḥ ।। paṅkajaṃ vā sudhāṃśur vety asmākaṃ tu na nirṇayaḥ ।। raso nālakṣi lākṣāyāś caraṇe sahajāruṇe ।। padmākarapraviṣṭānāṃ mukhaṃ nālakṣi subhruvām ।।
lakṣitāny udite candre padmāni ca mukhāni ca ।। asti kiñcid yadanayā māṃ vilokya smitaṃ manāk ।। sa jitas tvanmukhenenduḥ kā vārtā sarasīruhām ।। jito asi manda kandarpa maccitte asti trilocanaḥ ।।
sudhāṃśukalitottaṃsas tāpaṃ haratu vaḥ śivaḥ ।। caturṇāṃ puruṣārthānāṃ dātā devaś caturbhujaḥ ।। āliṅganti samaṃ deva jyāṃ śarāś ca parāś ca te ।। agre māno gataḥ paścād anunītā priyeṇa sā ।।
yāmīti priyapṛṣṭāyā valayo abhavad ūrmikā ।। paśya saudhāgrasaṃsaktaṃ vibhāti vidhumaṇḍalam ।। aho anyaiva lāvaṇya- līlā bālākucasthale ।। paśya nīlotpaladvandvān niḥsaranti śitāḥ śarāḥ ।।
kalindajātīraruhāḥ śyāmalāḥ saraladrumāḥ ।। mauktikaṃ cel latāṃ sūte tatpuṣpais te samaṃ yaśaḥ ।। dīpam uddyotayed yāvat tāvad abhyudito raviḥ ।। dīpam uddyotayed yāvat tāvan nirvāṇa eva saḥ ।।
prācīnācalacūḍāgra- cumbibimbe sudhākare ।। medhāṃ budhaḥ sudhām indur bibharti vasudhāṃ bhavān ।। dīptyāgnir bhāti bhātīnduḥ kāntyā bhāti ravis tviṣā ।। tāpena bhrājate sūraḥ śūraś cāpena rājate ।।
syān mallapratimallatve saṅgrāmoddhāmahuṃkṛtiḥ ।। jātā cet prāk prabhā bhānos tarhi yātā vibhāvarī ।। yā dātuḥ saumyatā seyaṃ sudhāṃśor akalaṅkatā ।। śailā ivonnatāḥ santaḥ kiṃ tu prakṛtikomalāḥ ।।
digantam agamad yasya kīrtiḥ pratyarthibhiḥ saha ।। vidyā hṛdyāpi sāvadyā binā vinayasampadam ।। ayam aindrīmukhaṃ paśya raktaś cumbati candramāḥ ।। ucchaladbhūrikīlālaḥ śuśubhe vāhinīpatiḥ ।।
ajarāmaratā kasya nāyodhyeva purī priyā ।। kuṭilāḥ śyāmalā dīrghā kaṭākṣāḥ kuntalāś ca te ।। kāryakāraṇasāmānya- viśeṣāder asau matā ।। apy ambudheḥ paraṃ pāraṃ prayānti vyavasāyinaḥ ।।
hanūmān abdhim atarad duṣkaraṃ kiṃ mahātmanām ।। sa na jigye mahānto hi durdharṣāḥ kṣmādharā iva ।। tṛṇāny aṅkurayāmāsa vipakṣanṛpasadmasu ।। kaste viveko nayasi svargaṃ pātakino api yat ।।
candra saṃdarśayātmānam athavāsti priyāmukham ।। hara sītāṃ sukhaṃ, kiṃ tu cintayāntakaḍhaukanam ।। amandacandanasyandaḥ svacchandaṃ dandahīti mām ।। apy andhakāriṇānena jagad etat prakāśate ।।
ko veda gopaśiśukaḥ śailam utpāṭayiṣyati ।। paśya lākṣārasāsiktaṃ raktaṃ tvaccaraṇadvayam ।। namantam api dhīmantaṃ na laṅghayati kaścana ।। tvadbhaktānāṃ namaty aṅgaṃ bhaṅgam eti bhavaklamaḥ ।।
kvātitīvraviṣāḥ sarpāḥ kvāsau candanabhūruhaḥ ।। anurūpaṃ kṛtaṃ sadma hāreṇa kucamaṇḍalam ।। namanti santas trailokyād api labdhuṃ samunnatim ।। yayā vyāptaṃ jagat tasyāṃ vāci mānti na te guṇāḥ ।।
triyāmā śaśinā bhāti śaśī bhāti triyāmayā ।। gate api sūrye dīpasthās tamaś chindanti tatkarāḥ ।। yair jagat prīyate hanti tair eva kusumāyudhaḥ ।। nayena śrīḥ śriyā tyāgas tyāgena vipulaṃ yaśaḥ ।।
netre karṇāntaviśrānte karṇau dormūladolinau ।। smareṇa hṛdaye tasyās tena tvayi kṛtā sthitiḥ ।। sāraṃ sārasvataṃ tatra kāvyaṃ tatra śivastavaḥ ।। madhuraṃ madhu pīyūṣaṃ tasmāt tasmāt kaver vacaḥ ।।
śatruṃ mitraṃ dviṣatpakṣaṃ jaya rañjaya bhañjaya ।। padmaṃ muktvā gatā candraṃ kāminīvadanopamā ।। jagrāhaikaṃ śaraṃ muktvā kaṭākṣān śatruyoṣitām ।। snehakṣayaḥ pradīpeṣu svānteṣu na natabhruvām ।।
kāntācitte adhare vāpi kuru tvaṃ vītarāgatām ।। naśyanti paścāt paśyanti bhraśyanti ca tava dviṣaḥ ।। utkaṇṭhitāṃ ca kalayan jagāmāstaṃ ca bhānumān ।। jaitranetrānugau karṇāv utpalābhyām adhaḥkṛtau ।।
dṛṣṭaṃ ced vadanaṃ tasyāḥ kiṃ padmena kimindunā ।। tad abhāgyaṃ dhanasyaiva yan nāśrayati sajjanam ।। padmarāgāruṇaṃ nāsā- mauktikaṃ te adharaśritam ।। harakaṇṭhāṃśulipto api śeṣas tvadyaśasā sitaḥ ।।
dīpe nirvāpite hy āsīt kāñcīratnair aharmahaḥ ।। viśann api raver madhyaṃ śīta eva sadā śaśī ।। karṇotpalāni dadhate kaṭākṣairapi nīlatām ।। mlāyanti yadi padmāni kā hānir amṛtadyuteḥ ।।
yatrāsau vetasī pāntha tatrāsau sutarā sarit ।। priye gṛhāgate prātaḥ kāntā talpam akalpayat ।। sakhi paśya gṛhārāma- parāgair asmi dhūsarā ।। muñca mānaṃ dinaṃ prāptaṃ manda nandī harāntike ।।
kuraṅgair uttaraṅgākṣi stabdhakarṇair udīkṣyate ।। alaṃ vilokayādyāpi yuddhyante atra surāsurāḥ ।। tvaṃ vasan hṛdaye tasyāḥ sākṣāt pañceṣur īkṣyase ।। sānau yasyābhavad yuddhaṃ tad dhūrjaṭikirīṭinoḥ ।।
tvayi dātari rājendra yācakāḥ kalpaśākhinaḥ ।। rasavatpreyaūrjasvi- samāhitamayābhidhāḥ ।। alaṅkārān imān sapta kecid āhur manīṣiṇaḥ ।। eteṣām eva vinyāsān nālaṅkārāntarāṇy amī ।।
upādhiḥ kvacid udbhinnaḥ syād anyatrāpi saṃbhavāt ।। manuṣye bhavataḥ kvāpi hy alaṅkārāṅgatāṃ gate ।। ete bhavanti vinyāsāḥ svabhāvātiśayātmakāḥ ।। prāyeṇāmī hy alaṃkārā bhinnā nātiśayoktitaḥ ।।
vailakṣaṇyaṃ prativyakti pratibhāti mukheṣviva ।। tad arvācīnabhedeṣu nāmnāṃ nāmnāya iṣyatām ।। caturthaḥ saikoyam sukavijayadevena racite ciraṃ candrāloke sukhayatu mayūkhaḥ sumanasaḥ ।। kāryo anubhāvo bhāvaś ca sahāyo vyabhicāry api ।।
milan malayajālepa ivāhlādaṃ vikāsayan ।। āsvādyamānaikatanuḥ sthāyī bhāvo rasaḥ smṛtaḥ ।। ālasyerṣyājugupsābhyo vinā saṃcāribhir yutaḥ ।। sambhogo vipralambhaś ca śṛṅgāro dvividho mataḥ ।।
vairūpyaphullagaṇḍatvā- -vahitthādyaiḥ samanvitaḥ ।। vibhāvādyair yutaḥ śoka- sthāyī syāt karuṇo rasaḥ ।। mātsaryahastaniṣpeṣa- saṃmohādyair yathākramam ।। vīro anubhāvaiḥ sthairyādyair bhāvair garvādibhiryutaḥ ।।
bhāvair mohādibhir yukto bhayasthāyī bhayānakaḥ ।। aniṣṭekṣaṇaniṣṭhīva- mohādyā yatra saṃmatāḥ ।। romāñcādyanubhāvo ayaṃ stambhādivyabhicārikaḥ ।। kṣamādikānubhāvo ayaṃ stambhādivyabhicārikaḥ ।।
vedyamānā nigadyante bhāvāḥ sāhityavedibhiḥ ।। ālasyaṃ caiva dainyaṃ ca cintā mohaḥ smṛtir dhṛtiḥ ।। garvo viṣāda autsukyaṃ nidrāpasmāra eva ca ।। matir vyādhis tathonmādas tathā maraṇam eva ca ।।
trayastriṃśad ime bhāvāḥ samākhyātās tu nāmataḥ ।। anaucityā rasābhāsā bhāvābhāsāś ca kīrtitāḥ ।। kāvyasya kāñcanasyeva kuṅkumaṃ kāntisaṃpade ।। samāsaḥ syāt padair na syāt samāsaḥ sarvathāpi ca ।।
vaidarbhī ca yathāsaṃkhyaṃ catasro rītayaḥ smṛtāḥ ।। lakāraś ca lasaṃyukto hrasvavyavahitau raṇau ।। kapākrāntas tavargaḥ syāt prauḍhāyāṃ ca kamūrdhatā ।। rahor dvedhā tu saṃyogaḥ paruṣāyāṃ śaṣau svataḥ ।।
lalitāyāṃ tathā śeṣā bhadrāyām iti vṛttayaḥ ।। tarkakarkaśapūrṇokti- prāptotkaṭadhiyāṃ vṛthā ।। lalanā rabhasaṃ dhatte ghanāṭope mahīyasi ।। mayūkhastenāsau sukavijayadevena racite ciraṃ candrāloke sukhayatu mahati ṛtusaṃkhyaḥ ।।
bhāratī bhāti gambhīrā kuṭilā saralā kvacit ।। kaṭākṣa iva lolākṣyā vyāpāro vyañjanātmakaḥ ।। arthāntire saṃkramitam atyantaṃ vā tiraskṛtam ।। catvāriṃśadyutaikena bhedāḥ ṣaṭ cānayoḥ kramāt ।।
rasabhāvatadābhāsa- pramukhas tv asphuṭakramāt ।। arthaśaktisamutthasya bhedā dvādaśa tad yathā ।। alaṃkāram alaṃkāro vastu vastu vyanakti tat ।। svasiddho vā vyañjako arthaś catvāras triguṇās tataḥ ।।
padaikadeśe racanā- varṇavākyapadeṣv api ।। eṣu saptadaśasv ekaṃ parityajyāsphuṭakramam ।। prabandhe api dvādaśa syur arthaśaktibhuvo bhidaḥ ।। bhedāḥ syur ekapañcāśat saṃbhinnās tu sahasraśaḥ ।।
svāṅkuritam atadrūpaṃ svayam ullasitaṃ giraḥ ।। kaścit taṭasthaḥ kaścic ca bodhitapratibodhitaḥ ।। upekṣānihnavābhyāṃ ca dvidhā svāṅkuritaṃ matam ।। anenāpi prabhedena vyaktivallī vijṛmbhate ।।
arthe artham anyaṃ yaṃ vakti tad vācyavyaṅgyam iṣyate ।। mayūkhastenāsau sukavijayadevena racite ciraṃ candrāloke sukhayatu mahati munisaṃkhyaḥ ।। anyathā tu guṇībhūta- vyaṅgyam āpatitaṃ tridhā ।। kvacic cārutarasyāgre sa vimuñcati cārutām ।।
vismṛtaḥ kim apāṃnātha sa tvayā kumbhasaṃbhavaḥ ।। hā hā! matkucakāśmīra- liptaṃ bhinnam uraḥ śaraiḥ ।। saṃśritya taraṇiṃ dhīrās taranti vyādhivāridhīn ।। kuṅkumāktaṃ stanadvandvaṃ mānasaṃ mama gāhate ।।
saṃprāpte nayane tasyāḥ śravaṇottaṃsabhūmikām ।। kānte tvadānanarucā glānim eti saroruham ।। sarasyāmīladambhoje cakraḥ kāntāṃ vilokate ।। ity aṣṭadhā guṇībhūta- vyaṅgyam aṅgīkṛtaṃ budhaiḥ ।।
mayūkhastenāsau sukavijayadevena racite ciraṃ candrāloke mahati vasusaṃkhyaḥ sukhayatu ।। prayojanāc ca saṃbaddhaṃ vadantī lakṣaṇā matā ।। lakṣaṇā sā tridhā siddha- sādhyasādhyāṅgabhedataḥ ।। viduḥ sphuṭaṃ taṭasthatvād arthagatvād dvidhā budhāḥ ।।
lakṣyalakṣakaniṣṭhatvād arthasaṃstham api dvidhā ।। asphuṭatvaṃ taṭasthatvaṃ lakṣyasthatvam amuṣya ca ।। indur evaiṣa tadvaktram utkarṣo lakṣyate mukhe ।। paṭo ayaṃ dagdha ityādau sphuṭaṃ nāsti prayojanam ।।
ābhimukhyāt saṃnidhānāt tathākārapratītitaḥ ।। ityevamādeḥ saṃbandhāt kiṃcānyasmāc catuṣṭayāt ।। sāropādhyavasānākhye gauṇaśuddhe pṛthak pṛthak ।। gauṇaṃ sādhyavasānaṃ syād indur evedam īdṛśam ।।
śuddhaṃ sādhyavasānaṃ syād āyur evedam īdṛśam ।। kuntā viśanti gaṅgāyāṃ ghoṣo nivasatīti ca ।। sarasaṃ kāvyam amṛtaṃ vidyā sthirataraṃ dhanam ।। saundaryeṇaiṣa kandarpaḥ sā ca mūrtimatī ratiḥ ।।
liṅge ceyam alaṅkārā- -ṅkurabījatayā sthitā ।। mayūkhastenāsau sukavijayadevena racite ciraṃ candrāloke mahati navasaṃkhyaḥ sukhayatu ।। yayārthaṃ spaṣṭam ācaṣṭe śabdas tām abhidhāṃ viduḥ ।। nirdeśena tathā prāhuḥ ṣaḍvidhām abhidhāṃ budhāḥ ।।
kaṃ saṃhinasti kaṃsārir naraṃ ca kaṃ samāśritam ।। vṛttyā nirdeśaśabdo ayaṃ mukhyayā svābhidheyayā ।। sudhānidhānam āsādya śrayadhvaṃ vibudhā mudam ।। sūktipīyūṣavarṣasya jayadevakaver giraḥ ।।
mayūkhas tenāsau sukavijayadevena racite ciraṃ candrāloke mahati daśasaṃkhyaḥ sukhayatu ।।