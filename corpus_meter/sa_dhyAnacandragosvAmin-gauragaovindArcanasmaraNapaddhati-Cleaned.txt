kanakābhaḥ kamalāyatekṣaṇaḥ । bahudhā bhakti-rasābhinartakaḥ ।। tyānandeti dayāpareti kamalākānteti kṛṣṇeti ca । muhyantaṃ galad-aśru-netram avaśaṃ māṃ nātha nityaṃ kuru ।।
kaivalya-vallabha mukunda murāntaketi । lāvaṇya-vañcana-karīṃ karavāṇi kaṇṭhe ।। matsya kacchapa narasiṃha varāha rāghava pāhi mām । devakī-suta dehi me tava pāda-bhaktim acañcalām ।।
he kaṃsāntaka he gajendra-karuṇā-pārīṇa he mādhava । he gopī-jana-nātha pālaya paraṃ jānāmi na tvāṃ vinā ।। govindācyuta nanda-nandana mukundānanda dāmodara । saṃsārārṇava-karṇa-dhāraka hare śrī-kṛṣṇa tubhyaṃ namaḥ ।।
vṛndāraṇya-purandara sphurad-amandendīvara śyāmala । śrī-govinda mukunda sundara-tano māṃ dīnam ānandaya ।। samudra-mekhale devi parvata-stana-maṇḍale । viṣṇu-patni namas tubhyaṃ pāda-sparśaṃ kṣamasva me ।।
smaret śrīmad gaura-candraṃ svardhunyā dakṣiṇe taṭe । cintāmaṇi-citta-dhāmni śrī-navadvīpa-nāmake ।। ramyārāmāvṛtaṃ sanmaṇi-kanaka-mahā-sadma-ṣaṇḍaiḥ parītam । śrī-vṛndāṭavy abhinnaṃ tri-jagad anupamaṃ śrī-navadvīpam īḍe ।।
ramyā manda-marum-marāla-jalaja-śreṇiṣu bhṛṅgāspadam । dhūli-dhūsaritāṅga-bhāva-nicitā gaṅgāsti sampāvanī ।। dvīpo bhāti sumaṅgalo madhu-ripor ānanda-vanyo mahān । nānā-varṇa-vihaṅgamāli-ninadair hṛt-karṇa-hārī hi yaḥ ।।
patrāliḥ kuruvinda-komala-mayī prāvālikāḥ korakāḥ । śreṇī yasya sa ko api śākhi-nikaro yatrātimātrojjvalaḥ ।। ārāmopavanāli-vilasad vedī-vihārāspadam । praty āgāram aghāri-mūrti-sumahad-bhātīha yat pattanam ।।
śvetāmbaraṃ gaura-ruciṃ sanātanam । smarāmi sad-bhaktam ahaṃ guruṃ harim ।। śrī-guru-parama-guru-parātpara-guru-parameṣṭhi-gurūṇām anugāmitvena śrīman mahāprabhor mandiraṃ gacchet । tatra tad-ājñayā śrī-navadvīpa-candrasya śayyotthānaṃ suvāsita-jalena śrī-mukha-prakṣālanādi-krameṇa sevāṃ kuryāt । dvi-bhujaṃ svarṇa-ruciraṃ varābhaya-karaṃ tathā ।
premāliṅgana-sambaddhaṃ gṛṇantaṃ hari-nāmakam ।। latāś ca puṣpa-sphuritāgra-bhājaḥ । madhu-vratāś śruti-hāri-gītāḥ ।। madhye vṛndāvane ramye pañcāśat-kuñja-maṇḍite ।
kalpa-vṛkṣa-nikuñje tu divya-ratna-maye gṛhe ।। niśāvasāne śrī-rādhā-kṛṣṇau śrī-vṛndā-niyukta-rasamaya-parama-vidagdha-śuka-śāri-vṛnda-padya-paṭhana-janita-prabodhāv api gāḍhopagūhana-sukha-bhaṅgād asahiṣṇutayā kṣaṇam avakāśyamāna-jāgarau tat-tat-padya-prapaṭhita-niśāvasāna-sātaṅkau puṣpamayānanda-talpotthitau sva-sva-kuñjāt tat-kālāgata-śrīmal-lalitā-viśākhādi-priya-sakhī-vṛnda-sanarma-vāg-vilāsena sāntarānandau kakkhaṭy-udita-jaṭilā-śravaṇāt sa-śaṅkau saṅga-tyāga-bhayam asahamānau tau bhītyotkaṇṭhākulau sva-sva-gṛhaṃ gacchataḥ । evaṃ krameṇa śrī-gauracandrasya śrī-rādhā-kṛṣṇayor līlāṃ smaret । niśānta-līlā-smaraṇānantaraṃ gurv-ādīn daṇḍavat praṇamet yathā ajñāna-timirāndhasya jñānāñjana-śalākayā ।
cakṣur unmīlitaṃ yena tasmai śrī-gurave namaḥ ।। iti mantraṃ paṭhitvā śrī-guruṃ daṇḍavat praśamya evaṃ parama-guru-parātpara-guru-parameṣṭhi-guru-gosvāmi-caraṇān krameṇa daṇḍavat praṇamet । tataḥ śrī-gauracandraṃ praṇamet viśvambharāya gaurāya caitanyāya mahātmane । śacī-putrāya mitrāya lakṣmīśāya namo namaḥ ।।
nityānandam ahaṃ vande karṇe lambita-mauktikam । caitanyāgraja-rūpeṇa pavitrī-kṛta-bhūtalam ।। premāmṛtābdhau parimagna-cittam । advaita-candraṃ śirasā namāmi ।।
gadādhara namas tubhyaṃ yasya gaurāṅgo jīvanam । namas te śrī-śrīnivāsa-paṇḍita prema-vigraha ।। evaṃ krameṇa gaura-bhakta-gaṇān daṇḍavat praṇamet । śrī-navadvīpa-dhāmne namaḥ । śrī-gaṅgāyai namaḥ । śrī-saṅkīrtanāya namaḥ । śrī-gauḍa-maṇḍalāya namaḥ ।
kandarpa-koṭi-ramyāya sphurad-indīvara-tviṣe । jagan-mohana-līlāya namo gopendra-sūnave ।। tapta-kāñcana-gaurāṅgi rādhe vṛndāvaneśvari । vṛṣabhānu-sute devi praṇamāmi hari-priye ।।
viśākhikā-śikṣita-saukhya-sauṣṭhavām । anaṅga-purvāṃ praṇamāmi mañjarīm ।। lalitādi-parama-preṣṭha-sakhī-vṛndebhyo namaḥ । kusumikādi-sakhī-vṛndebhyo namaḥ । kastūryādi-nitya-sakhī-vṛndebhyo namaḥ । śaśimukhyādi-prāṇa-sakhī-vṛndebhyo namaḥ । kuraṅgākṣyādi-priya-sakhī-vṛndebhyo namaḥ । śrī-rūpādi-mañjarībhyo namaḥ । śrīdāmādi-sakhi-vṛndebhyo namaḥ । sarva-gopa-gopībhyo namaḥ । vraja-vāsibhyo namaḥ । śrī-vṛndā-vipinebhyo namaḥ । śrī-rāsa-maṇḍalāya namaḥ । śrī-yamunāyai namaḥ । śrī-rādhā-kuṇḍa-śyāma-kuṇḍābhyāṃ namaḥ । śrī-govardhanāya namaḥ । śrī-dvādaśa-vipinebhyo namaḥ । śrī-vraja-maṇḍalāya namaḥ । śrī-mathurā-maṇḍalāya namaḥ । sarvāvatārebhyo namaḥ । ananta-koṭi-vaiṣṇavebhyo namaḥ । vāñchā-kalpa-tarubhyaś ca kṛpā-sindhubhya eva ca ।
patitānāṃ pāvanebhyo vaiṣṇavebhyo namo namaḥ ।। gaṅge ca yamune caiva godāvari sarasvati । narmade sindho kāveri jale asmin sannidhiṃ kuru ।। maheśottamāṅge lasac citta-raṅge ।
punīhīna-kanye pravāhormi-dhanye ।। madhye niḥsyandamānā tvam asi bhagavati brahma-lokāt prasūtā । kas tvāṃ yo nābhivanden madhu-mathana-hara-brahma-samparka-pūtām ।। gaṅgā gaṅgeti yo brūyāt yojanānāṃ śatair api ।
mucyate sarva-pāpebhyo viṣṇu-lokaṃ sa gacchati ।। para-prema-pātrī drava-brahma-gātrī । pavitrī-kriyān no vapur mitra-putrī ।। rādhikā-sama-saubhāgya sarva-tīrtha-pravandita ।
prasīda rādhikā-kuṇḍa snāmi te salile śubhe ।। lalāṭe keśavaṃ dhyāyen nārāyaṇam athodare । vakṣaḥ-sthale mādhavaṃ tu govindaṃ kaṇṭha-kūpake ।। viṣṇuṃ ca dakṣiṇe kukṣau bāhau ca madhusūdanam ।
trivikramaṃ kandhare tu vāmanaṃ vāma-pārśvake ।। śrīdharaṃ vāma-bāhau tu hṛṣīkeśaṃ ca kandhare । pṛṣṭhe tu padma-nābhaṃ ca kaṭyāṃ dāmodaraṃ nyaset । tat prakṣālana-toyaṃ tu vāsudeveti mūrdhani ।।
pūrvavat sthirāsane sthira-cittaḥ tatrādau śrī-navadvīpa-madhye śrī-ratna-mandire ratna-siṃhāsanopari bhakta-vṛnda-parisevitaṃ śrī-śrī-kṛṣṇa-caitanya-devaṃ gurvādi-krameṇa dhyātvā pūjayet । tatrādau śrī-jagannātha-miśrasya mandiraṃ dhyāyet । yathā caitanyārcana-candrikāyām śrī-jagannātha-miśrasya mandirāṅganam uttamaiḥ । nānā-ratna-maṇi-yuktair vicitra-mandira-puram ।।
śrī-nārāyaṇa-geham agra-vilasat saṃkīrtana-prāṅgaṇam । yad-gaurāṅga-harer vibhāti sukhadaṃ svānanda-saṃvṛhitam ।। muktā-dāma-vicitra-hema-paṭalaṃ sad-bhakti-ratnācitam । sac-candrātapa-padma-rāga-vidhu-ratnālambiyan-mandiram ।।
ṣaṭ-koṇāntara-karṇikāra-śikhara-śrī-keśaraiḥ sannibhe । rākeśāvali-sūrya-lakṣa-vimale yad-bhāti siṃhāsanam ।। citra-chādāvalambi-pravara-maṇi-mahā-mauktikaṃ kānti-jālam । svarṇāntaś citra-mantraṃ vasu-hari-caraṇa-dhyāna-gamyāṣṭa-kośam ।।
tan-madhye śrī-gaura-candraṃ vāme śrīla-gadādharam । tad-dakṣiṇe avadhūtendraṃ śrīlādvaitaṃ tataḥ smaret ।। tad-dakṣiṇe śrīnivāsaṃ smaret śrī-paṇḍitottamam । smaret śrī-bhakta-vṛndaṃ ca catur-dikṣu suveṣṭitam ।।
śrīmad-gaura-bhakta-vṛnde svīya-svīya-gaṇānvite । rūpa-svarūpa-pramukhe sva-gaṇa-sthān gurūn smaret ।। śaśāṅkāyuta-saṃkāśaṃ varābhaya-lasat-karaṃ । śuklāmbara-dharaṃ divya-śukla-mālyānulepanam ।।
prasanna-vadanaṃ śāntaṃ bhajanānanda-nirvṛtam । divya-rūpa-dharaṃ dhyāyed varadaṃ kamalekṣaṇam ।। rūpa-pūrva-guru-gaṇān-ugataṃ sevanotsukam । evaṃ rūpaṃ guruṃ dhyāyen manasā sādhakaḥ śuciḥ ।।
vakṣaḥ śrī-hari-nāma-varṇa-subhagaṃ śrīkhaṇḍa-liptaṃ punaḥ । dhyāyec-chrī-guru-pāda-padma-nikaṭe sevotsukāṃ cātmanaḥ ।। śrīkhaṇḍāguru-cāru-citra-vasanaṃ srag-divya-bhūṣāñcitam । caitanyaṃ kanaka-dyutiṃ nija-janaiḥ saṃsevymānaṃ bhaje ।।
śreṇī-śyāma-sad-ambaraṃ tanu-rucā sāndhyendu-saṃmardakam । nityānandam ahaṃ smarāmi satataṃ bhūṣojjvalāṅga-śriyam ।। śuddha-svarṇa-ruciṃ subāhu-yugalaṃ smerānanaṃ sundaram । madvaitaṃ satataṃ smarāmi paramānandaika-kandaṃ prabhum ।।
tāmbūlārpaṇa-bhaṅgi-dakṣiṇa-karaṃ śvetāmbaraṃ sad-varam । dhyāyec chrīla-gadādharaṃ dvija-varaṃ mādhurya-bhūṣojjvalam ।। śuddha-svarṇa-ruco dṛg-ambu-pulaka-svedaiḥ sad-aṅga-śriyaḥ । śrīvāsādi-mahāśayān sukha-mayān dhyāyema tān pārṣadān ।।
iti smaraṇānantaraṃ śrī-guror ājñayā śrīman-mahāprabhuṃ ṣoḍaśopacārādibhiḥ tan-mūla-mantreṇaiva pūjayet । śrīman-mahāprabhu-mantroddhāro yathā ūrddhvāmnāye śrī-vyāsaṃ prati śrī-nārada-vākyam aho gūḍhatamaḥ praśno bhavatā parikīrtitaḥ । mantraṃ vakṣyāmi te brahman mahā-puṇya-pradaṃ śubham ।। klīṃ gaurāya nama iti sarva-lokeṣu pūjitaḥ ।
māyā-ramānaṅga-bījaiḥ vāg-bījena ca pūjitaḥ । ṣaḍakṣaraḥ kīrtito ayaṃ mantra-rājaḥ sura-drumaḥ ।। mantro yathākliṃ gaurāya namaḥ; hrīṃ, śrīṃ, klīṃ, aiṃ gaurāya namaḥ । etat pādyam, etad arghyam, etad ācamanīyam, eṣa gandhaḥ, etat puṣpam, eṣa dhūpaḥ, eṣa dīpaḥ, etan naivedyam, etat pānīya-jalam, idam ācamanīyam, etat tāmbūlam, etad gandha-mālyam, eṣa puṣpāñjalir ityādi ।
iti nāmāṣṭa-śatakaṃ mantraṃ niveditaṃ śṛṇu । mayā tvayi purā proktaṃ kāma-bījeti saṃjñakam ।। vahni-bījena pūtānte cādau deva namas tathā । jāhnavī-padaṃ tatraiva vallabhāya tataḥ param ।
iti mantro dvādaśārṇaḥ sarvatraiva manoharaḥ ।। mantro yathākliṃ deva-jāhnavī-vallabhāya svāhā । iti mantreṇaiva pūjayet । evaṃ śrī-advaita-prabhuṃ pūjayet । atha śrī-advaita-prabhor mantroddhāro yathā pādme aho gūḍhatamaḥ praśno nārada muni-sattama ।
na prakāśyas tvayā hy etad guhyād guhyataraṃ mahat ।। kāma-bīja-samāyuktā advaita-vahni-nāyikā । ṅe antā vai ṛṣi-varṇo ayaṃ mantraḥ sarvātidurlabhaḥ ।। mantro yathāklīṃ advaitāya svāhā ।
tad-anantaraṃ śrīman-mahāprabhoḥ śeṣa-nirmālyena śrī-gadādhara-paṇḍitaṃ pūjayet tan-mantreṇaiva, śrī-gadādhara-paṇḍita-mantro yathāśrīṃ gadādharāya svāhā । atha tathaiva śrī-śrīvāsādi-bhaktān guru-vargādīn mahāprabhu-nirmālya-prasādena pūjayet, sva-sva-nāma-caturthyantena śrī-guru-devaṃ tu tan-mūla-mantreṇaiva pūjayet । śrīṃ gum ity eva bhagavad-gurave vahni-vallabhā । daśārṇa-mantra-rājaś ca sarva-kāryeṣu rakṣitā ।।
mantro yathāśrīṃ guṃ bhagavad-gurave svāhā । tato avaśeṣa-nirmālyādikaṃ gṛhṇīyāt; sthānāntare ca saṃsthāpya prabhupāda-padme puṣpāñjaliṃ dattvā ārātrikaṃ kuryāt । tad-antaraṃ cāmara-vyajanādikaṃ kṛtvā śrī-guru-pārśve tiṣṭhan dhyānānukrameṇa nirīkṣaṇaṃ kṛtvā tato bahiḥ-pūjayet । bahiḥ-pūjāṃ kṛtvānantaraṃ sva-sva-gāyatrī-mantrān japet kramāt tatrādau śrī-guru-gāyatrī yathā pādmeśrīṃ gurudevāya vidmahe gaura-priyāya dhīmahi tan no guruḥ pracodayāt । prathamaṃ mantra-guroḥ pūjā paścāc caiva mamārcanam ।
kurvan siddhim avāpnoti hy anyathā niṣphalaṃ bhavet ।। dhyānādau śrī-guror mūrtiṃ pūjādau ca guroḥ pūjām । japādau ca guror mantraṃ hy anyathā niṣphalaṃ bhavet ।। na kampayec chiro grīvāṃ dantān naiva prakāśayet ।
manaḥ-saṃharaṇaṃ śaucaṃ maunaṃ mantrārtha-cintanam ।। mano-madhye sthito mantro mantra-madhye sthitaṃ manaḥ । mano-mantraṃ samāyuktam etad dhi japa-lakṣaṇam ।। tatrāṅguli-japaṃ kurvan sāṅguṣṭhāṅgulibhir japet ।
aṅguṣṭhena vinā karma kṛtas tad aphalaṃ bhavet ।। kaniṣṭhānāmikā madhyā caturthī tarjanī matā । tisro aṅgulyas tri-parvā syur madhyamā caika-parvikā ।। parva-dvayaṃ madhyamāyā japa-kāle vivarjayet ।
evaṃ meruṃ vijānīyād brahmaṇā dūṣitaṃ svayam ।। ārabhyānāmikā-madhyāt pradakṣiṇam anukramāt । tarjanī-mūla-paryantaṃ kramād daśasu parvasu ।। aṅgulir na viyuñjīta kiñcit saṅkocayet talam ।
aṅgulīnāṃ viyoge tu chidreṣu sravate japaḥ ।। madhyamā caika-parvikā ity ukteḥ kecit madhyamā-madhya-parva gṛhṇanti tan na । prathamaṃ gurudevasya mantra-gāyatrīṃ saṃsmaret । tataḥ śrī-gauracandrasya gāyatry uccāraṇaṃ tathā ।।
śrīlāvadhūtendrādvaita-mantra-gāyatrīṃ saṃsmaret । tataḥ śrī-gadādharasya śrīvāsa-paṇḍitasya ca ।। śrī-gurudevasya mantro yathāśrīṃ guṃ bhagavad-gurave svāhā । atha gāyatrīśrīṃ gurudevāya vidmahe, gaura-priyāya dhīmahi, tan no guruḥ pracodayāt । iti śrī-guru-gāyatrī-smaraṇānantaraṃ guru-vargān smaret; smaraṇa-kramo yathā śrī-guru-parama-gurur ityādi-krameṇa sva-sva-praṇāly-anusāreṇa sva-sva-parivāreśvara-parama-parameṣṭhi-guru-paryantaṃ dhyānaṃ kṛtvā svīya-svīya-nāmāni caturthyantaṃ kṛtvā japānantaraṃ śrī-śrī-caitanya-mahāprabhor mantraṃ gāyatrīṃ ca smaret ।
mantro yathā -klīṃ gaurāya svāhā । gāyatrī yathā -klīṃ caitanyāya vidmahe viśvambharāya dhīmahi tan no gauraḥ pracodayāt । mantro yathā -klīṃ deva-jāhnavī-vallabhāya svāhā । gāyatrī yathā -klīṃ nityānandāya vidmahe saṅkarṣaṇāya dhīmahi tan no balaḥ pracodayāt । mantro yathā -klīṃ advaitāya svāhā । gāyatrī yathā -klīṃ advaitāya vidmahe mahā-viṣṇave dhīmahi tan no advaitaḥ pracodayāt । mantro yathā -śrīṃ gadādharāya svāhā । gāyatrī yathā -gāṃ gadādharāya vidmahe paṇḍitākhyāya dhīmahi tan no gadādharaḥ pracodayāt ।
mantro yathā -śrīṃ śrīvāsāya svāhā । gāyatrī yathā -śrīṃ śrīvāsāya vidmahe nāradākhyāya dhīmahi tan no bhaktaḥ pracodayāt । śrī śrī gaura-gadādhara mantro yathā -klīṃ śrīṃ gaura-gadādharāya svāhā । gaurasya śayanotthānāt punas tac-chayanāvadhi । nānopakaraṇaiḥ kuryāt sevanaṃ tatra sādhakaḥ ।।
śrī-navadvīpa-candrasya caritāmṛtam adbhutam । cintyatāṃ cintyatāṃ nityaṃ mānasa-sevanotsukaḥ ।। niśānte gauracandrasya śayanaṃ ca nijālaye । prātaḥ-kāle kṛtotthānaṃ snānaṃ tad-bhojanādikam ।।
pūrvāhna-samaye bhakta-mandire paramotsukam । madhyāhne paramāścarya-keliṃ sura-sarit-taṭe ।। aparāhne navadvīpa-bhramaṇaṃ bhūri-kautukam । sāyāhne gamanaṃ cāru-śobhanaṃ nija-mandire ।।
pradoṣe priya-vargāḍhyaṃ śrīvāsa-bhavane tathā । niśāyāṃ smared ānandaṃ śrīmat-saṃkīrtanotsavam ।। evaṃ śrī-caitanya-devaṃ niṣevya siddha-dehena śrī-kṛṣṇa-sevāṅgaṃ vidadhyāt । atra kārikā tac cintanādi-samaye kuryāt tad anusārataḥ ।
cintanaṃ tu tayos tatra vasan guru-gaṇānvitaḥ ।। punaś cākṣuṣa-līle asmin siddha-dehena sādhakaḥ । manasā mānasīṃ sevām aṣṭa-kālocitāṃ vrajet ।। sādhakaḥ siddha-dehena kuryāt kṛṣṇa-priyā-gṛhe ।
guru-rūpa-priyā-pārśve lalitādi sakhī-gaṇe ।। nivāsaṃ yāvaṭe nityaṃ guru-rūpā-sakhī-yutaḥ । śrī-yāvaṭa-pure śrīmad-vṛṣabhānu-pure api ca ।। nandīśvara-pure rādhā-kṛṣṇa-kuṇḍa-taṭa-dvaye ।
śrīmad-vṛndāvane ramye śrīmad-vṛndāvaneśayoḥ ।। prātar ādyaṣṭa-samaye sevanaṃ tu krameṇa ca । nānopakaraṇair divyair bhakṣya-bhojyādibhiḥ sadā । cāmara-vyajanādyaiś ca pāda-saṃvāhanādibhiḥ ।।
kiśorī gopa-vanitā sarvālaṅkāra-bhūṣitā । pṛthu-tuṅga-kuca-dvandvā catuḥṣaṣṭi-guṇānvitā ।। nigūḍha-bhāvā govinde madanānanda-mohinī । nānā-rasa-kalālāpa-śālinī divya-rūpinī ।।
saṅgīta-rasa-saṃjāta-bhāvollāsa-bharānvitā । divā-niśaṃ mano-madhye dvayoḥ premā-bharākulā ।। sarva-lakṣana-sampannā bhāva-hāvādi-bhūṣitā । guru-prasāda-jananī guru-rūpā-priyānugā ।
gāndharvikā-sva-yūtha-sthā lalitādi-gaṇānvitā ।। sva-yūtheśvary-anugatā yāvaṭa-grāma-vāsinī । cintanīyākṛtiḥ sā ca kāma-rūpānugāminī ।। cid-ānanda-rasamayī druta-hema-sama-prabhā ।
sucīna-nīla-vasanā nānālaṅkāra-bhūṣitā ।। śrī-rādhā-kṛṣṇayoḥ pārśva-vartinī nava-yauvanā । guru-dattasya nāmno asyā mātā vargādya-mañjarī । pitā varga-tṛtīyākhyo vargāntāhvayakaḥ patiḥ ।।
nivāso yāvaṭe tasyā dakṣiṇā mṛdvikā hi sā । śrī-rādhā-vastra-sevāḍhyā nānālaṅkāra-bhūṣitā ।। asyaiva siddha-dehasya sādhanāni yathā-kramam । ekādaśa-prasiddhāni lakṣyante atimanoharam ।।
nāma rūpaṃ vayo veśaḥ sambandho yūtha eva ca । ājñā sevā parākāṣṭhā pālya-dāsī nivāsakaḥ ।। śrī-rūpa-mañjarītyādi-nāmākhyānānurūpataḥ । cintanīyaṃ yathā-yogyaṃ svanāma vraja-subhruvām ।।
rūpaṃ yūtheśvarī-rūpaṃ bhāvanīyaṃ prayatnataḥ । trailokya-mohanaṃ kāmod-dīpanaṃ gopikā-pateḥ ।। vayo nānā-vidhaṃ tatra yat tu tridaśa-vatsaram । mādhuryādbhuta-kaiśoraṃ vikhyātaṃ vraja-subhruvām ।।
veśo nīla-paṭādyaiś ca vicitrālaṅkṛtais tathā । svasya dehānurūpeṇa svabhāva-rasa-sundaraḥ ।। sevya-sevaka-sambandhaḥ svamanovṛtti-bhedataḥ । prāṇātyaye api sambandhaṃ na kadā parivartayet ।।
yathā yūtheśvarī-yūthaḥ sadā tiṣṭhati tad-vaśe । tathaiva sarvathā tiṣṭhe-dbhūtvā tad-vaśa-vartinī ।। yūtheśvaryāḥ śirasy ājñā-mādāya hari-rādhayoḥ । yathocitāṃ ca śuśrūṣāṃ kuryād ānanda-saṃyutā ।।
cāmara-vyajanādīnāṃ sarvājñā-pratipālanam । iti sevā parijñeyā yathā-mati vibhāgaśaḥ ।। śrī-rādhā-kṛṣṇayor yadvad rūpa-mañjarikādayaḥ । prāpta nitya-sakhītvaṃ ca tathā syām iti bhāvayet ।।
pālya-dāsī ca sā proktā paripālyā priyaṃvadā । sva-mano-vṛtti-rūpeṇa yā nitya-paricārikā ।। nivāso vraja-madhye tu rādhā-kṛṣṇa-sthalī matā । vaṃśī-vaṭaś ca śrī-nandī-śvaraś cāpy atikautukaḥ ।।
anaṅga-mañjarī proktā vilāsa-mañjarī tathā । aśoka-mañjarī ceti rasa-mañjarikā tathā ।। rasāla-mañjarī nāmnā tathā kamala-mañjarī । karuṇā-mañjarī khyātā vikhyātā guṇa-mañjarī ।।
evaṃ sarvāś ca vikhyātāḥ sva-sva-nāmākṣaraiḥ parāḥ । mañjaryo bahuśaḥ rūpa-guṇa-śīla-vayo anvitāḥ ।। nāma-rūpādi tat sarvaṃ guru-dattaṃ ca bhāvayet । tatra tatra sthitā nityaṃ bhajet śrī-rādhikā-harī ।।
bhāvayan sādhako nityaṃ sthitvā kṛṣṇa-priyā-gṛhe । tad ājñā-pālako bhūtvā kāleṣv aṣṭasu sevate ।। sakhīnāṃ saṅginī-rūpām ātmānaṃ bhāvanā-mayīm । ājñā-sevā-parākāṣṭhā-kṛpālaṅkāra-bhūṣitām ।
tataś ca mañjarī-rūpān gurvādīn api saṃsmaret ।। atha prātaḥ-pūrvāhna-līlāṃ smṛtvā madhyāhne saṅga-mitau rādhā-kṛṣṇau paraspara-saṅga-janita-nānā-sāttvika-vikāra-bhūṣitau lalitādi-priya-sakhī-vṛnda-sanarma-vāg-vilāsena janita-paramānandau nānā-rasa-vilāsa-cihnau sammagna-mānasau vihitāraṇya-līlau vṛndāraṇye sumahīruha-mūle yoga-pīṭhopari upaviṣṭau evambhūtau rādhā-kṛṣṇau saṃsmaret । prathamaṃ ṣaḍ-dalaṃ padmaṃ tad-bahir vasu-patrakam । tad-bahir daśa-patraṃ ca daśopadala-saṃyutam ।।
śrīmad-rādhā-kṛṣṇa-līlā-rasa-pūrita-vigraham । tat-tad-icchā-vaśenaivon-mīlitaṃ bhāti mudritam ।। prākārās tad-bahis tatra dikṣu dvāra-catuṣṭayam । catuṣ-koṇāś ca ṣaḍ-dalyāṃ ṣaṭ-pady-aṣṭādaśākṣarī ।।
sahasra-patraṃ kamalaṃ gokulākhyaṃ mahat padam । tat-karṇikāraṃ tad-dhāma tad-anantāṃśa-sambhavam ।। karṇikāraṃ mahad yantraṃ ṣaṭ-kośaṃ vajra-kīlakam । ṣaḍ-aṅgaṃ ṣaṭ-padī-sthānaṃ prakṛtyā puruṣeṇa ca ।।
premānanda-mahānanda-rasenāvasthitaṃ hi yat । jyotī-rūpeṇa manunā kāma-bījena saṅgatam ।। tat-kiñjalkaṃ tad-aṃśānām tat-patrāṇi śriyām api ।। evambhūta yoga-pīṭhe śrī-śrī-rādhā-kṛṣṇau smaret ।
atha śrī-kṛṣṇa-candrasya vayo-veśādayo akhilāḥ । rasa-śāstrānusāreṇa nirūpyante yathāmati ।। vayaḥ kaumāra-paugaṇḍa-kaiśoram iti tat tridhā ।। kaumāraṃ pañcamābdāntaṃ paugaṇḍaṃ daśamāvadhi ।
āṣoḍaśāc ca kaiśoraṃ yauvanaṃ syāt tataḥ param ।। ādya-madhyānta-bhedena kaumārādīni ca tridhā । aṣṭa-māsādhikaṃ varṣaṃ bhāgatvena ca kīrtitam ।। tad yathāādya-kaumāram aṣṭa-māsādhikam eka-varṣam evaṃ madhya-kaumāram, evaṃ ca śeṣa-kaumāram; evaṃ pañcama-varṣa-paryantaṃ kaumāraṃ jñeyam । ādya-paugaṇḍam aṣṭa-māsādhikam eka-varṣam; evaṃ madhya-paugaṇḍam; evaṃ ca śeṣa-paugaṇḍam; evaṃ ca krameṇa ṣaṣṭha-varṣam ārabhya daśa-varṣa-paryantaṃ paugaṇḍaṃ jñeyam । ādya-kaiśoraṃ sārdha-dina-dvayottaraikādaśa-māsādhikam eka-varṣam; evaṃ madhya-kaiśoram; evaṃ śeṣa-kaiśoram; krameṇaikādaśa-varṣam ārabhya pañca-daśa-varṣa-nava-māsa-sārdha-sapta-dina-paryantaṃ kaiśoraṃ jñeyam ।
ekādaśa-samās tatra gūḍhārciḥ sabalo avasat ।। mahārāja-kumāratayā bhogātiśayena samṛddhyā varṣa-māsa-dinānāṃ sārdhatayā sārdha-sapta-dinottara-nava-māsādhika-pañca-daśa-varṣa-parimitaṃ śrī-kṛṣṇasya vayo jñeyam । atraiva śeṣa-kaiśore ṣoḍaśa-hāyane sadā । vraje vihāraṃ kurute śrīman nandasya nandanaḥ ।।
vaṃśī-pāṇiḥ pīta-vāsā indranīla-maṇi-dyutiḥ । kaṇṭhe kaustubha-śobhāḍhyo mayūra-dala-bhūṣaṇaḥ ।। guñjā-hāra-lasad-vakṣā ratna-hāra-virājitaḥ । vana-mālā-dharo niṣka śobhollasita-kaṇṭhakaḥ ।।
vāma-bhāga-sthita-svarṇa-rekhā-rājad-uraḥ-sthalaḥ । vaijayantī-lasad-vakṣā gaja-mauktika-nāsikaḥ ।। karṇayor makarākāra-kuṇḍalābhyāṃ virājitaḥ । ratna-kaṅkana-yug ghastaḥ kauṅkumaṃ tilakaṃ dadhat ।।
kiṅkiṇī-yukta-kaṭiko ratna-nūpura-yuk-padaḥ । mālatī-mallike jāti-yūthī ketakī-campake ।। nāgakeśara ityādi puṣpa-mālā-svalaṅkṛtaḥ । iti veśa-dharaḥ śrīmān dhyeyaḥ śrī-nandanandanaḥ ।।
dakṣe tadvan nihita-muralīṃ ratna-citrāṃ dadhānaḥ । līlāmbhojaṃ kamala-nayanaḥ kampayan dakṣiṇena ।। asyaiva kṛṣṇa-candrasya mantrāḥ santi trayo amalāḥ । siddhāḥ kṛṣṇasya sat-prema-bhakti-siddhi-karā matāḥ ।।
kṛṣṇa tādṛk tathā hare । tathā tādṛg ghare manuḥ ।। hare kṛṣṇa hare kṛṣṇa kṛṣṇa kṛṣṇa hare hare । hare rāma hare rāma rāma rāma hare hare ।।
gopa-gobhir alaṅkṛte । yamunā-jala-śītale ।। vaṃśī-vādana-tat-param । bhaktānugraha-kārakam ।।
japa-mātreṇa siddhi-daḥ । vijñeyāni manīṣibhiḥ ।। trayodaśa-svarānvitam । chāntaṃ dhāntaṃ tathā dvayam ।।
mukha-vṛttena saṃyutam । pavanārṇaṃ tathaiva ca ।। mantro ayaṃ samudāhṛtaḥ । daśārṇaḥ khalu kathyate ।।
māṃsa-dvaya-samanvitam । jagad-bījam udāhṛtam ।। mukha-vṛttena saṃyutam । proktā śaktiḥ parātparā ।।
daśākṣaro mantro, yathā klīṃ gopījana-vallabhāya svāhā । aṣṭādaśākṣaro mantro, yathā klīṃ kṛṣṇāya govindāya gopījana-vallabhāya svāhā । śrīvatsāṅkam udāra-kaustubha-dharaṃ pītāmbaraṃ sundaram । govindaṃ kala-veṇu-vādana-paraṃ divyāṅga-bhūṣaṃ bhaje ।।
klīṃ tataḥ kāma-devāya vidmahe ca padaṃ tataḥ । tataś ca puṣpa-bāṇāya dhīmahīti padaṃ tataḥ ।। tatas tan no anaṅga iti tataś caiva pracodayāt । eṣā vai kāma-gāyatrī caturviṃśākṣarī mātā ।।
kāma-gāyatrī, yathā -klīṃ kāmadevāya vidmahe puṣpa-bāṇāya dhīmahi tan no anaṅgaḥ pracodayāt । sa-bhrū-bhaṅgaḥ smita-suvadano mugdha-nepathya-śobhaḥ । pūrṇānando jayati muralīṃ vādayāno mukundaḥ ।। devī kṛṣṇa-mayi proktā rādhikā para-devatā ।
sarva-lakṣmī-mayī sarva-kāntiḥ sammohinī parā ।। vibhrājante janeṣv ā ।। vārāṇasyāṃ viśālākṣī vimalā puruṣottame । rukmiṇī dvāravatyāṃ tu rādhā vṛndāvane vane ।।
yathā rādhā priyā viṣṇos tasyāḥ kuṇḍaṃ priyaṃ tathā । sarva-gopīṣu saivaikā viṣṇor atyanta-vallabhā ।। mahā-bhāva-svarūpeyaṃ guṇair ativarīyasī । gopālottara-tāpanyāṃ yad gāndharveti viśrutā ।।
hlādinī yā mahā-śaktiḥ sarva-śakti-varīyasī । tat-sāra-bhāva-rūpeyam iti tantre pratiṣṭhitā ।। suṣṭhu-kānta-svarūpeyaṃ sarvadā vārṣabhānavī । dhṛta-ṣoḍaśa-śṛṅgārā dvādaśābharaṇānvitā ।।
kaṭhora-kuca-bhāg-uraḥ kraśima-śāli madhya-sthalam । vidhūnayati rādhike tri-jagad eṣa rupotsavaḥ ।। sottaṃsā carcitāṅgī kusumita-cikura sragviṇī padma-hastā । rādhālaktojjvalāṅghriḥ sphuriti tilakinī ṣoḍaśā-kalpinīyam ।।
niṣkāś cakrī-śalākā-yuga-valaya-ghaṭāḥ kaṇṭha-bhūṣormikāś ca । stuṅgā pādāṅgurīya-cchavir iti ravibhir bhūṣaṇair bhāti rādhā ।। madhye vayasi kaiśora eva tasyāḥ sthitiḥ । pūrvavad divasa-gaṇanayā viṃśati-dinottara-pañca-māsādhika-nava-varṣa-parimitaṃ madhya-kaiśoraṃ vayaḥ; rāja-kumārītvād bhogātiśayena samṛddhyā varṣa-māsa-dinānāṃ sārdhatayā pañca-daśa-dinottara-māsa-dvayādhika-caturdaśa-varṣa parimitaṃ vayo asyāḥ jñeyam । asyā madīyatā-bhāvo madhu-snehas tathaiva ca ।
mañjiṣṭhākhyo bhaved rāgaḥ samarthā kevalā ratiḥ ।। kandarpa-kautukaṃ kuñjaṃ gṛham asyās tu yāvaṭe । mātāsyāḥ kīrtidā proktā vṛṣabhānuḥ pitā smṛtaḥ ।। abhimanyuḥ patis tasyā durmukho devaraḥ smṛtaḥ ।
jaṭilākhyā smṛtā śvaśrūr nanandā kuṭilā matā ।। yathā syur nāyakāvasthā nikhilā eva mādhave । tathaiva nāyikāvasthā rādhāyāṃ prāyaśo matāḥ ।। tasyā vṛndāvaneśvaryāḥ sakhyaḥ pañca-vidhā matāḥ ।
sakhyaś ca nitya-sakhyaś ca prāṇa-sakhyaś ca kāścana । priya-sakhyaś ca parama-preṣṭha-sakhyaś ca viśrutāḥ ।। sakhyaḥ kusumikā-vindhyā-dhaniṣṭhādyāḥ prakīrtitāḥ । nitya-sakhyaś ca kastūrī-maṇi-mañjarikādayaḥ ।।
prāṇa-sakhyaḥ śaśimukhī-vāsantī-lāsikādayaḥ । gatā vṛndāvaneśvaryāḥ prāyeṇemāḥ svarūpatām ।। priya-sakhyaḥ kuraṅgākṣī sumadhyā madanālasā । kamalā mādhurī mañju-keśī kandarpa-sundarī ।
mādhavī mālatī kāma-latā śaśikalādayaḥ ।। parama-preṣṭha-sakhyas tu lalitā sa-viśākhikā । sa-citrā campakalatā tuṅgavidyendulekhikā । raṅgadevī sudevī cetyaṣṭau sarva-gaṇāgrimāḥ ।।
yūthādhipātve apy aucityaṃ dadhānā lalitādayaḥ । sveṣṭa-rādhādi-bhāvasya lobhāt sakhya-ruciṃ dadhuḥ ।। śṛṅgāra-rasa-sarvasvaḥ kṛṣṇaḥ priyatamo mama । iti yaḥ prauḍha-nirbandho bhāvaḥ sa syān madīyatā ।।
muralīvān mama jīvaneśvaraḥ । vada nārāyaṇa sarva-vittama ।। bhuja-catuṣṭayaṃ kvāpi narmaṇā darśayann api । vṛndāvaneśvarī-premṇā dvi-bhujaḥ kriyate hariḥ ।।
rdṛṣṭaṃ gopayituṃ samuddhura-dhiyā yā suṣṭhu saṃdarśitā । sā śakyā prabhaviṣṇunāpi hariṇā nāsīc catur-bāhutā ।। priye sneho bhaven madhu । nānā-rasa-samāhṛtiḥ ।।
mattatoṣma-dharaḥ sneho madhu-sāmyān madhūcyate ।। saudhīva pratimā ghanāpy uru-guṇair bhāvoṣmaṇā vidrutā । sāndrānandamayī bhavaty anupamā sadyo jagad-vismṛti ।। yaḥ kāntyā varddhate sadā ।
rādhā-mādhavayor yathā ।। sūte aty āhita-sañcayair api rasaṃ te cen mitho vartmane । rādhā-mādhavayor ayaṃ nirupamaḥ premānubandhotsavaḥ ।। kañcid viśeṣam āyāntyā sambhogecchā yayābhitaḥ ।
ratyā tādātmyam āpannā sā samartheti bhaṇyate ।। sva-svarūpāt tadīyād vā jātā yat kiñcid anvayāt । samarthā sarva-vismāri-gandhā sāndratamā matā ।। tasyāḥ pārśve gurubhir abhitas tvat-prasaṅgo nyavāri ।
hā kṛṣṇety aśruta-caram api vyāharanty unmadāsīt ।। sarvādbhuta-vilāsormi-camatkāra-kara-śriyaḥ । sambhogecchā-viśeṣo asyā rater jātu na bhidyate । ity asyāṃ kṛṣṇa-saukhyārtham eva kevalam udyamaḥ ।।
iyam eva ratiḥ prauḍhā mahābhāva-daśāṃ vrajet । yā mṛgyā syād vimuktānāṃ bhaktānāṃ ca varīyasām ।। govinda eva nikhilātmani rūḍha-bhāvāḥ । kiṃ brahma-janmabhir ananta-kathārasasya ।।
śrī-nāda-bindu-saṃyuktā tathāgnir mukha-vṛtta-yuk । caturthī vahni-jāyāntā rādhikāṣṭākṣaro manuḥ ।। mantro yathā -śrīṃ rāṃ rādhikāyai svāhā । gāyatrī yathā -śrī-rādhikāyai vidmahe, prema-rūpāyai dhīmahi, tan no rādhā pracodayāt ।
ramyāṃ veśena veṇī-kṛta-cikura-śikhālambi-padmāṃ kiśorīm । parṇaṃ karṇāyatākṣīṃ tri-jagati madhurāṃ rādhikām arcayāmi ।। tapta-hema-prabhāṃ nīla-kuntala-baddha-mallikām । śarac-candra-mukhīṃ nṛtya-cakorī-cañcalekṣaṇām ।।
bimbādhara-smita-jyotsnāṃ jagaj-jīvana-dāyikām । cāru-ratna-stanālambi-muktādāma-vibhūṣaṇām ।। nitamba-nīla-vasanāṃ kiṅkiṇī-jāla-maṇḍitām । nānā-ratnādi-nirmāṇa-ratna-nūpura-dhāriṇīm ।।
sarva-lāvaṇya-mugdhāṅgīṃ sarvāvayava-sundarīm । kṛṣṇa-pārśva-sthitāṃ nityaṃ kṛṣṇa-premaika-vigrahām । ānanda-rasa-sammagnāṃ kiśorīm āśraye vane ।। saurīṃ raktāmbarāṃ ramyāṃ sunetrāṃ susmitānanām ।
śyāmāṃ śyāmākhilābhīṣṭāṃ rādhikām āśraye vane ।। vinā rādhā-prasādena kṛṣṇa-prāptir na jāyate । tataḥ śrī-rādhikā-kṛṣṇau smaraṇīyau susaṃyutau ।। prema-bhaktau yadi śraddhā mat-prasādaṃ yadīcchasi ।
tadā nārada bhāvena rādhāyārādhako bhava ।। satyaṃ satyaṃ punaḥ satyaṃ satyam eva punaḥ punaḥ । vinā rādhā-prasādena mat-prasādo na vidyate ।। śrī-rādhikāyāḥ kāruṇyāt tat-sakhī-saṃgatim iyāt ।
tat-sakhīnāṃ ca kṛpayā yoṣid-aṅgam avāpnuyāt ।। anaṅga-sukhadākhyo asti kuñjas tasyottare dale । vijñeyo ayaṃ taḍid-varṇo nānā-puṣpa-drumāvṛtaḥ ।। lalitānandado nityam uttare kuñja-rājakaḥ ।
gorocanābhā lalitā tatra tiṣṭhati nityaśaḥ ।। mayūra-piñcha-sadṛśa-vasanā kṛṣṇa-vallabhā । khaṇḍitā-bhāvam āpannā rati-yuktā harau sadā ।। candra-tāmbūla-sevāḍhyā divyābharaṇa-maṇḍitā ।
sapta-viṃśaty-aho yuktāṣṭa-māsa-manu-hāyanā ।। asyā vayaḥ-pramāṇaṃ yat pitā mātā viśokakaḥ । śāradā ca patir yasyā bhairavākhyo mato budhaiḥ ।। svarūpa-dāmodaratāṃ prāptā gaura-rase tv iyam ।
iyaṃ tu vāma-prakharā gṛham asyās tu yāvaṭe ।। ullaṅghya samayaṃ yasyāḥ preyān anyopabhogavān । bhoga-lakṣmāṅkitaḥ prātar āgacchet sā hi khaṇḍitā । eṣā tu roṣa-niḥśvāsa-tūṣṇīṃ-bhāvādi-bhāg bhavet ।।
saṃkrānta-stana-kuṅkumojjvala-muro mālāṃ parimlāpitām । citte rudra-guṇaṃ mukhe tu sumukhī bheje munīnāṃ vratam ।। saubhāgyāder ihādhikyād adhikā sāmyataḥ samā । laghutvāl laghur ity uktās tridhā gokula-subhruvaḥ ।।
pratyekaṃ prakharā madhyā mṛdvī ceti punas tridhā ।। pragalbha-vākyā prakharā khyātā durlaṅghya-bhāṣitā । tad ūnatve bhaven mṛdvī madhyā tat-sāmyam āgatā ।। sā laghu-prakharā dvedhā bhaved vāmātha dakṣiṇā ।।
māna-grahe sadodyuktā tac chaithilye ca kopanā । abhedyā nāyake prāyaḥ krūrā vāmeti kīrtyate ।। yūthe atra vāma-prakharā lalitādyāḥ prakīrtitāḥ ।। pratisvam iti kīrtitaṃ savayasā tavaivāmunā ।
kathaṃ tad api sāhasī śaṭha! jighṛkṣur enām asi ।। ratnarekhā rati-kalā subhadrā candra rekhikā । sumukhī ca dhaniṣṭhā ca kalahaṃsī kalāpinī ।। lakṣmī līlā ca lalitā ṅe tato vahni-nāyikā ।
eṣo aṣṭārṇo mahā-mantro lalitāyās tu rāga-daḥ ।। mantro yathāśrīṃ lāṃ lalitāyai svāhā । mayūra-piñcha-vasanāṃ śubha-bhūṣaṇāḍhyām । śrī-rādhikā-priya-sakhīṃ lalitāṃ smarāmi ।।
īśāna-dala ānanda-nāmakaṃ kuñjam asti hi । megha-varṇaṃ śrī-viśākhā yatrāste kṛṣṇa-vallabhā ।। svādhīna-bhartṛkā-bhāvam āpannā hi harau sadā । vastrālaṅkāra-sevāḍhyā gaurāṅgī tārakāmbarā ।।
pakṣāhar-yug-yugma-māsa-saṃyukta-manu-hāyanā । asyā vayaḥ pitā mātā pāvano dakṣiṇā kramāt ।। patir yasyā bāhukākhyo apy asau gaura-rase punaḥ । rāya-rāmānandatayā vikhyātābhūt kalau yuge ।।
iyaṃ tv adhika-madhyā hi gṛham asyās tu yāvaṭe ।। svāyattāsanna-dayitā bhavet svādhīna-bhartṛkā । salilāraṇya-vikrīḍā-kusumāvacayādi-kṛt ।। śruti-dvandve gandhāhṛta-madhupam indīvara-yugmam ।
nirāvādhāṃ rādhāṃ ramayati ciraṃ keśi-damanaḥ ।। atra yūthe viśākhādyā bhavanty adhika-madhyamāḥ ।। dāmodare kusumam atra mayāvaceyam । kṛṣṇaḥ kadarthayati mām adhikaṃ yad eṣaḥ ।।
mālatī mādhavī candra-rekhā cāpi śubhānanā । kuñjarī hariṇī caiva surabhiś capalāpi ca ।। vāg-bhavaḥ sauṃ tato ṅe antā viśākhā vahni-jāyikā । aṣṭākṣaro viśākhāyā mantro ayaṃ prema-vṛddhi-daḥ ।।
mantro yathā -aiṃ sauṃ viśākhāyai svāhā । tārāmbarāṃ vividha-bhūṣaṇa-śobhamānām । dāne ratāṃ sukutukāṃ ca bhaje viśākhām ।। citraṃ pūrva-dale kuñjaṃ padma-kiñjalka-nāmakam ।
śrī-citrā svāminī tatra vartate kṛṣṇa-vallabhā ।। abhisārikātvam āpannā harau rati-samanvitā । lavaṅga-mālā-sevāḍhyā kāśmīra-varṇa-saṃyutā ।। kāca-tulyāmbarā cāsau sadā citra-guṇānvitā ।
asyāś caiva vayomānaṃ manu-saṃkhyā-dinānvitam ।। ṛṣi-māsādhikaṃ śakra-hāyanaṃ ceti viśrutam ।। caturo asyāḥ pitā prokto janany asyāś ca carccikā । patiḥ pīṭharakaś cāsyā asau gaura-rase punaḥ ।।
govindānandatāṃ prāptā caturtha-yuga-madhyake । iyaṃ tv adhika-mṛdvī ca gṛham asyās tu yāvaṭe ।। yābhisārayate kāntaṃ svayaṃ vābhisaraty api । sā jyotsnī tāmasī yāna-yogya-veṣābhisārikā ।।
lajjayā svāṅga-līneva niḥśabdākhila-maṇḍanā । kṛtāvaguṣṭhā snigdhaika-sakhī-yuktā priyaṃ vrajet ।। sāndrāṃ sundari nandano vraja-pates tvad vīthim udvīkṣate । kiṃ vartmany aravinda-cāru-caraṇa-dvandvaṃ na sandhitsasi ।।
sakhi baka-ripuṃ puṇyātmānaḥ saranty abhisārikāḥ । hari hari ghana-dhvāntānyetāḥ svavairiṇi bhindate ।। adhikā mṛdavaś cātra citrā madhurikādayaḥ ।। prasīda bata mā kṛthā mayi vṛthā purobhāgitām ।
tanoty ayam adūrataḥ kim iha saṃvidheyaṃ mayā ।। rasālikā tilakinī śaurasenī sugandhikā । vāmanī vāmanayanā nāgarī nāgavallikā ।। lakṣmīś citrā caturthyantā vahni-jāyā ṣaḍakṣaraḥ ।
mantro ayaṃ citrikā-nāmnyāḥ kṛṣṇa-sakhyā udīritaḥ ।। mantro yathāśrīṃ citrāyai svāhā । guṇaiḥ smitā-śobhi-mukhīṃ ca citrām । mālā-pradāne nitarāṃ smarāmi ।।
āgneya-patre pūrṇendu-kuñja-svarṇābha-varṇake । śrī-indulekhā vasaty atra haritāla-samāṅgikā ।। dāḍimba-kusumodbhāsi-vasanā kṛṣṇa-vallabhā । proṣita-bhartṛkā-bhāvam āpannā rati-yug-gharau ।।
amṛtāśana-sevāḍhyā yāsau nandātmajasya vai । vayomānaṃ bhavet tasyāḥ sarva-śāstreṣu sammatam ।। sārdha-dig-vāsarair yuktā dvi-māsa-manu-hāyanā । asau tu vāma-prakharā hareś cāmara-sevinī ।। gṛham asyās tu yāvaṭe pitā sāgara-saṃjñakaḥ ।।
asyā mātā bhaved velā patir asyās tu durbalaḥ । vasu-rāmānandatayā khyātā gaura-rase hy asau ।। dūra-deśaṃ gate kānte bhavet proṣita-bhartṛkā । priya-saṃkīrtanaṃ dainyam asyās tānava-jāgarau ।
mālinyam anavasthānaṃ jāḍya-cintādayo matāḥ ।। rvasantaḥ santāpaṃ prathayati samantād anupadam । vidhatte pratyūhaṃ kim iha bhavitā hanta śaraṇam ।। tuṅgabhadrā citralekhā suraṅgī raṅgavāṭikā ।
maṅgalā suvicitrāṅgī modinī madanāpi ca ।। vāg-bhavaś cendulekhā ca caturthī vahni-jāyikā । mantraḥ syāc cendulekhāyā aṣṭārṇaḥ samudīritaḥ ।। mantro yathāaim indulekhāyai svāhā ।
vikasad-dārima-puṣpa-śobhi-vastrām । bhaja ālīm aham indulekhikākhyām ।। dakṣiṇe asmin dale kāma-latā-nāmāsti kuñjakam । atyanta-sukhadaṃ tapta-jāmbūnada-sama-prabham ।।
śrī-campakalatā tiṣṭha-tyamuṣmin kṛṣṇa-vallabhā । asau vāsaka-sajjātvam āpannā rati-yug-gharau ।। vāma-madhyā campakābhā cātakābha-śubhāmbarā । tat-sevā ratna-mālāyā dānaṃ cāmara-cālanam ।।
sārdha-trayodaśa-dina-māsa-dvaya-samanvitāḥ । manu-saṃkhyā-hāyanāś ca vayomānaṃ bhavet punaḥ ।। mātāsyā vāṭikā khyātā pitā cārāma-saṃjñakaḥ । asyāś ca bhartā caṇḍākhyas tathā gaura-rase hy asau ।
śivānandatayā khyātim āgatā hi kalau yuge ।। svavāsaka-vaśāt kānte sameṣyati nijaṃ vapuḥ । sajjī-karoti gehaṃ ca yā sā vāsaka-sajjikā ।। ceṣṭāsyāḥ smara-saṃkrīḍā-saṅkalpa-vartma-vīkṣaṇam ।
sakhī-vinoda-vārttā ca muhur dūti-kṣaṇādayaḥ ।। vapuḥ sālaṅkāraṃ nijam api vilokya smita-mukhī । samṛddhyanti rādhā madana-mada-mādyan matir abhūt ।। kuraṅgākṣī suracitā maṇḍalī maṇimaṇḍanā ।
caṇḍikā candralatikā kandukākṣī sumandirā ।। ādau ca campakalatā ṅe antā vaiśvānara-priyā । mantro ayaṃ campakalatā-premado vasu-varṇakaḥ ।। mantro yathācampakalatāyai svāhā ।
cātakābha-vasanāṃ subhūṣaṇām । cāru-campakalatāṃ sadā bhaje ।। rakṣodale śyāma-varṇe kuñje śrī-raṅgadevikā । sukhadākhye nivasati nityaṃ śrī-hari-vallabhā ।।
padma-kiñjalka-varṇābhā jabā-puṣpa-nibhāmbarā । utkaṇṭhitā-bhāva-yuktā śrī-kṛṣṇe rati-bhāk sadā ।। asau candana-sevāḍhyā vāma-madhyā bhavet punaḥ । gṛham asyā yāvaṭe tu vayomānaṃ bhavet punaḥ ।।
sārdha-veda-dinair yuktaṃ dvi-māsaṃ manu-hāyanam । mātā śrī-karuṇā proktā pitā śrī-raṅgasāgaraḥ ।। patir vakrekṣaṇaḥ prokto hy asau gaura-rase punaḥ । govindānanda-ghoṣākhyām āpannā hi kalau yuge ।। anāgasi priyatame cirayaty utsukā tu yā ।
virahotkaṇṭhitā bhāva-vedibhiḥ sā samīritā ।। asyās tu ceṣṭā hṛt-tāpo vepathur hetu-tarkaṇam । aratir vāṣpa-mokṣaṇ ca svāvasthā-kathanādayaḥ ।। samaram athavā kiṃ prārabdhaṃ surāribhir uddhuraiḥ ।
vidhu-mukhi! na yan māṃ sasmāra vrajeśvara-nandanaḥ ।। kalakaṇṭhī śaśikalā kamalā prema-mañjarī । mādhavī madhurā kāma-latā kandarpa-sundarī ।। lakṣmīr agni-raṅgadevī ṅe antā vahni-priyā tataḥ ।
raṅgadevyās tu mantro ayam aṣṭārṇo rāga-bhakti-daḥ ।। mantro yathāśrīṃ rāṃ raṅgadevyai svāhā । jabā-prasūnopama-vāsas-āḍhyām । sūnor bhaje rāsa-ga-raṅgadevīm ।।
kuñjo asti paścime dale aruṇa-varṇaḥ suśobhanaḥ । tuṅgavidyānandado nāmneti vikhyātim āgataḥ ।। nityaṃ tiṣṭhati tatraiva tuṅgavidyā samutsukā । vipralabdhātvam āpannā śrī-kṛṣṇe rati-yuk sadā ।।
candra-candana-bhūyiṣṭha-kuṅkuma-dyuti-śālinī । pāṇḍu-maṇḍana-vastreyaṃ dakṣiṇa-prakharoditā ।। medhāyāṃ pauṣkarājātā patir asyās tu bāliśaḥ । nṛtya-gītādi-sevāḍhyā gṛham asyās tu yāvaṭe ।।
dvāviṃśati-dinair yuktā dvi-māsa-manu-hāyanāḥ ।। asyā vayaḥ-pramāṇaṃ syād asau gaura-rase punaḥ । vakreśvara iti khyātim āpannā hi kalau yuge ।। kṛtvā saṅketam aprāpte daivāj jīvita-vallabhe ।
vyathamānāntarā proktā vipralabdhā manīṣibhiḥ । nirveda-cintā-khedāśru-mūrchā-niḥśvasitādi-bhāk ।। nāyakena sakhi vañchitā vayam । drāg iti klamamagān mṛgekṣaṇā ।।
asahā māna-nirbandhe nāyake yukta-vādinī । sāmabhis tena bhedyā ca dakṣiṇā parikīrtitā ।। tuṅgavidyādikā cātra dakṣiṇa-prakharā bhavet ।। dveṣaṃ yāsi yad unmukhe vimukhatāṃ yātāsi tasmin priye ।
śītāṃśus tapano himaṃ hutavahaḥ krīḍā-mudo yātanāḥ ।। mañjumedhā sumadhurā sumadhyā madhurekṣaṇā । tanūmadhyā madhusyandā guṇacūḍā varāṅgadā ।। lakṣmī-pūrvā tuṅgavidyā caturthī huta-bhuk-priyā ।
mantro ayaṃ tuṅgavidyāyā vasu-varṇaḥ samīritaḥ ।। mantro yathāśrīṃ tuṅgavidyāyai svāhā । sad-ratnānvita-bhūṣaṇāñcita-tanuṃ śoṇāmbarollāsitām । nṛtyantīṃ purato hare rasavatīṃ śrī-tuṅgavidyāṃ bhaje ।।
vāyavya-dalake kuñjam āste harita-varṇakam । vasanta-sukhadam atra sudevī vartate sadā ।। kalahāntaritā-bhāvam āpannā rati-yug-gharau । padma-kiñjalka-rucirā jabā-puṣpa-nibhāmbarā ।।
asau ca jala-sevāḍhyā vāmā prakharikā matā । veda-vāsara-saṃyukta-dvi-māsa-manu-hāyanā ।। asyā vayaḥ-parimāṇaṃ yāvaṭe tu niketanam । mātāsyāḥ karuṇā proktā janako raṅgasāgaraḥ ।।
bhrātrā vakrekṣaṇasyeyam pariṇītā kanīyasā । śrī-vāsudeva-ghoṣākhyām āptā gaura-rase tv asau ।। yā sakhīnāṃ puraḥ pāda-patitaṃ vallabhaṃ ruṣā । nirasya paścāt tapati kalahāntaritā hi sā ।
asyāḥ pralāpa-santāpa-glāni-niḥśvasitādayaḥ ।। priya-vācas tasya śruti-parisarānte api na kṛtāḥ । manas tenedaṃ me sphuṭati puṭapākārpitam iva ।। kāverī cārukavarī sukeśī mañjukeśikā ।
hārahirā hārakaṇṭhī hāravallī manoharā ।। dve vāg-bhave ramā ṅe antā sudevī dahana-priyā । uktaḥ sudevyā mantro ayam aṣṭārṇaḥ prema-bhakti-daḥ ।। mantro yathāaiṃ sauṃ śrīṃ sudevyai svāhā ।
raktāmbarāṃ rucira-hāsa-virāji-vaktrām । sad-bhūṣaṇāvali-yutāṃ ca bhaje sudevīm ।। kuñjo asti rūpollāsākhyo lalitā-kuñjakottare । sadā tiṣṭhati tatraiva suśobhā rūpa-mañjarī ।।
priya-narma-sakhī-mukhyā sundarī rūpa-mañjarī । gorocanā-samāṅga-śrīḥ keki-patrāṃśuka-priyā ।। sārdha-tridaśa-varṣāsau vāma-madhyātvam āśritā । raṅgaṇa-mālikā ceti pravadanti manīṣiṇaḥ ।।
iyaṃ lavaṅga-mañjaryā ekenāhnā kanīyasī । kalau gaura-rase rūpa-gosvāmitvaṃ samāgatā ।। śrī-bījena samāyuktā ṅe antā vai rūpa-mañjarī । ayam aṣṭākṣaro rūpa-mañjaryā mantra īritaḥ ।।
mantro yathāśrīṃ rūpa-mañjaryai svāhā । māyūra-piñchābha-sucīna-vastrām । rūpākhyakāṃ mañjarikāṃ bhaje aham ।। ratyambujākhyaḥ kuñjo asti indulekhā-kuñja-dakṣiṇe ।
tatraiva tiṣṭhati sadā surūpā rati-mañjarī ।। tārāvalī-dukūleyaṃ taḍit-tulya-tanu-cchaviḥ । dakṣiṇā mṛdvīkā khyātā tulasīti vadanti yām ।। asyā vayo dvi-māsāḍhya-hāyanās tu trayodaśa ।
iyaṃ śrī-raghunāthākhyāṃ prāptā gaura-rase kalau ।। nāda-bindu-yuto vahnir mukha-vṛtta-samanvitaḥ । svāhāntā mañjarī ṅe antā rati-mañjarikā-manuḥ ।। taḍit-samāna-svatanu-cchaviṃ ca ।
bhaje surūpāṃ rati-mañjarīṃ tām ।। kuñjasya tuṅgavidyāyāḥ kuñjaḥ pūrvatra vartate । lavaṅga-sukhado nāmnā sudṛśāṃ sumanoharaḥ ।। lavaṅga-mañjarī tatra mudā tiṣṭhati sarvadā ।
sā tu rūpākhya-mañjaryā ekenāhnā varīyasī ।। udyad-vidyut-samāna-śrīs tārāvalī-paṭāvṛtā । śrī-kṛṣṇānandadā nityaṃ dakṣiṇā mṛdvikā matā ।। vaya eka-dinaṃ sārdha-hāyanās tu trayodaśa ।
śrī-sanātana-nāmāsau khyātā gaura-rase kalau ।। ṅe antā lavaṅga-mañjarī । mantro ayaṃ daśa-varṇakaḥ ।। śubha-tārāvali-śobhitāmbarām ।
prabhaje tāṃ ca lavaṅga-mañjarīm ।। rasānanda-prado nāmnā citrā-kuñjasya paścime । kuñjo asti tatra vasati sarvadā rasa-mañjarī ।। śrī-rūpa-mañjarī-samyag-jivātu sā prakīrtitā ।
haṃsa-pakṣa-dukūleyaṃ phulla-campaka-kānti-bhāk ।। lavaṅga-mañjarī-tulyā prāyeṇa guṇa-sampadā । atīva priyatāṃ prāptā śrī-rūpa-mañjarī-śritā ।। sandhāna-caturā seyaṃ dautye kauśalam āgatā ।
trayodaśa-śarad-yuktā dakṣiṇā mṛdvikā matā ।। sā kalau raghunāthākhyā-yukta-bhaṭṭatvam āgatā ।। mukha-vṛtta-yuto vahni-nāda-bindu-samanvitaḥ । svāhānta-sampradānānto mantro vai rasa-mañjarī ।।
mantro yathārāṃ rasa-mañjaryai svāhā । saṃyutāṃ vikaca-campaka-dyutim । sarvadāpi rasa-mañjarīṃ bhaje ।। aiśānye campakalatā-kuñjāt kuñjo asti śobhanaḥ ।
guṇānanda-prado nāmnā tatrāste guṇa-mañjarī ।। rūpa-mañjarikā-saukhyābhilāṣā sā prakīrtitā । jabā-rāji-dukūleyaṃ taḍit-prakara-kānti-bhāk ।। kaniṣṭheyaṃ bhavet tasyās tulasyās tu tribhir dinaiḥ ।
śrī-kṛṣṇāmoda-dākṣiṇyam āśritā prakharoditā ।। vayo asyā eka-māsāḍhyā hāyanās tu trayodaśa । sapta-viṃśatibhir yuktaṃ dinaiś ca samudīritam ।। gopāla-bhaṭṭa-nāmāsau khyātā gaura-rase kalau ।।
gaṇeśo mukha-vṛttāḍhyo nāda-bindu-samanvitaḥ । ṅe antā vahni-priyāntā ca mantro vai guṇa-mañjarī ।। jabā-nibha-dukūlāḍhyāṃ taḍid-āli-tanu-cchavim । kṛṣṇāmoda-kṛtāpekṣāṃ bhaje ahaṃ guṇa-mañjarīm ।।
līlānanda-prado nāmnā sudevyāḥ kuñjakottare । tatraiva tiṣṭhati sadā mañjulālī sumañjarī ।। rūpa-mañjarikā-sakhya-prāyā sā guṇa-sampadā । jabā-rāji-dukūleyaṃ tapta-hema-tanu-cchaviḥ ।।
līlā-mañjarī nāmāsyā vāma-madhyātvam āśritā । vayaḥ-saptāha-yuktāsau sārdha-tridaśa-hāyanā ।। kalau gaura-rase loka-nātha-gosvāmitāṃ gatā ।। lakṣmī-yuktā mañjulālī mañjarī vahni-jāyikā ।
caturthyantā bhaven mantro daśārṇaḥ khalu kathyate ।। śoṇāmbarāṃ cāru-subhūṣaṇāḍhyām । tāṃ mañjulālīṃ niyataṃ bhajāmi ।। vaiśākha-kuñjād āgneye kuñjo asti sumanoharaḥ vilāsānandado nāmnā-trāste vilāsa-mañjarī ।।
vilāsa-mañjarī rūpa-mañjarī-sakhyam āśritā । svakāntyā sadṛśīṃ cakre yā divyāṃ svarṇa-ketakīm ।। cañcarīka-dukūleyaṃ vāmā mṛdvītvam āśritā kaniṣṭhā rasa-mañjaryāś caturbhir divasair iyam ।। jīva-gosvāmitāṃ prāptā kalau gaura-rase tv asau ।।
śriyā pracetasā caiva nāda-bindv āsya-vṛtta-gā । vilāsa-mañjarī ṅe antā svāhānto manur īritaḥ ।। nindita-bhramara-kāntikāmbarām । arcayāmi suvilāsa-mañjarīm ।।
nairṛte śrī-raṅgadevī-kuñjāt kuñjo asti paścimaḥ । kaustūryānandado nāmnā tatrāste kaustūrī-mañjarī ।। kāca-tulyāmbarā cāsau śuddha-hemāṅga-kānti-bhāk । vayas tridaśa-varṣāsau vāmā mṛdvītvam āśritā ।।
śrī-kṛṣṇa-kavirājākhyāṃ prāptā gaura-rase kalau ।। śrī-bījena samāyuktā ṅe antā kaustūrī-mañjarī । svāhānta iti vai prokto navārṇa-mantra ucyate ।। mantro yathā śrīṃ kastūrī-mañjaryai svāhā ।
kāca-dyuti-cāru-manojña-celām । bhajāmy ahaṃ kaustūrī-mañjarikām ।। atha vṛndāvanādhīśau padma-keśara-madhya-gau । koṭi-kandarpa-lāvaṇyau dhyāyet priya-sakhī-vṛtau ।।
ukta-veśa-vayo-rūpa-saṃyutau sumanoharau । saṃsmaret siddha-dehena sādhakaḥ sādhanair yutaḥ ।। tatrādau mañjarī-rūpān gurvādīn tu svīyān svīyān praṇāly-anusāreṇa saṃsmaret śrī-guru-parama-guru-krameṇeti tataḥ śrī-rādhikāṃ dhyāyet । tataḥ śrī-nandanandanam । gopījana-vallabheti caraṇān iti ca kramāt ।
śaraṇaṃ ca prapadye ca tata etat pada-dvayam ।। pada-trayātmako mantraḥ ṣoḍaśārṇa udāhṛtaḥ । namo gopījanety uktvā vallabhābhyāṃ vadet tataḥ । pada-dvayātmako mantro daśārṇaḥ khalu kathyate ।।
mantro yathāgāṃ gopījana-vallabha-caraṇān śaraṇaṃ prapadye, namo gopījana-vallabhābhyām । atha dhyānaṃ pravakṣyāmi mantrasyāsya dvijottama । pītāmbaraṃ ghana-śyāmaṃ dvi-bhujaṃ vana-mālinam ।। barhi-barha-kṛtāpīśaṃ śaśi-koṭi-nibhānanam ।
ghūrṇāyamāna-nayanaṃ karṇikārāvataṃsinam ।। abhitaś candanenātha madhye kuṅkuma-bindunā । vicitra-tilakaṃ bhāle vibhṛtaṃ maṇḍalākṛtim ।। taruṇāditya-saṅkāśa-kuṇḍalābhyāṃ virājitam ।
gharmāmbu-kaṇikā-rājad-darpaṇābha-kapolakam ।। priyā-mukhe kṛtāpāṅga-līlayā connata-bhruvam । agra-bhāga-lasan-muktā-sphurad-ucca-sunāsikam ।। daśana-jyotsnayā rājat-pakva-bimba-phalādharam ।
keyūrāṅgada-sad-ratna-mudrikādi-lasat-karam ।। vibhṛtaṃ muralīṃ vāme pāṇau padmaṃ tathottare । kāñcī-dāma-sphuran-madhyaṃ nūpurābhyāṃ lasat-padam ।। rati-keli-rasāveśa-capalaṃ capalekṣaṇam ।
hasantaṃ priyayā sārdhaṃ hāsayantaṃ ca tāṃ muhuḥ ।। itthaṃ kalpa-taror-mūle ratna-siṃhāsanopari । vṛndāraṇye smaret kṛṣṇaṃ saṃsthitaṃ priyayā saha ।। vāma-pārśve sthitāṃ tasya rādhikāṃ ca smaret tataḥ ।
sucīna-nīla-vasanāṃ druta-hema-sama-prabhām ।। paṭāñcalenāvṛtāṅgāṃ sa-smitānana-paṅkajām । kānta-vaktre nyasta-nṛtyac-cakorīṃ cañcalekṣaṇām ।। aṅguṣṭha-tarjjanībhyāṃ ca nija-priya-mukhāmbuje ।
arpayantīṃ nāga-vallīṃ pūga-cūrṇa-samanvitām ।। muktāhāra-sphurac-cāru-pīnonnata-payodharām । kṣīṇa-madhyāṃ pṛthu-śroṇiṃ kiṅkiṇī-jāla-maṇḍitām ।। ratna-tāḍaṅka-mañjīra-ratna-pādāṅgulīyakām ।
lāvaṇya-sāra-mugdhāṅgīṃ sarvāvayava-sundarīm ।। ānanda-rasa-sammagnāṃ prasannāṃ nava-yauvanam । sakhyaś ca tasyā viprendra tat-samāna-vayo-guṇāḥ । tat-sevana-parā bhāvyāś cāmara-vyajanādibhiḥ ।।
śrīmad-ratnāgāra-siṃhāsana-sthau । preṣṭhālībhiḥ sevyamānau smarāmi ।। smared evaṃ krameṇaiva siddha-dehena sādhakaḥ । sa-sādhanena padmasya vrajeśau keśara-sthitau ।।