mantratantraṃ tvayā proktaṃ vistarādvastusādhanam ।। alpasattvālpavittāśca lobhamohāsamanvitāḥ ।। vaktumarhasi devaiṣāṃ prasādārthaṃ mama prabho ।। nāmnā tu vātulāttantrād dadhno ghṛtamivoddhṛtam ।।
muktidaṃ paramaṃ kiṃ ca divyasiddhipradāyakam ।। āgopālāṅganā bālā mlecchāḥ prākṛtabhāṣiṇaḥ ।। sthūlaṃ sūkṣmaṃ paraṃ jñātvā karma kuryādyathepsitam ।। cintayā rahitaṃ yattu tatparaṃ parikīrtitam ।।
brahmāṇi hrasvāḥ proktāni dīrghā hyaṅgāni ṣaṇmukha ।। savisargaṃ bhavedastram anusvāravivarjitam ।। śivaṃ tattu vijānīyān mantramūrtiṃ sadāśivam ।। dvitīyātpañcamāccaiva ādimaṃ yojayetpunaḥ ।।
etatpāśupataṃ divyaṃ sarvapāśanikṛntanam ।। samāsātkathitaḥ sarvo mantroddhārastvayaṃ śubhaḥ ।। hastābhyāṃ saṃspṛśetpādād ūrdhvaṃ yāvattu mastakam ।। karanyāsaṃ purā kṛtvā mudrābandhaṃ tu kārayet ।।
kaniṣṭhāmāditaḥ kṛtvā aṅguṣṭhaṃ cāpyapaścimam ।। prāsādaṃ vinyasetpaścād vyāpinaṃ sarvatomukham ।। bhūtaśuddhiṃ purā kṛtvā tato antaḥkaraṇaṃ kuru ।। śiro apsu tejasi śikhāṃ kavacaṃ vāyunā saha ।।
huṃphaḍantena paṭalaṃ bhittvā cordhvaṃ viśeṣataḥ ।। dvādaśānte nirālambaṃ vijñānaṃ kevalaṃ sthitam ।। prakriyāntasthamamṛtaṃ sravantaṃ cintayettataḥ ।। sūryamaṇḍalasaṃkāśam akāraṃ hyātmasambhavam ।।
puryaṣṭakaṃ ca tanmātraṃ turyātītaṃ sadāśivam ।। tenāplāvitamātmānaṃ paripūrṇaṃ vicintayet ।। na tasya jāyate mṛtyur iti śāstrasya niścayaḥ ।। īśānādyāstu sadyāntaṃ mūrdhna ārabhya vinyaset ।।
sarvajñaṃ ca tadātmānaṃ cintayettu vicakṣaṇaḥ ।। nyasedastraṃ ca mantrajño yathāsthāneṣvanukramāt ।। lalāṭe tvīśvaraṃ dhyāyed varadaṃ sarvatomukham ।। yathā deve tathā dehe cintayettu vicakṣaṇaḥ ।।
sabāhyantaraṃ kṛtvā paścādyajanamārabhet ।। sakṛjjaptena saṃgṛhya mṛdā astreṇa mantravit ।। tāmeva mṛttikāṃ paścād abhimantrya sakṛtsakṛt ।। dvitīyaṃ brahmabhirvatsa śivajaptaṃ tṛtīyakam ।।
śivajaptena tīrthaṃ tu brahmajaptena vigraham ।। cakravatyupacāreṇa sugandhāmalakādibhiḥ ।। mantraiḥ sarvaiḥ sakṛdvatsa upasthānaṃ tu kārayet ।। astraṃ na yojayeddehe kṣipettadbahireva ca ।।
vighneṣu pāśajāleṣu sadā yojyaṃ vicakṣaṇaiḥ ।। saṃhāraṃ tasya tīrthasya prāsādenaiva kārayet ।। mantraiḥ sarvaiḥ sakṛdbhasma abhimantrya yathākramam ।। vidhisnānaṃ tataḥ kuryān mūrdhna ārabhya mantravit ।।
hṛdayaṃ bahurūpeṇa guhyaṃ vai guhyakena tu ।। upariṣṭātprasādena snānaṃ kurvīta ṣaṇmukha ।। bījāṅkuraṃ purā śaktyā paścādānantamāsanam ।। hṛdayaṃ karṇikā padmaṃ dharmaṃ jñānādimeva ca ।।
śaktibhiḥ kesaravyūhaṃ hṛdayena ca kalpayet ।। sthāpanaṃ pādyamarghyaṃ ca tathācamanameva ca ।। uktānuktaṃ ca yatkiñcit tatsarvaṃ hṛdayena tu ।। sarvatantreṣu sāmānyaṃ sarvajñāneṣu cottamam ।।
astreṇollekhanaṃ kuryād varmaṇābhyukṣaṇaṃ tataḥ ।। hṛdā vai śaktigarbhe tu prakṣipejjātavedasam ।। hṛdayenaiva mantrajñaḥ sarvakarmāṇi kārayet ।। śivādisarvamantrāṃśca homayedanupūrvaśaḥ ।।
bhūmiśodhanaṃ kṛtvā śāstradṛṣṭena karmaṇā ।। ālikhenmaṇḍalaṃ prājñaḥ sarvasiddhipradaṃ śubham ।। madhye padmaṃ pratiṣṭhāpyam aṣṭapatra sakarṇikam ।। svatantravihitaṃ prājño likhedāvaraṇatrayam ।।
āgneyyāṃ kārayetkuṇḍaṃ hastamātrapramāṇataḥ ।। pūrvādārabhya vaktrādīn vinyasedanupūrvaśaḥ ।। āgneyyāṃ hṛdayaṃ nyasya aiśānyāṃ tu śirastathā ।। astra dikṣvatha vinyasya karṇikāyāṃ sadāśivam ।।
hṛdā pūrvaṃ samārabhya lokapālānprapūjayet ।। [tṛtīyāvaraṇe astrāṇi svamantreṇa prapūjayet।] saṃkṣepeṇa mayā skanda vidhānaṃ parikīrtitam ।। evaṃ vidhividhānajño dīkṣākarma samācaret ।।
pṛthivyāpastathā tejo vāyurākāśameva ca ।। sarvatattvāni tatraiva draṣṭavyāni tu sādhakaiḥ ।। tadūrdhvaṃ tu pratiṣṭhā syād yāvadavyaktagocaram ।। śāntistadūrdhvamadhvānte śaktireva śive pade ।।
vṛthā pariśramastasya naiva tatphalamāpnuyāt ।। vidyāṃ tejo vijānīyād vāyuḥ śāntiḥ prakīrtitaḥ ।। taṃ viditvā mahāsena śvapacānapi dīkṣayet ।। śivo vidyāṃ tu śikhayā śāntiṃ vai kavacena tu ।।
ekaikasya śataṃ homyam ityevaṃ pañca homayet ।। prāyaścittaviśuddhyartham aṣṭāvekaikayāhutīḥ ।। evaṃ samāpyate dīkṣā jananādivivarjitā ।। iyamiṣṭirna prakāśyā gopanīyā prayatnataḥ ।।
yoninyāsādikaṃ karmoddhāraṇaṃ cāpyapaścimam ।। daśa sapta ca ye śodhyāḥ pṛṣṭāścātra tvayā guha ।। yonibījaṃ tu hṛdaye kalpayecca yathākramam ।। saṃdhānaṃ caiva saṃyogaṃ nikṣepaṃ tadanantaram ।।
jananaṃ cādhikāraṃ ca bhogaṃ caiva layaṃ tathā ।। pāśacchedaṃ tathāstreṇa dadyātpūrṇāhutiṃ tataḥ ।। uddhāre prokṣaṇe caiva tāḍane ca tathaiva ca ।। saṃdhānaṃ caiva tattvānāṃ kartavyaṃ tu yathākramam ।।
ebhistu śodhitairvatsa vidhiṃ prāpnoti puṣkalam ।। pūrṇāhutipradānaṃ ca kartavyaṃ dhāraṇāyutam ।। dīkṣāprakaraṇe hyetad yojyaṃ sarvatra sarvadā ।। paśorgrahaṇamokṣaṃ tu yattvayoktaṃ purānagha ।।
kasminsthāne tu vicchedyāḥ sadya utkramaṇaṃ katham ।। ādimasya dvitīyena gṛhītvātmānamātmanā ।। viṣuvatsamprayogeṇa brahmādyāste śivāntakāḥ ।। dvādaśānte tu te cchedyāḥ śareṇāstreṇa saṃyutāḥ ।।
anirdiṣṭamasaṃjñaṃ ca yatkṛtaṃ tadvṛthā bhavet ।। sūryasya grahaṇe vatsa viṣuvadyogasaṃyutam ।। manasi grathitāḥ pāśāḥ sūtre maṇigaṇā iva ।। taddṛṣṭvā chedanaṃ kuryān manovṛttyā manaścchidā ।।
vistaraṃ tyaja deveśa saṃkṣepātkathayasva me ।। śṛṇu ṣaṇmukha tattvena yena mokṣo dhruvaṃ bhavet ।। divyena yogamārgeṇa śaktiṃ yaḥ prerayettu tām ।। viṣuvatsamprayogeṇa yojayecchāśvate pade ।।
pṛthivyādyabjanāḍīrvai śabdādiguṇavāyubhiḥ ।। nāḍīvivarasambandhā ūrdhvanālā hyadhomukhāḥ ।। tataścordhvatvamāyānti udghātaiḥ pūrvavadguha ।। tattve tattve niyoktavyā viyuktā nirahaṃkṛtā ।।
tejaśceto dvirabhyasya āyāmo bhāskarasya tu ।। śaktibhiḥ sampuṭīkṛtya vauṣaḍantena nikṣipet ।। hitāya sādhakendrāṇāṃ parameśena bhāṣitam ।। brahmapatrapuṭaṃ vātha padmapatramathāpi vā ।।
śatamaṣṭottaraṃ japtvā prāsādaṃ sarvatomukham ।। śubhanakṣatradivase muhūrte karaṇānvite ।। anujñāto abhiṣiktaśca ācāryaḥ pāśahā bhavet ।। nābheradhastādyatkandam aṅkurāstatra nirgatāḥ ।।
tiryagūrdhvamadhaścaiva vyāptaṃ nābheḥ samantataḥ ।। iḍā ca piṅgalā caiva suṣumnā ca tṛtīyakā ।। alambuṣā kuhūścaiva śaṅkhinī daśamī smṛtā ।। prāṇo apānaḥ samānaśca udāno vyāna eva ca ।।
prāṇastu prathamo vāyur navānāmapi sa prabhuḥ ।। nityamāpūrayatyeṣa prāṇināmurasi sthitaḥ ।। prayāṇaṃ kurute yasmāt tasmātprāṇaḥ prakīrtitaḥ ।। mūtraśuklamalānvāyur apānastena kīrtitaḥ ।।
samaṃ nayati gātreṣu samāno nāma mārutaḥ ।। udvejayati marmāṇi udāno nāma mārutaḥ ।। prītervināśakaraṇo vyāpanādvyāna ucyate ।। dhanaṃjayaḥ sthito ghoṣe mṛtasyāpi na muñcati ।।
nityaṃ nityālpajanmā vyasanayati paśuṃ yauvane bālabhāve ākrānto vāyurekaḥ sa jananamaraṇaiḥ krīḍati bhrāntasattvaiḥ ।। daśāraṃ cakramettattu vibhāgo jāyate yathā ।। sa jīvo jīvalokasya budhyante naiva mohitāḥ ।। nāḍīcakramiti proktaṃ yena saṃkrāmati hyasau ।।
hṛdvyomamadhye paṅkajamaṣṭadalaṃ karṇikā ca tasyāntaḥ । hṛdaye paṅkajamarkendvagnihiraṇyadyotābhāḥ śaktayastasmin ।। uparicarī khalu śaktistāsāṃ prāgbhāvinī śivasya tataḥ । śakticatuṣṭayapaṅkajamadhye puruṣo aliriva sa līnaḥ ।।
śūnyamarutsaṃdaṃśakagṛhītakaraṇātmako hyubhayato api । saṃyāti yatra neyaḥ śuṣkadalaṃ māruteneva ।। bhrāmyati paṅkajamadhye kalācatuṣkātmapāśasaṃruddhaḥ । golakamiva helābhihatamutpatanaṃ nipātanaṃ kurute ।।
īśvarayogādviṣuvatsaṃkrāntiścaiva siddhisaṃyogāt । sauraniyogāddakṣiṇamudagayanaṃ cāndrasaṃyogāt ।। ayane savyāsavye dvau puṭakau yugmato viṣuvadāhuḥ । saṃkrāntiritaścetaśca gacchatastena samākhyātā ।।
sauraḥ savyo mārgaścāndramasaścetaraḥ samākhyātaḥ । dhanyo abhiṣeka induḥ sauraḥ khalu vahnisaṃdhāne ।। dhyānādyo viṣuvati ca prāgdalasaṃstho nṛpāvalepī syāt । tejasvī ca bubhukṣā pīḍā vā jāyate agnidikpatre ।।
yāmye yāmyo bhāvo nairṛtye nairṛto vinirdiṣṭaḥ । vāruṇapatre vāruṇo mārutpatre gato marudbhāvam ।। saumye saumyo bhāvastvaiśe tvaiśaḥ samākhyātaḥ । yāṃ yāṃ diśamabhigacchati tadbhāvaṃ nikhilamāyāti ।।
patrāntarālayogācchūnyamivātmā tato bhāti । iti khalu pudgalacāro nāḍīsadhānamaṇḍalaṃ mukhyam । kathitamiha siddhihetorboddhyavyaṃ yatnataḥ siddham ।। saṃśayo me mahādeva prasādībhava śūladhṛk ।।
kathayāmi na sandehaḥ putrasnehādviśeṣataḥ ।। adhimāsamṛṇaṃ cāpi ūnarātraṃ dhanaṃ tathā ।। ṛṇaṃ ca kāso vijñeyo niśvāso dhanamucyate ।। madhye tu viṣuvatproktaṃ puṭadvayaviniḥsṛtam ।।
iḍā ca piṅgalā caiva amā caiva tṛtīyakā ।। piṅgalā dakṣiṇe hyaṅge eṣu saṃkrāntirucyate ।। vibhāgā daśa prāṇasya yo vettyevaṃ sa vedavit ।। dehātītaṃ tu taṃ vidyād ādityagrahaṇaṃ budhaḥ ।।
ahorātreṇa yogīndro japasaṃkhyāṃ karoti saḥ ।। uccārayettu praṇavaṃ svareṇaikena yogavit ।। prāṇāyāmo bhavedeṣa pūrako dehapūrakaḥ ।। sampūrṇakumbhavattiṣṭhet prāṇāyāmaḥ sa kumbhakaḥ ।।
niśvāsayogayuktastu yāvadūrdhvaṃ sa recayet ।। yattaddhṛdi sadā padmam adhomukhamavasthitam ।। ūrdhvasroto bhavetpadmaṃ kumbhakena nirodhitam ।। muktvā hṛdayapadmaṃ tu ūrdhvasrotovyavasthitam ।।
bhittvā kapāladvāraṃ tu jīvo hyūrdhvaṃ tu recitaḥ ।। sa jīvo jīvalokasya mayā proktaḥ samāsataḥ ।। hṛtpradeśe tu sā jñeyā aṅkurākāravatsthitā ।। sravantaṃ cintayettasminn amṛtaṃ sādhakottamaḥ ।।
cintayedviparītaṃ tu siddhikāmaḥ samāhitaḥ ।। yasya yatkarma coddiṣṭaṃ tatkarma paricintayet ।। acireṇaiva kālena sa siddhiphalabhāgbhavet ।। hanyānmuṣṭibhirākāśaṃ tuṣānkuṭṭayatīva saḥ ।।
yathā tu sakalo devo niṣkalena samanvitaḥ ।। oṃkāramūrdhni madhyastha oṃkāravyāpakastathā ।। vidyā nāma kalā sā tu varṇe varṇe vyavasthitā ।। pratiṣṭhā nāma sā jñeyā ukārākṣarasambhavā ।।
makāro hyabhavattatra nivṛttirnāma sā kalā ।। rekheyaṃ vyomni nirvāṇā sā kalā śāntirucyate ।। mūrdhanyākrāna oṃkāre śabdastatra tu jāyate ।। dīpādiva mahattejo visphuliṅgaśikhānvitam ।।
śāntirvidyā pratiṣṭhā ca nivṛttiśceti tāḥ kalāḥ ।। savidyeśaḥ śivaḥ prokto devadevaḥ sadāśivaḥ ।। na jahāti paraṃ sthānaṃ śāśvataṃ dhruvamavyayam ।। tasyordhvaṃ vāmapārśve atha viṣṇubījaṃ pratiṣṭhitam ।।
pārśvabindudvayopetā sā rekhā madhyataḥ sthitā ।। tadbījaṃ paramaṃ devaṃ śaktigarbho maheśvaraḥ ।। avyaktaṃ paramaṃ sūkṣmaṃ śaktidehaṃ nirañjanam ।। dakṣiṇasthaṃ hi yadbījaṃ jñānaśaktiḥ parā hi sā ।।
vāmago atha paro binduḥ kriyāśaktiḥ parā hi sā ।। eṣa devo api sargastho visṛṣṭo yaḥ sa śambhunā ।। visargājjāyate sṛṣṭir īśvaraḥ prabhureva saḥ ।। tena cāpūritamidaṃ jagatsarvaṃ ca tanmayam ।।
sṛjati grasati hyeṣa saṃyojakaviyojakaḥ ।। nirvāṇaṃ tattvavijñānaṃ tantravistāragocaraḥ ।। dīkṣitānāṃ gatibhraṃśaṃ saṃkṣepāt kathayasva me ।। gatibhraṃśakare yoge tattvaṃ tacchṛṇu ṣaṇmukha ।।
pūrvavanmanasālokya gatiṃ tasya nivartayet ।। mātṛkāyāṃ śataṃ hutvā ekaikasya pṛthak pṛthak ।। ṣaṇmāsātprāpnuyātsiddhiṃ yogayukto na saṃśayaḥ ।। aṇimādiguṇaiśvaryaṃ ṣaṇmāsaistu na saṃśayaḥ ।।
tanmayastallayo bhūtvā ṣaṇmāsātsiddhimāpnuyāt ।। prāsādaṃ ye na budhyanti te na budhyanti śaṅkaram ।। hrasvaṃ dīrghaṃ plutaṃ caiva lakṣayenmantravitsadā ।। āpyāyane plutaścaiva bindunā mūrdhni bhūṣitaḥ ।।
plutena tu sadā vaśyaṃ kurute nātra saṃśayaḥ ।। ādāvante ca hrasvasya phaṭkāro māraṇe smṛtaḥ ।। ākarṣayeddhruvaṃ yukto yojanānāṃ śate sthitam ।। sādhakasya bhavedbahvī nyūnā sādhyasya kīrtitā ।।
avijñāya tvidaṃ samyaṅ naiva siddhyate sarvadā ।। arghyaṃ dattvā tu mantrasya japaṃ kuryādvicakṣaṇaḥ ।। japānte ghṛtahomastu daśasāhasriko bhavet ।। uktānuktāni karmāṇi siddhiṃ yānti na saṃśayaḥ ।।
vaśamāyānti te kṣipram iti śāstrasya niścayaḥ ।। te janā vaśamāyānti ātmanā ca dhanena ca ।। deśadeśādhipānmantrī niyataṃ vaśamānayet ।। triṃśallakṣajapādasya vaśo vai maṇḍalī bhavet ।।
catvāriṃśajjapāddevam īkṣate hāṭakeśvaram ।। tatraiva modate mantrī yāvadābhūtasamplavam ।। kathaṃ vā jñāyate jñānaṃ kathaṃ vā jñeyamucyate ।। ādhārādheyavitprājñaḥ samarthaḥ sarvakarmasu ।।
īśaṃ vijñāya medhāvī sadā yo nandati svayam ।। śabdaḥ sparśaśca rūpaṃ ca raso gandhaśca pañcakam ।। yāvadetairna nirmuktaḥ kathaṃ mucyeta bandhanāt ।। mano binduṃ śive tyaktvā ebhirmuktaḥ śivaṃ vrajet ।।
kālacakramiti khyātaṃ yena kālaḥ prabudhyate ।। dvyahorātrapracāreṇa jīvedvarṣadvayaṃ tu saḥ ।। aharekaṃ vrajedyasya rātrimekāṃ tathaiva ca ।। dvitīyasyānucāreṇa ahorātraṃ sa jīvati ।।
kālacakraṃ samākhyātaṃ putrasnehādviśeṣataḥ ।। kathaṃ bhidyeta deveśa tattvataḥ kathaya prabho ।। kṣapaṇaṃ ca tathāntasthaṃ kaṇṭhoṣṭhyaṃ cāṣṭamaṃ viduḥ ।। sakalaṃ sarvabhūtasthaṃ śivatattvaṃ prakīrtitam ।।
niṣkalaṃ taṃ vijānīyāt ṣaḍvarṇarahitaṃ śivam ।। śūnyaṃ taṃ tu vijānīyād dhṛdayena tu bhāvayet ।। kalāḍhyaṃ taṃ vijānīyād ākāśasthamatha śṛṇu ।। tatrasthaṃ taṃ vijānīyād ākāśena tvalaṅkṛtam ।।
duḥkhakṣapaṇamityuktaṃ tatkṣayātkṣapaṇaṃ smṛtam ।। antasthaṃ taṃ vijānīyād anuccāryaṃ prakīrtitam ।। vargātītaṃ ṣaḍantaṃ ca saptamāttricaturthakam ।। khaśekharasamāyuktaṃ kaṇṭhoṣṭhyaṃ cāṣṭamaṃ smṛtam ।।
anuccāryamasandigdhaṃ mokṣa ityabhidhīyate ।। etanme brūhi tattvena kāruṇyāttvaṃ maheśvara ।। nirgato vyāpayettiryagantasthaḥ sarvataḥ sthitaḥ ।। aviditvā na mucyeta yadyapyetallayo bhavet ।।
yo vettyevamimāṃ vyāptiṃ sarvavyāpī na saṃśayaḥ ।। tāvadbhramati saṃsāre yāvadvyāptiṃ na vindati ।। yathā tṛṇajalūkā nu tṛṇāgraṃ yāvadāgatā ।। ūrdhvaśūnyamadhaḥ śūnyaṃ śūnyaṃ dehāntarasthitam ।।
ataḥ parataraṃ nāsti vyāpakaṃ vyāpakasya tu ।। anagnijvalanaṃ caiva vṛkṣasyālabhanaṃ tathā ।। viṣasaṃharaṇaṃ caiva nirbījakaraṇaṃ tathā ।। evaṃ jñātvā tu vidhivat khyātiḥ sarvatra jāyate ।।
ādiroṃ ca namaścānte anagnijvalane hitam ।। pañcākṣaraprayogeṇa jvalatyeva na saṃśayaḥ ।। pūrvavatsamprayukto ayaṃ prayogo bhuvi durlabhaḥ ।। bhūyasścāpyāyanaṃ tasya vāruṇe srotasi sthitam ।।
tādṛgeva punaścāsau kiṃ tu rephavivarjitaḥ ।। aukāramadhyasaṃyuktaḥ praṇavenāntadīpitaḥ ।। prayogo viṣuvatkāle pāśānāṃ stobhakārakaḥ ।। punaścotthāpanaṃ tasya yathā bhavati tacchṛṇu ।।
prāṇānusvārasandīptaṃ namo antaṃ praṇavaṃ punaḥ ।। tāvadbhireva codghātair yojanīyaḥ prayatnataḥ ।। pūrvavanmadhyasaṃsthaṃ ca vāyubindusamanvitam ।। bhūya eva pravakṣyāmi laghutvaṃ jāyate yathā ।।
tulāpuruṣayogo ayam udghātairayutena tu ।। hyau madhye hlīṃ namaścānte vāruṇena tu buddhimat ।। yathāgnijvalane dṛṣṭo nirbījakaraṇe tathā ।। oṃkāramāditaḥ kṛtvā hrūṃkāraṃ tadanantaram ।।
prayoge vāruṇe mārge udghātāṣṭaśatena tu ।। udghātāṣṭaśatenaiva kṣipraṃ nāśayati jvaram ।। śarīraṃ kīdṛśaṃ tasya kathayasva maheśvara ।। aṣṭatriṃśatkalopetaṃ nāsāvācārya ucyate ।।
adhastācchiṣyamātmānaṃ nayatyatra na saṃśayaḥ ।। ācāryaḥ saha śiṣyeṇa śivasāyujyamāpnuyāt ।। prajāpatistathādityaḥ śukraḥ skando bhṛgustathā ।। ete cānye ca bahavo munayaḥ saṃśitavratāḥ ।।
vibhāgaṃ cāsya vakṣyāmi yaṃ dhyātvāmṛtamaśnute ।। vidyādukārajaṃ vāmam aghoraṃ ca makārajam ।। evaṃ mantrāstu pañcaite prāsādātsambhavanti ye ।। iṣṭena tu prasādena sarva iṣṭā na saṃśayaḥ ।।
prāsādābjasamutpannāḥ sarve cāmoghaśaktayaḥ ।। aghorasteja ityukto vāyustatpuruṣaḥ smṛtaḥ ।। sadyojātastu ṛgvedo vāmadevo yajuḥ smṛtaḥ ।। pañcamastu paraḥ sūkṣmo vyomavyāpī sadāśivaḥ ।।
aghoro rudradaivatya īśvaraḥ puruṣaḥ smṛtaḥ ।। ṣaṣṭhaṃ tu yatparaṃ tattvam asādṛśyaguṇaiḥ sthitam ।। jñātvā paramaniḥśreṇīṃ pañcasaṃsthānagāminīm ।। tatkāla eva mukto asau yadā jñātaṃ hi tatpadam ।।
yanna kasyacidākhyātaṃ nākhyeyaṃ kathayāmi tat ।। āptopadeśagamyo asau sarvataḥ kimapi sthitaḥ ।। guruvaktrāttu labhyeta pratyakṣaṃ sarvatomukhaḥ ।। puruṣastu śarīre asmin sabāhyābhyantare sthitaḥ ।।
jñānena jñeyamālokya tathā jñānaṃ parityajet ।। vṛkṣaṃ tu sakalaṃ vidyāc chāyā tasya tu niṣkalā ।। upāyaḥ sakalastadvad upeyaścaiva niṣkalaḥ ।। trimātraśca dvimātraśca ekamātrastathaiva ca ।।
brahmā viṣṇuśca rudraśca īśvaraḥ śiva eva vā ।। brahmaṇo hṛdayaṃ sthānaṃ kaṇṭhe viṣṇuḥ samāśritaḥ ।। nāsāgre tu śivaṃ vidyāt tasyānte tu paraṃ padam ।। gamāgamaḥ kathaṃ tasya kena vā nīyate tu saḥ ।।
śaktyā tu nīyate jīvas tasminprāpya nivartate ।। dehātītaṃ tu tadvidyān nāsāgre dvādaśāṅgulam ।। mano apyanyatra nikṣiptaṃ cakṣuranyatra pātitam ।। etattatparamaṃ guhyam etattatparamākṣaram ।।
nātaḥ parataraṃ jñānam ityāha bhagavāñśivaḥ ।। kathito devadevena paramākṣaranirṇayaḥ ।। guhyādguhyatamaṃ guhyaṃ gūhanīyaṃ prayatnataḥ ।। gurudevāgnibhaktāya nityaṃ muktiratāya ca ।।
dātāsya narakaṃ yāti siddhyecca na kadācana ।। evaṃ jñātvā tu medhāvī vicarettu yathāsukham ।। yatra yatra sthito jñānī paramākṣaravit sadā ।। jñānādevāsya śāstrasya sarvāvastho api mānavaḥ ।।
codako bodhakaścaiva mokṣadaśca paraḥ smṛtaḥ ।। mokṣadastu paraṃ tattvaṃ yajjñātvāmṛtamaśnute ।।