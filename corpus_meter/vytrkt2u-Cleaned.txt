।। śrīmaddhanumadbhīmamadhvāntarargatarāṇakṛṣṇavedavyāsātmakalakṣmīhayagrīvāyanamaḥ।। ।। athākāṅkṣānirūpaṇam ।। yaccedamucyate vedasyāpauruṣeyatve āptavākyatvādirūpasya pramāṇaśabdalakṣaṇasyābhāvāt prāmāṇyaṃ na syāditi ।
athākāṅkṣānirūpaṇam ।। yasminvedasya sarvasyāpyākāṅkṣāyogyatādayaḥ । taṃ vande paramānandamindirāmandirorasam ।। nanu vedāpauruṣeyatvasamarthanaṃ pūrvapiracchede kṛtamayuktam । tathātve śabdapramāṇalakṣaṇābhāvena pramāṇaśabdatvānāpatteḥ । evaṃ ca"ādivarjitaiḥ, ādareṇākhyāta ityukte harau śaktitātparye na yukte iti codyamanūdya nirāha yacceti ।। ādipadena āptipūrvakaśabdatvayathārthavākyārthajñānajanyatvavākyatvādigrahaḥ ।
tanna । paddhatau nirdeṣaśabdatvaṃ nirdeṣavākyatvaṃ vā āgamalakṣaṇamityuktatvāt ।। atrādyaṃ nirdeṣaḥ śabda āgama iti pramāṇalakṣaṇānusāri । niṣprayojanatvādidoṣanirāsārthamāvaśyakena nirdeṣatvaviśeṣaṇenaiva nirabhidheye ananvite cāpyativyāptinirāsena vākyagrahaṇasyānapekṣitatvāt ।। pramāṇabhūtaśabdasya yallakṣaṇaṃ tasyetyarthaḥ ।। prabhājanakatvamityarthaḥ । pūrvaṃ dūre tasya svatastvasādhanamiti bhāvaḥ ।। paddhatāviti ।।"nirdeṣaḥ śabda āgama, nirdeṣaṃ vākyamatiti vā "paddhatāvityarthaḥ । dvayorapyuktiḥ taddyatātparyavyaktyārthā । tathā ca lakṣaṇāntarasambhavāt prāmāṇyaṃ vedasya yuktamiti bhāvaḥ । etena evamāgamalakṣaṇokterabhiprāyaḥ sphuṭīkṛto bhavati । dvayoktermūlambhāvaṃ ca vyanakti - atreti ।। nanu kathaṃ tarhi abodhakaviparītabodhakarūpavākyābhāse ativyāptinirāsaḥ । paddhatāveva"ākāṅkṣāyogyatāsannidhimantipadāni vākyaṃ"ityuktvā"padatvenānabhidheyatvasya ākāṅkṣāsannidhibhyāmanvayābhāvasya nirāsa"ityādyukterityastaddvitīyalakṣaṇābhiprāyamityupetya"nirabhidheyatvenānvayābhāvena vā abodhakatva"mityādi nirdeṣapadakṛtyoktiparapaddhatyuktiṃ hṛdi kṛtvā tātparyamāha niṣprayojanatveti ।।
dvitīyaṃ tu"āgamo aduṣṭavākyaṃ ca"iti brahmatarkānusāri । atra vākyagrahaṇaṃ śiṣyāṇāṃ padavākyādisvarūpajñāpanārtham ।। ata eva paddhatau"dvitīyapakṣe vibhaktyantā varṇāḥ padaṃ, ākāṅkṣāyogyayāsannidhimanti padāni vā vākya"mityādinā padādīnāṃ lakṣaṇamuktam। brahmatarketi ।। tatvanirṇayoktabrahmatarketyarthaḥ । nanvevamuktadiśā śabda ityeva pūrtau vākyamiti vyarthamata āha atra vākyeti । asminpakṣe nirdeṣapadaṃ paddhatyuktavākyapadavyāvartyānyadoṣavyāvṛtyarthamiti bhāvaḥ ।। vibhaktyantā iti ।। suptiṅopavibhaktyantā ityarthaḥ ।"vibhaktaśca"iti sūtre suptiṅorubhayorapi vibhaktisaṃjñokteḥ ।"suptiṅantaṃ padaṃ"iti pāṇinīya sūtrāditi bhāvaḥ । atra bahutvaṃ prāyikatvābhuprāyam । vibhaktyanto varṇaḥ tādṛśau varṇau vā tādṛśā varṇā vetyarthaḥ । vibhaktyantavarṇatvaṃ padatvamiti yāvat । vibhaktyantatvasya varṇatvāvyabhicāre api varṇā ityā dyuktiḥ spaṣṭārthā । rājapuruṣa ityādau anekapadasamudāyasya vibhaktyantasya padatvanivṛtyarthaḥ varṇā ityuktiḥ । tadarthastu vibhaktiḥ anta eva yeṣāṃ te vibhaktyantā iti । rājapuruṣa ityādau tu madhye api vibhaktirluptāstītyeke । anye tu tasyāpi padatvalābhāyaiva muktiḥ । padadvayāvayavavibhaktidvayāt samudāya utpannavibhakteranyatvena padadvayastha varṇasamudāyasyāpi vibhaktyantavarṇatvādityāhuḥ । varṇānyasphoṭanirāsāya varṇoktirityapare ।।
ākāṅkṣeti ।। prayujyamānapadeṣvevānyonyākāṅkṣāvanti padānītyarthaḥ । atra - ja-ka isū -u arṇānyapadasphoṭanirāsāya - u yuktiḥ । rāja - u arṇā ityādi nāsti -u ata eva pramāṇalakṣaṇaṭīkāyāṃ"mūlasthaṃ śabdapadaṃ vākyapara"mityuktam ।। na tāvadavinābhāvaḥ । ghaṭamānayetyādāvabhāvāt । na hi ghaṭa ānayanāvinābhūtaḥ ।
tena nirākāṅkṣapadāni vākyamiti bhāṣyaṭīkā na virodhaḥ । svasminneva pūrṇākāṅkṣāvatvenānyatra nirākāṅgakṣapadasaṃdarbho vākyamiti candrikāyāṃ tasyārthokteḥ। padānīti bahutvaṃ prāyikābhiprāyam । atrāpi padaśabdaprayogakutyaṃ pūrvaṃ varṇapadakṛtyavat padānyavākyasphoṭanirāsāyeti bodhyam । prakṛtipratyayasamabhivyāhārapade ativyāptinirāsāya padānītyuktiḥ । padādīnāmityādipadena vākyasyākaṅkṣāsannidhyādergrahaḥ। ata eveti ।। padādisvarūpavyutpādanārthatvādeveti brahmatarkasaṃvādārthatvādeve tyarthaḥ ।।"nirdeṣaḥ śabda āgamaḥ"iti mūlasthamityarthaḥ। tatra paddhatau vākyalakṣaṇe prathamoddiṣṭākāṅkṣāsvarūpaṃ nirūpayituṃ pūrvapakṣamāha nanviti ।। padānāṃ yā ākaṅkṣā seyaṃ ketyarthaḥ ।। kutaḥ parasparavyabhicārāditi bhāvenāha na hīti ।। ānayanaṃ vā ghaṭāvinābhūtamityapyupalakṣyate । etena kārakasya kriyāvinābhāvaḥ kriyāyāḥ kārakāvinābhāvostīti nirastam । kriyāviśeṣakārakaviśeṣayoḥ tadābhāvena ghaṭamānayetyanayoḥ nirākāṅkṣatāpatteriti । maṇau nīlaṃ sarojamityādau vyabhicāroktistvayuktā । tatra tātparyaviṣayoḥ nīlasarojayoravinābhāvasatvāditi bhāvaḥ ।। aho vimalaṃ jalaṃ nadyāḥ kacche mahiṣaścaratītyatra jale sākāṅkṣasya nadīpadasya nadyavinābhūte kacche sākāṅkṣatvaprasaṅgācca ।।
nāpyudayanādyuktarītyā śrotari taduccāraṇajanyasaṃsargāvagamaprāgabhāva ākaṅkṣā । ayameti putro rājñaḥ puruṣo apasāryatāmityatra putre sākāṅkṣasya rājapadasya tātparyabhrameṇa puruṣānvayabodhe tataḥ prāktadanvayāvagamaprāgabhāvasya satvenātivyāptiḥ ।। nanu padārthatāvacchedakarūpeṇa kriyākārakabhāvena vivakṣito avinābhāvaḥ prakṛtepyastītyata āha aho vimalamiti ।। pūrvatroktātivyāpternirāsakaṃ pakṣamāśaṅkya nirāha nāpīti ।। śrotari vidyamāna uktarūpaprāgabhāva ākāṅkṣetyarthaḥ । atra ghaṭaḥ karmatvaṃ ānayanaṃ kṛtiriti vākyābhāse ghaṭamānayetyetatsamānārthake ativyāptinīrāsāya taduccāraṇajanyetyavagamaviśeṣaṇam । vaktrapekṣayāsaṃbhavavāraṇāya śrotarītyeke । svarūpakathanaṃ tadityanye ।। aho vivalamiti pūrvoktavākye ca tātparyavaśāt kadācit kacchanadyoḥ saṃsargāvakamena tatprāgabhāvasatve api taduccāraṇe tātparyavaśāt jalānvitanadyāḥ kacchasaṃsargāvagamo neti na tatprāgabhāva iti nātivyāptiriti bhāvaḥ। ityatretyupalakṣaṇam । pūrvavākye cetyapi jñeyam ।
nāpi tātparyaviṣayībhūtasaṃsargāvagamaprāgabhāva ākāṅkṣā । prāgabhāvasya kāryamātrahetutvena śābdāsādhāraṇyāyogāt । vakṣyate caitat ।। yattu maṇāvuktam " abhidhānaparyavasānamākāṅkṣā । yasya yena vinā svārthānvayāna nubhāvakatvaṃ tasya tadevāparyavasānam । anyānanubhāvakatvaṃ ca anvayānubhavaprāgabhāvaḥ । ata eva janitānvayabodhaṃ padama nākāṅkṣaṃ tadā prāgabhāvābhāvāt । kasya cit tātparyavaśāt jalānvayāvagamena nadyāḥ kacchānvayānavagame api prayogāntare punarasya kacchānvayatātparyabhrameṇa tadanvayānavagamasaṃbhavāt ।। tātparyaviṣayeti ।। puruṣānvayabodhastu na tātparyaviṣaya iti na pūrvoktadoṣa iti bhāvaḥ । śabdāsādhāraṇyāyogādityupalakṣaṇam । saṃsargāvagamāntaraprāgabhāvasya satvāt । janitānvayabodhasyāpari vākyasya sākāṅkṣātvāpattirityapi bodhyam । vakṣyata iti ।। maṇyuktākāṅkṣā svarūpakhaṇḍanaprastāve"kiñca prāgabhāvasya"ityādigranthe ।। śabdakhaṇḍe ākāṅkṣāvādasiddhānta ityarthaḥ ।।
nanu abhidhānamanvayānubhavaḥ tasyārthavasānaniṣpattiḥ ityarthaścet, karmatvamityādāvastyevetyato anyamevāparyavasānaśabdārthaṃ maṇyuktamāha yasyeti ।। yasya padasyopasthitasya yadvyatirekaprayuktasvārthānvayānanubhāvakatvaṃ tasya padasya tadananubhāvakatvamevāparyavasānaṃ tena ca saha tadevākāṅkṣetyarthaḥ ।। ata eva svarūpayogyatāta iyaṃ bhinnā । sā hi janitaphavepyasti । iyaṃ tu phajananāt prāgeva । na cābhāve tāratamyābhāvena ākāṅkṣāyāmutkaṭatvānutkatkaṭatvarūpatāratamyāyogaḥ । sasaṃbandhikāsaṃbandhikapadatvādinaiva tadupapatteḥ । anyathā nirākāṅkṣe tadbhramādanvayadhīrna syāt । na tu samabhivyāhṛtapadārthajijñāsā ākāṅkṣā । a iti nāsti-u asaṃbandhiketi । ityadhikam -u ākāṅkṣā- bhra-u
jñāne iṣṭasādhanatvājñānena jñānecchārahitasyāpi puṃsaḥ śābdabodhadarśanāt । kiñca - asmin pakṣe ākāṅkṣājñānaṃ heturna syāt । jijñāsāyā ajñāne api śābdabodha darśanāt"iti ।। tadapi na । gauṇalākṣaṇikayoravyāpteḥ । na hi tvatpakṣe tayoritaravirahaprayuktamananubhāvakatvam । kiñca ghoṣapadameva gaṅgāpade na sākāṅkṣaṃ, gaṅgā padaṃ tu na ghoṣapade neti saṃbhavati ।। na cānanubhāvakapadasthāne ajñāpaka padaprakṣepe avyāptirneti yuktam । jñānecchā hi jijñāsā । sā ca jñānaviṣayiṇī jāyamānajñānasya iṣṭasādhanatve sati bhavati nānyathā । tathā
tadiṣṭasādhanatāvabodhabahīnasyāpi śābdabodhadarśanena vyatirekavyabhicāt neyamākāṅkṣā śābdabodhaheturityarthaḥ ।। gauṇeti ।। siṃhaścaitraḥ gaṅgāyāṃ ghoṣaḥ ityanayorityarthaḥ । tatra maṇukṛnmate siṃhagaṅgāpadayorananubhāvakatvaṃ vyanakti nahi tvatpakṣa iti ।। yasya yenetyādinoktārthaniṣkarṣānuvāda itaravirahetyādi । svata eveti ।। svarūpeṇāyogyatvaprayuktatvādevetyarthaḥ । ghaṭaḥ karmatvamityādau yathā svarūpāyogyatvaprayuktamevānanubhāvakatvaṃ, na padāntaravirahaprayuktaṃ tatheti bhāvaḥ । alakṣyatvānnāvyātpirdeṣāyetyāśaṅkya nirāha na ceti ।। anubhavavirodhāditi bhāvaḥ । ajñāpakapadeti vicchedaḥ ।। itarapadavirahe api padasya smārakatvenājñāpakatvasyetarapadavirahāprayuktatvāt । kiñca prāgabhāvasya sarvakāryahetutvena śābdāsādhāraṇyaṃ na syāt । na ca śābdanubhave anvayānubhavaprāgabhāvasyottarapadavirahaprayuktatvena hetutvādaśādhāraṇyaṃ, ata eva yena vineti viśeṣitamiti vācyam । itarapadānāṃ sahakāritvena śābdabodhaprāgabhāvasya tadvirahaprayuktatve api ghaṭādāvivi śābdānubhave api prāgabhāvatvenaiva hetutvāt । anyathā ghaṭaprāgabhāvo apa ghaṭe daṇḍādivirahaprayuktatvena hetuḥ syāt ।
na ca padasya padārthasmārakatve apyanvayājñāpakatvamastyeva । tasyaiva lakṣaṇe abhimatatvāditi yuktam । vakṣyamāṇadiśānvitābhidhānavāde anvitasvārthasmārakatvasyāpi satvāt । paramate api jātyākṛtyanvitavyaktereva padārthatvena jātyādyanvayasmārakatvācceti tātparyāt । tatsākāṅkṣatvamiti lakṣaṇārthaḥ । evaṃ ca tīrāderanubhaviṣayatvaṃ na ghoṣādipadaṃ vineti lākṣaṇikaderapi sākāṅkṣatvamiti pakṣadhādyukternāvyāptirityato doṣāntaramāha kiñceti ।। taṭṭīkākārairuktamāśaṅkya nirāha na ca śabdetyādinā ।। śābdabodhasahakāritvenetyarthaḥ ।। na ca śābdajñāne prāgabhāvajñānaṃ kāraṇamitya sādhāraṇyam । tajjñānasya kāraṇatve mānābhāvāt । na hi śābdabodhāt prāk mamātrānvaye jñānaṃ neti jñānamanubhavasiddham । anyathā ghaṭe api prāgabhāvo jñāto hetuḥ syāt ।।
atha prāgabhāvaḥ prāgabhāvatvena nākāṅkṣā, kintu prāgabhāvātyantābhāvasādhāraṇyenetaravirahaprayuktānvayānubhavābhāvatveneti asādhāraṇyam । ghaṭādau prāgabhāvatvenaiva hetutvāt । prakārāntareṇa śabdāsādhāraṇyaṃ saṃsargāvagamaprāgabhāvasya śaṅkate atheti ।। prāgabhāvātyantābhāvetyupalakṣaṇam । dhvaṃsetyapi dhyeyam । ata evetaravirahaprayuktānvayānubhavatveneti hetutāvacchedoktiḥ । anyathānvayānubhavānādyabhāvatvenetyeva hetutāvacchedakamuktvā itaravirahaprayuktet na brūyāt । tasya dhvaṃsadaśāyāmativyāptivārakatvāt । anvayānubhavasaṃsargābhāvatvena hetutvavivakṣāyāmevetaravirahaprayukteti sārthakyāt । dhvaṃsasyāhetutvānna tatsādhāraṇyaṃ cedatyantābhāvasādhāraṇyamapi na syāt । ata eva nāpyanvayabodhadhvaṃsadaśāyāmityādi vakṣyatīti dhyeyam । yadvoktobhayasādhāraṇa mevāstu anvayānubhavābhāvatvenaiva hetutā dhvaṃsetiprasakteti tadvāraṇāyaivetaretyādiviśeṣaṇoktiḥ । ghaṭādau tu naivamityāha ghaṭādāviti ।। tatprāgabhāvasyeti yojyam । ata evetyuktaṃ vyanakti tadeti ।।
ata evānyayabodhadaśāyāṃ nātivyāptiḥ । tadā prāgabhāvātyantābhāvayorabhāvāt । nāpyanvayabodhadhvaṃsadaśāyām । tadā dhvaṃsasya satve api tasyetaravirahāprayuktatvāditi cenna । atyantābhāvasādhāraṇena rūpema hetutve svātyantābhāvasya svaṃ pratyahetutvāt । śābdānubhavāntarābhāvaḥ śābdānubhāvaṃ prati, tvanmate anumityantarābhāvo anumitiṃ pratīva pratibandhakābhāvatayā hetuḥ syāt । pratibandhakābhāvaścājñāna eva hetuḥ kāryamātrasādhāraṇaśceti tvadaṅgīkṛtamākāṅkṣājñānasya hetutvamasādhāraṇyaṃ ca na syāt । dhvaṃsadaśāyāmiti ।। ativyāptirityanuṣaṅgaḥ । atyantābhāvasādhāraṇyena hetutvaṃ kiṃ svātyantābhāvasādhāraṇyena vivakṣitaṃ, uta śābdā nubhavāntarātyantābhāvasādhāraṇyeneti । ādye āha svātyantābhāvasyeti ।। antya āha śābdāntarānubhaveti ।। pratibandhakābhāvatayeti ।। siddhasādhanatā anumāne doṣa iti siddheranumitipratibandhakatvātsiddhyantarābhāvo anumitau yathā pratibandhakābhāvatayā hetuḥ śābdānubhavasyānapekṣitatvenānudayādanubhāvāntaramanvayānubhave pratibandhakamiti tadabhāvo api pratibandhakābhāvatvenaiva hetuḥ syādityarthaḥ । tataśca kimityata āha pratibandhakābhāvaśceti ।। saṅketasmaraṇapadārthopasthitidaśāyāṃ padānāmupasthityantaramityarthaḥ ।।
kiñca sakalapadopasthitidaśāyāṃ śābdabodhātpūrvaṃ prāgabhāvasyetaravirahāprayuktatvādavyāptiḥ । tasmādākāṅkṣā durnirūpeti । yasya padasya yadanvayānanubhāvakatvaṃ samabhivyāhṛtayatpadagatayadrūpavirahaprayuktaṃ tasya padasya tasminnanvaye tena padena saha tadrūpamākāṅkṣā । paddhatau"ākāṅkṣā jijñāsā cetanadharmaḥ । tadviṣayatvātpadārthāḥ sākāṅkṣāḥ । tatpratipādakatvātpadānyapi"iti granthena jijñāsāviṣayayībhūtapadārthaviṣayapratipattijanakatvaṃ padānāṃ sākāṅkṣatvamiti yaduktaṃ tatra janakatvaṃ na phalopadhānaṃ, kintu svarūpayogyataivābhimateti bhāvena tatroktaṃ niṣkṛṣyāgre svābhimatākāṅkṣālakṣaṇaṃ vivakṣurādau tāvatpauḍhyā paddhatyuktalakṣaṇāvinābhūtaṃ lakṣaṇāntaramāha yasya padasyetyādinā ।। paddhatau padānītyuktatvātpadasyeti bāhulyābhiprāyeṇoktam । yasya śabdasyetyarthaḥ । tena prātipadikapratyayormahāvākyāvāntaravākyasya ca grahaḥ । tadapi tadupasthitiparam । yatpadetyatrāpi yacchabdetyarthaḥ । yadrūpetyatra yadrūpopasthitītyagre vyaktam । tathāca ca yasya śabdasyopasthitasya yadanvayānanubhavākatvaṃ yaścāsāvanvayaśceti vigrahaḥ । tasminnanvaye ityagre kathanāt । tādṛśānvayānabhāvakatvābhāvaḥ । sa ca prāgabhāvaḥ uccāraṇato vā abhiprāyato vā sahasthitayatpadasthitayadrūpopasthitivirahaprayukto vā bhavati tadrūpaṃ kriyāpadatvakārakapadatvaikavibhaktikatvādi kaṃ tadvatvamityarthaḥ ।
upasthitaraśabdasyābhimatānvayānanubhāvakatvaprayojakavirahapratiyogi jñānaviṣayībhūtarūpa vatpadāntarasamabhivyāhṛtatvaṃ sākāṅkṣatvamiti yāvat । upasthitiśabdasyābhimatānvayānubhāvakatvaprayojakatvaprayojakarūpava dupasthitaśābdāntarasamabhivyāhṛtatvaṃ tena sākāṅkṣamityanvayārthaḥ । tadyathā ghaṭamānayetyatra yasya ghaṭaśabdasya yadanvalayānanubhāvakatvaṃ samabhivyāhṛtānayeti padagatakriyāpadatvavirahaprayuktaṃ ghaṭa mānayanamityādau tathā darśanāt, tathā ca tasya ghaṭapadasya tasminnānayānānvaye tenānayanapadena saha tadrūpaṃ kriyāpadatvarūpamākāṅkṣā । tathā'nayeti padasya ghaṭānvayānanubhāvakatvaṃ ghaṭapadagatakarmakārakatvavirahaprayuktam । ghaṭaḥ āna yetyādau darśanāt । evaṃ ca tasyānayanapadasya ghaṭānvaye tena ghaṭapadena saha karmakārakapadatvamevākāṅkṣeti dhyeyam । atra yasya śabdasya samabhivyāhṛtayacchabdavirahaprayuktamananubhāvakatvamityevoktau asaṃbhavaḥ syāt । ghaṭamānayanamityādau satyapi padāntare tvayānanubhāvakatvasatvena tasya padāntaravirahāprayuktatvat । yatpadagatayadrūpetyuktam । ghaṭo bhavatītyatrānuccāritenāpi samānavibhaktikena rakta iti padena ghaṭapadasya nirākāṅkṣataiveti pakṣe ghaṭe rāgānvayānanubhāvakatāprayojakavirahapratiyogitāvacchedakarūpasya samānavibhaktikatvasya satvādativyāptinirāsāya samabhivyāhṛtetyuktiḥ । sākāṅā tayorapyastīti mate tu yatpadagatetyādyeva । samabhivyāhṛtapadamanādeyamityagre vyaktam । yadanvaya ityuktistu ghaṭaḥ karmatvaṃ ānayanaṃ kṛtiriti vākye kriyākarmabhāvānvaye nirākāṅkṣe bhedānvaye ca sākāṅkṣe ativyāptyavyāptyornirāsāyetyagre vyaktam ।। tacca rūpaṃ kriyākārabhāvānvaye kriyāpadatvādikam । saṃbandharūpānvaye ṣaṣṭhyantatvādikam । abhedānvaye samānavibhaktikatvam । prakṛtipratyayārthayoranvaye prakṛtitvādikam ।। ata eva ghaṭasamānayetyatrānayeti kriyāpadaṃ vinā ghaṭamiti dvitīyāntaṃ kārakapadaṃ kriyākarmabhāvānvayānanubhāvakamiti kratiyākārakabhāvānvaye tena sākāṅkṣam । kutra kiṃrūpamityataḥ taddarśayati tacceti ।। ādipadena kārakapadatvagrahaḥ । rājñaḥ puruṣa ityādāvāha
saṃbandheti ।। prathamāntatvamādipadārthaḥ । rakto ghaṭa ityādāvāha abhedeti ।। lakṣaṇavākye tadagrahaṇaṃ śabdaparamityupetyāha - prakṛtīti ।। ghaṭamityādau ghaṭarūpaprātipadikārthadvitīyāvibhaktyarthayoranvaya ityarthaḥ । ādipadena dvitīyatvādigrahaḥ । kriyāpadatvādikaṃ tadrūpamityuktaṃ tatkthamityataḥ kvacidvyanakti ata eveti ।। kriyāpadatvāderitarapada virahaprayuktānvayānanubhāvakatāprayojakatvādevetyarthaḥ । kriyāpadaṃ vineti ।। kriyāpadatvāśrayaśabdaṃ vinā ānayanamityādipadaprayogepītyarthaḥ । kriyākārakapabhāveti ।। abhedānvaye tu nirākāṅkṣatvāttadanubhāvakatāprayojakasamānavibhaktitvābhāve api nāvyāptiśaṅkā । ata eva lakṣaṇe yadanvayetyuktamiti bhāvaḥ ।। sahaikārthye satyapi kriyākārakapadatvābhāvānna tadanvaye ghaṭa ityādipadaṃ sākāṅkṣam । abhedānvaye tu samānavibhaktikatvātsākāṅkṣam । girirbhuktamagnimān devadattenetyatra bhuktamityasya kriyāpadasyāsannenāpyakāraka giripadena nākāṅkṣā । kintvānāsannenāpi kāra keṇa devadatteneti padenaivākāṅkṣā ।। nanvathāpyuktavākyasamānārthakavākyāntare avyāptireva । tatroktānvayānubhavaprayojakakriyāpadatvāderabhāvādityata āha ghaṭa iti ।। ānayetyatra luptavidhipratyayasyākhyātatvena vācyārthoktiḥ kṛtiriti vidhitvena vācyārthoktiri ṣṭasādhanatvamitīṣṭasādhanatvameva vidhyartha iti vidhivāde lakṣyamāṇatvāt । na tadanvaya iti ।। tathā ca lakṣyatvānna doṣa iti bhāvaḥ ।। yadvā kriyāpadatvādikamabhimatānvayā nubhāvakatāprayojakamityanvayayenopapādya vyatirekamukhenopapādayati ghaṭa iti ।। anvayāntare tu lakṣyatve api prayojakamapyastīti nāvyāptirityāha abhedeti ।। etena yadanvaya ityukteḥ kṛtyaṃ vivṛtaṃ dhyeyam । vākyāntarepyativyāptyavyāptī āśaṅkya yatroktarūpaprayojakaṃ tatrākāṅkṣāsatvena lakṣyatvam, yatra tannāsti tatrākāṅkṣāpi netyalakṣyatvamato na doṣa ityāha giririti ।। kriyāvācisubantapadasyetyarthaḥ ।
atra ca padaśabdena śabdamātraṃ vipakṣatam । tena prakṛtipratyayoranyonyaṃ vākyayoścānyonyamākāṅkṣāyāṃ nāvyāptiḥ । evaṃ padaśabdena tadupasthitireva vivakṣitā । tena padamātrasya svata evānvayānanubhāvakatve nānubhāvakatvasyetaravirahaprayuktatvādasaṃbhava iti śaṅkānavākāśaḥ । dvāramityatra dvāraśabdasya pidhehiśabdena saha, viśvajitā yajetetyatra yajetetyasya svargakāmaśabdena soccāraṇanibandhanasamabhivyāhārābhāve api mauniślokādāvivābhiprāyikaḥ samabhivyāhāro astīti nāvyāptiḥ । ghaṭo bhavatītyatra tu ghaṭapadena saha rakta iti padasya samāna vibhaktikatve api ābhiprāyako api samabhivyāhāro nāstīti nā tivyāptiḥ ।। atra ceti । lakṣaṇavākya ityarthaḥ । anyonyaṃ vākyayoriti ।। mahāvākyasthayorityarthaḥ । etena yatpadeti padaśabdo api śabdaparaḥ । yadrūpetyapi yadrūpopāsthitiparamiti sūcitam ।। laukikavaidikavākyāntareṣu padāntarasamabhivyāhārarahiteṣu sākāṅkṣeṣvavyaptimāśaṅkya nirāha dvāramityatreti ।। saḥ svargaḥ sarvānpratyaviśiṣṭatvāditi caturthādhyāyatṛtīyapādīyasaptamādhikaraṇe viśvajitetyādau svargakāmapadādhyāhārasya siddhatvāditi bhāvaḥ । evaṃ hyativyāptityāśaṅkya nirāha ghaṭa iti ।। abhedānvayānubhāvakatāprayojakarūpavatve apītyarthaḥ ।
yadvā tatra raktapade nākāṅkṣāstyeva । nahi samabhivyāhārādākāṅkṣā । kiṃ tu sākāṅkṣāṇāṃ samabhivyāhāraḥ । tatrānākāṅkṣatvavyavahārastu raktānvaye tātparyābhāvāt । bhavanakriyānvayena ghaṭapada sya raktapade itthitākāṅkṣā abhāvācca । ghaṭasya raktābhedāpratītistu raktapadānupasthiteḥ । asmiṃśca pakṣe ākāṅkṣālakṣaṇe samabhivyāhṛtaviśeṣaṇamanapekṣitameva ।। nanvevamitarapadavirahaprayuktānanubhāvakatāprayojakarūpavatvātmikā svarūpayogyatā ākāṅkṣeti paryavasitam । etena samabhivyāhṛteti padakṛtyaṃ vivṛtaṃ dhyeyam । samabhivyāhārābhāve kathamākāṅkṣetyata āha na hīti ।। tathātve dvāramityādāvākāṅkṣābhāvaprasaṅgāditi bhāvaḥ । sākāṅkṣāṇāmiti ।। ata eva dvāramityādāvadhyāhāra iti bhāvaḥ ।। raktapada ityarthaḥ । anvayena anvitatvena ।। ākāṅkṣārūpahetau sati kuto nānvayadhīratyata āha paṭasyeti ।। asmiṃśca pakṣa iti ।। raktapade astyākāṅkṣeti pakṣa ityarthaḥ । tasyāpi lakṣyatvenātivyāpterabhāvāt । evaṃ dvāramityādāvavyāptiśaṅkā nāstīti bhāvaḥ ।।
itarapadavirahaprayuktānubhavaprāgabhāva ākāṅkṣeti maṇyuktalakṣaṇābhimānī śaṅkate ।। padāntarasya padāntaravirahaprayuktānanubhāvakatāyāḥ padāntare kriyāpadatvādilakṣaṇaprayojakarūpaṃ yattadvatvātmiketyarthaḥ । sā ca janitaphale apyastīti tatrātivyāptiḥ syāt । prāgabhāvapakṣe tu nāyaṃ doṣa iti cenna । iṣṭāpatteḥ । janitaphale anākāṅkṣatvavyavahārastu viraktaṃ prati vāṇijyopadeśa iva śroturanvayabodhāntarasyānapekṣikatatvāt । na tu padasya nirākāṅkṣatvāt । na ca lākṣaṇikādāvavyāptiḥ । manmate lākṣaṇikagauṇayorapyanubhāvakatvāt ।। nanvathāpi svarūpayogyatā kāraṇataiva, na tu kāraṇam । tathācākāṅkṣāyāḥ śābdabodhahetutvaṃ na syāditi cenna । uktākāṅkṣājñānasyaiva hetutveneṣṭāpatteḥ । ata evoktayogyatājñānasya śābdabodha eva hetutvādevāsādharaṇyam । na hi ghaṭādau kāraṇatājñānaṃ hetuḥ । janitānvayānubhave api vākye astikriyāpadatvādestadāpyanapāyāditi bhāvaḥ ।। etena janitānvayabodhenāpi dvitīyānvayabodhajananāpatteriti rucidattādyuktaṃ nirastam । anapekṣāyā eva pratibandhakatvāt,
apekṣāyāṃ tviṣṭāpattariti ।। maṇikṛnmate abhihitadoṣo nātrāstītyāha naceti ।। tatroktadoṣastu gauṇalakṣaṇavṛttivicāro nirasiṣyata iti bhāvaḥ ।। janitaphaletivyāpteradoṣatvepītyarthaḥ । ata evetyetavdyanakti uktayogyatetyādi ।। nahīti ।। yenāsādhāraṇyaṃ na syāditi bhāvaḥ ।। yatvākāṅkṣājñānasya hetutve janitaphale api vākye pareṇetaravirahaprayuktānanubhāvakatāprayojakarūpavaditi śabda udbhāvite anvayabodhāpattiriti । prācīnānvayabodhasyaiva pratibandhakatvācchroturanapekṣitatvācceti ।। na ca śābdabodhepi tajjñānasya hetutve mānābhāvaḥ । padaśaktigraharūpapavyutpattau satyāmapi kriyāpadaṃ vinā kārakapadaṃ nānvayabodhakamiti sānānyajñānarūpavākyavyutpattiṃ vinā vākyārtha bodhābhāvāt । anyathā vākyaṃ vākyavyutpannasyāpyanvayabodhakaṃ syāt ।।
nanvevaṃ cedayameti putro rājñaḥ puruṣo apasāryatāmityatra rājapade putrapuruṣapadagatarupavirahaprayuktatattanvayayānanubhāvakatvarūpākāṅkṣāyāḥ satvādubhayānvadhīḥ syāditi cenna । mānābhāva iti ।। śaktismaraṇe sati tajjñānābhāvenānvayabodhavilambābhāvāditi śaṅkiturbhāvaḥ । tadabhāve asyānvayabodhavilamba ityāha padaśaktīti ।। uktaṃ ca jayadevenāpi"ākāṅkṣāhetutvemānābhāvena tajjñānaṃ kāraṇa"miti ।। etena"na hi tasyāpi jñānaṃ heturiti śakyate vaktum । tatra mānābhāvāditi"rucidattoktaṃ nirastaṃ dhyeyam । vākyāvyutpannasyeti ।। uktarūpavākyavyutpattihīnasyāpītyarthaḥ।। uktavakṣaṇasya vākyāntare ativyāptimāśaṅkyate nanvevamiti ।। itarapadavirahaprayuktānanubhāvakatāprayojakarūpavatvamākāṅkṣā cedityarthaḥ। putrapuruṣapadagateti ।। prathamāvibhaktyantatvalakṣaṇadharmetyarthaḥ । rūpaśabdo dharmaparyāyaḥ ।। nāsti ca puruṣapadenākāṅkṣā । atastatroktalakṣaṇamativyāptamaniti bhāvaḥ । ubhayatrakāṅkṣāyāḥ satve api putrānvaya eva tātparyagrahe puruṣānvayabodhābhāvasaṃbhavāt । ubhayatra tātparyagrahe ceṣṭāpatteḥ ।
ata eva tatrāvṛttiḥ kalpyate । aho vimalaṃ jalaṃ nadyāḥ kacche mahiṣāścarantītyatra yena puṃsā nadyā ityādikameva śrutaṃ taṃ prati nadīpadaṃ jalapadāśravaṇena kaccha eva sākāṅkṣam ।। nanvevamudayanādimate tvaduktarūpagrahavirahaprayuktaḥ śābdānubhavaprāgabhāva ākāṅkṣā । tanmate tu prāgabhāvaprayojakaviracahapratiyogigrahaviṣayībhūtaṃ rūpamākāṅkṣā । lakṣyatvamupetya samādhimāha ubhayatreti ।। tātparyagrahasya śābdabodhe hetutvādanyatra tadabhāvādevānvayabodhābhāvo na tvākāṅkṣāvirahāt । yenātivyāptiḥ syāditi bhāvaḥ । āvṛttiriti ।। rājapadasyetyarthaḥ ।। evaṃ ca jalasyāśrayaṇenānupasthitestatra ṣaṣṭhyantānvayaprayojakopasthitiviṣayarūpavatvābhāvāt । prathamāntenāpi jalapadena nirākāṅkṣataiveti na tatrāvyāptirdeṣāya । upasthitau tu tatrākāṅkṣāsatve api tātparyāgrahādanvayabodhābhāvaḥ । tatrāpi tātparyagrahe tūbhaya trānvayabodho nadīpadāvṛttiśca pūrvavadiṣṭaiveti bhāvaḥ ।। evaṃ sarvatra lakṣye alakṣye ca svoktākāṅkṣālakṣaṇasya bhāvābhāvānupapadyedānīṃ paroktalakṣaṇātsvoktalakṣaṇasyātiśayaṃ śaṅkāpūrvaṃ vyanakti nanviti ।। anvayānubhavaprāgabhāve prayojakūbhūto yo virahaḥ tatpratiyogī yo grahaḥ jñānaṃ tadviṣayībhūtaṃ rūpamityarthaḥ ।
tataḥ kotra viśeṣa iti cediyāneva viśeṣaḥ । tvanmate ākāṅkṣā kṣotṛgatā syāt, prāgabhāvajñānaṃ śābdabodhajanakamityasyoktarītyādurghacatvācchābdabodhaṃ pratyākāṅkṣājñānasya hetutvaṃ na syāt, janitaphalavākyasthapade viraktaṃ vāṇijyopadeśa iva sākāṅkṣatve satyapi puruṣasyānapekṣāmātreṇa śabdasyākāṅkṣāpalāpaśca syāditi doṣatrayam । manmate tu ākāṅkṣā āsattivacchabdagataiva, idaṃ cākāṅkṣālakṣaṇaṃ ṭīkoktajijñāsāviṣayapratipādakatvarūpalakṣaṇāvinābhūtam ।। bhāvaḥ ।। ata evodayanalakṣaṇe śrotrarītyuktiriti bhāvaḥ । uktarītyeti ।। tajjñānasya kāraṇatve mānābhāvādityādinoktarītyetyarthaḥ ।। śabdagataivetyanvayaḥ । sughaṭamiti ।। prāguktavākyavyutpattirūpapramāṇābhāvāditi bhāvaḥ ।। nanvidaṃ mūlagranthe nopalabhyata ityata āha idaṃ ceti ।। ṭīkākṛtā paddhatāvuktetyarthaḥ । pramāṇalakṣaṇaṭīkāyāmukteti vārthaḥ । tadukterapi paddhatyuktyai kārthatvāt ।। vastutastu yatpadaprayojyajijñāsāviṣayatvayogyajñānajanakatvāvacchedakarūpavatvaṃ yasya saha tasya tadrūpame vākāṅkṣā । bhavati hi ghaṭamānayetyatra ghaṭamiti kārakapadaprayojyā yā jijñāsā tasya viṣayatvayogyaṃ yatkriyājñānaṃ tajjanakaṃ yadānayeti kriyāpadaṃ tanniṣṭhajanakatāvacchedakaṃ kriyāpadatvamākāṅkṣā । iyaṃ ca jijñānāyogyatājijñāsitepyastīti nāvyāptiḥ ।।
nanu lakṣaṇe yasyānanubhāvakatvaṃ yadrūpavirahaprayuktamiti nañdvayapraveśādgauravam । yasyānubhāvakatvaṃ yatpadakayadrūpaprayuktamityevoktau lāghavam । kiñcānvayānubhavaprāgabhāvasya virahaprayuktatvaṃ ca durvacam । anāderjanyatvāyogāt । tadvyāpyatvasyāpi bhinnādhikaramatayā daiśikasyāyogāt । kālikasya ca saṃketāsmṛtidaśāyāṃ satyapītarapade anubhavaprāgabhāvasaṃbhavena vyabhicārāt । kiñcaivaṃ sati ṭīkākṛduktalakṣaṇamasamañjasamityapi dhīrmandānāṃ prāpnotītyata āha vastutastviti ।। yacchabdopasthitijanyetyarthaḥ । padeti śabdaparaṃ sattadupasthitiparamiti prāgevoktatvāt । anyathā pūrvoktadoṣāpattiḥ । jijñāsājñānaviṣayakecchā । tadviṣayatvayogyaṃ jñānaṃ tajjanakatāvacchedaṃ rūpaṃ kriyāpadatvādikaṃ pūrvoktameva dhyeyam ।। lakṣaṇārthaṃ vivṛṇvanneva lakṣyaniṣṭhatayā darśayati bhavati hīti ।। iyaṃ ca jijñāsāṃ prati yogyatā ajijñāsite janitaphale jijñāsāpūrvabhāvinyapi vākya ityarthaḥ । tasmātsvarūpayogyataivākāṅkṣā । ata eva paddhatā"vākāṅkṣā jijñāsā cetanadharmaḥ । tadviṣayatvātpadārthaḥ sākāṅkṣāḥ । tatpratipādakatvātpadānītyapītyatra pratipādakaśabdena jijñānāviṣaya jñānajanakatāvacchedakarūpavatvātmikā jijñāsitārthapratipādanayogyataivākāṅkṣe"tyuktam । na tu phalopādhānam । anvayabodhātprāgākāṅkṣābhāvaprasaṅgāt ।।
pramāṇalakṣaṇaṭīkāyāmapi pūrvapadajanitākāṅkṣāpūraka tvamityatra pūrakaśabdenāsmaduktā jijñāsāviṣayatvayogyajñānajanakatāvacchedakarūpavatvātmikā jijñāsā pūrakataivākāṅkṣetyuktam । bhavati hi jijñāsāviṣaya jñānajanako jijñāsāpūrakaḥ । icchāviṣasādhakasyaiva loke icchāpūrakatvena vyavahārāt ।। tasmā davyāptiśūnyatvādityarthaḥ । na ca svarūpayogyatāyā ākāṅkṣātve śābdabodhasādhāraṇyaṃ na syāditi śaṅkyam । uktarūpākāṅkṣājñānasyaiva hetutvādityupapāditatvāditi bhāvaḥ ।। uktarūpasvarūpayogyatāyā ākāṅkṣātvādevetyarthaḥ jijñāsāviṣayajñāneti ।। icchāviṣajñānetyarthaḥ ।। icchāviṣayotpādakasyaivetyarthaḥ । ṭīkāyāmiti ।। vayogyajñā-rā ami-naṃ taji -rāna ūrakapadaṃ na -rā i iti nāsti -naṃ vajñā -rā asmāditi। vyāptiśū -naṃ āḥ nākāṃ - naṃ
tadanvayabodhopayogi sākāṅkṣatve satyapi śrotṛranapekṣitatvamātreṇa ।। ata eva ṭīkāyāmanvayabodhopayogyākāṅkṣābhāve gauraśvaḥ puruṣo hastītyādikamevodāhṛtam ।। ityākāṅkṣāni rūpaṇam ।। pramāṇalakṣaṇaṭīkāyāmityarthaḥ ।।
ityākāṅkṣānirūpaṇam ।। athāsattinirūpaṇam ।। nanu sannidhānāparaparyāyāsattirna tāvanmaṇyuktarītyāvyavadhānena padārthasmṛtiḥ । athāsattinirūpaṇam ।।
sannidhinirūpaṇamaṃ vināsattinirūpaṇamayuktamityata āha sannidhānāpararyāyeti ।। yadyapi sākṣādākāṅkṣāyogyateti nirdeśakrameṇa yogyataivākāṅkṣoktyantaraṃ nirūpaṇīyā । tathāpyāsattinirūpaṇasyālpatvātsūcīkatāhanyāyenāsatteḥ pūrvamuktirityeke ।। vastutastu śābdapramāyā mākāṅkṣāsattī eva hetū na punaryogyatāpīti tayoreva pūrvamuktiryuktā । ata eva paddhatāvāsatti svarūpoktyanantarameva yogyatā । vākye padārthasmṛtireva neti vakṣyamāṇatvāt । anāsanne āsattibhrameṇānvayabodhasthale tvatpakṣe padārthopasthiterviśeṣaṇajñānatvena śābdabodhahetutvāt hetoścāvyavahitatvaniyamenāsattereva satvenāsattibhramānupapatteśca । atastatkramamanusṛtyātra nirūpaṇamiti । kvacidā kāṅkṣāsannidhiyogyatāvatāṃ padānāṃ samūho vākyamiti paddhatyanurodhe pūrvanirdeśāttathaivāstviti yathānyasa eva kramaḥ।।
āsattiścāvyavadhānenānvayapratiyogyupasthitiḥ । sā ca smṛtirnānubhava iti maṇyuktaṃ niṣkṛṣyānuvadati avyavadhānena padārthasmṛtiriti ।। anvayavirodhivyavadhānābhāvenetyarthaḥ । padārtheti ।। saṃketasmaraṇavākyārthabodhayormadhye padārthasmṛtireva nāsti, kuto avyavādhānatvaṃ tasyā ityarthaḥ ।। anvitābhidhā noktivāda ityarthaḥ ।। pakṣadharādyūhitadoṣamāha anāsanneti ।। saptamyantānāmāsattereva satvenetyanvayaḥ ।। anvayavirodhivyavadhānepi tadabhāvabhramameṇetyarthaḥ । girirbhuktamagnimāndevadattenetyādau vyavahitapadopetatayā āsattihīnavākye padānāmavyavahitatvabhrāntyā padārthānāmupasthitau giriragnimāndevadattena bhuktamityanvavayabodhadarśanāttatra sthale padārthe smṛtervyavahitatvasyāvaśyakatvāttatrātivyāptiriti bhāvaḥ ।। viśeṣaṇajñānatvenetyupalakṣaṇam । padārthasmṛtitvena hetutvepyeṣa doṣaḥ sama eva ।
padārthasmṛtau satyāṃ smṛti viṣayakajñānavilambena śābdabodhavilambādarśanenāsattijñānasya hetutvānupapatteśca । na ceyaṃ svarūpasatyeva hetuḥ । tadbhrameṇa śābdabhramāyogāt ।। kiṃ ca nānāviśeṣaṇakaikaviśeṣyakabodhasthale viśeṣaṇānāmanyonyamanvayāyogyatayā nvitānvayāsaṃbhavena samūhālambanā ekaiva padārthasmṛtirvaktavyā । tathāca tatra vākye kiñcitkenacidāsannamanāsannaṃ ca kenaciditi kathaṃ vibhāgaḥ ।। asaṃbhavaṃ cāsya lakṣaṇasyāha padārthasmṛtāviti ।। āsattirityarthaḥ । apasiddhānte satyapi doṣāntaramāha tadbhrameṇeti ।। yatvanvayapratiyogyupasthitirāsattiranvayabodhāṅgaṃ, sā ca svarūpasartā bhānābhāvāt । anumitau
pakṣasādhyapratyavattadbhrameṇa śābdabhramo asiddha eva । tātparyabhrameṇa yogyatābhrameṇa vā tadupapatteriti tanna । viśeṣaṇajñānatvena hetutvoktau śābda sādhāraṇyābhāvātpadārthasmṛtitvena hetutve ca vākye padārthasmṛtireva netyasaṃbhavadoṣāt ativyāptyasaṃbhavāvuktvāvyāptiṃ cāha kiñceti ।। nānāviśeṣaṇaketi ।। daṇḍī kuṇḍalī caitra ityādau caitrapadena kuṇḍalī padamāsanna daṇḍīpadamanāsannamiti vibhāgosti । kiñca padye kulakādau cātivyavahitatvātkathamāsattiḥ । nāpyavyavahitapadopasthitirāsattiḥ । vyavahitapadopasthitikapadyādāvavyāpteḥ । uktarītyāsattijñānasya hetutvānupapatteśca ।। nāpi padāvyavadhānamāsattiḥ । avyavadhānaṃ hi pade lipyuccāraṇādinibandhanameva vācyam । caramaṃ smṛtiviśeṣaṇānvayaḥ syāt । viśeṣaṇaviśiṣṭe viśeṣaṇāntarānvaye viśeṣaṇayorapyanvayāpatyā tadasaṃbhavāt । viśeṣyeṇāsannaṃ svāsannena viśeṣaṇena svayamanvitaṃ satpaścādviśeṣe ṇānvetītyasyāpi viśeṣaṇayora pyanvayāyogenāsaṃbhavādityarthaḥ ।।
"śriyaḥ patiḥ śrīmati śāsituṃ jagajjagannivāso vasudevasadmani। vasandadarśā vatarantamambarāt" ।। ityādiśloke kriyākārakapadānāmativyavahitatvāttatra tvaduktāvyavahitapadārthasmṛterayogāt ।। "tataḥ sapatnāpanayasmaraṇānuśaya spharā ।"
pakṣāntarāṇyapi nirāha nāpyavyavahiteti ।। avyavahitapadānāmupasthitirityarthaḥ । sā kiṃ svarūpasatī heturuta jñātā । ādya āha vyavahiteti ।। antya āha uktarītyeta ।। padārthasmṛtāvityādinoktarītyetyarthaḥ । tathāca vyavahitoccārite likhite yojanayāpyanvayabodho na syāt । vyavadhānasya dṛṣṭatvena yojanayāpyavyavadhānabodhānābhāvācca ।। nāpyavyavahitatvena padatātparyamāsattiḥ । atātparyakaśukādivākyāvyāpteḥ । avyavahita tātparyakaṃ vyavahitamuccārayato vādino anāsannābhidhānarūpārthakanigrahānupapattecca। padārthasmṛtipadasthāne padopasthitau satyāmiti jñeyam । lipyuccāraṇādītyādipadena virodhipadānuccāraṇagrahaḥ । vyavahiteti ।। girirbhuktamagnimāndevadattenetyādipadāvatyarthaḥ lipyanumiteti ।। yatra lipigadṛṣṭyā padasyānumānaṃ tādṛśasthala ityarthaḥ । tathāca tatrā vyāptiriti bhāvaḥ ।।
vastuto avyavahitatvena padatātparyamāsattiriti paryavasiteti pakṣadharanirdhānitapakṣaṃ nirāha nāpyavyavahitatveneti ।। vyavahitapadye kulakādau ca padānāṃ vyavadhānenoccāraṇe lakhanepi cāvyavahitatvena vaktṛtātparyagocaratvātteṣāṃ tatra nāti vyāptiriti bhāvaḥ।। na ca tatrāpyastīśvaratātparyamiti vācyam । tathāsatyāsattibhramasthale tadādāyāsattisatvasaṃbhave tadbhramānupapatteḥ । doṣāntaraṃ cāha avyavahiteti ।। anānvitavācakapadādiprayogo apārthakamityapārthakanigrahasthānalakṣaṇāditi bhāvaḥ ।। girirbhuktamagnimāndevadattenetyanāsannodāharaṇe ativyāpteśca । tatrāpyavyavahitatātparyakatvasaṃbhavāt । tasmādāsattirdurnirūpeti ।। padopasthityanukūlavaktṛvyāpāre niṣphalasyānvayabodhavirodhivyavadhānasyābhāva āsattiḥ ।
nanu - sarvathaivānanvitā vācaka padaprayogo apārthakam । kuṇḍamajājinaṃ daśadāḍimāni ṣaḍapūpā ityādau yojanayāpyanvayahinasthale eva tat । na tu yojanayāpyanvayasthalepīti cet । tatrāpyastītyādipadāntaratātparyakatvasaṃbhavāt । doṣāntaraṃ cāha giririti ।। yadapyavyavahitapadārthopasthityanukūlo vyāpāra āsattiḥ, sa caikapadānantaramapara pade tātparyamuccāraṇaṃ veti pakṣadhanābhimataṃ pakṣāntaraṃ tadapyanenaiva nirastam । śukādivākyādāvavyapteḥ । girirityādivākye ativyāpteḥ । vākye padārthopasthiterevābhāvasya vakṣyamāṇatvāditi bhāvenopasaṃharati tasmāditi ।। sannidhiravilambenoccāritamiti paddhatyādyuktaṃ hṛdi kṛtvāha padeti ।। padagrahaṇaṃ śabdamātraparam । tena prakṛtipratyayayoravāntaravākyayoścāsattau nāvyāptiḥ । padayoḥ padānāṃ copasthiteranukūlo yo vyāpāraḥ lipiḥ uccāraṇaṃ tātparyaṃ vā tasminnityarthaḥ । niṣphalānvayabodhavirodhavyāvadhānaśūnyaḥ śabdopasthityanukūlavaktṛvyāpāraviṣayatāsattirityarthaḥ। uccāraṇamātraṃ vaktṛvyāpāraścenmauniślokādāvavyāptirityata āha - vaktṛti ।।
vaktṛvyāpāratvaṃ ca lipyuccāraṇābhiprāyasādhāraṇamiti na mauniślokādāvyāptiḥ ।। na ca girirbhukta mityanayormadhye virodhyupasthityabhāvāde tayorāsattiḥ syāditi vācyam । anvayabodhastvākāṅkṣāvirahāt ।। nāpi padyakulakādāvavyāptiḥ । tatrāpi mayā chandonurodhāyālaṅkārarasaviśeṣayorādhānāya ca vyavadhāne kṛtepi śrotraivaṃ yojayiṣyatītyabhiprāyasya satvāt । apauruṣeyepi vede asmākamukta īśvarābhiprāyostyeva । lipisane viśiṣṭasyāpi lakṣaṇasyātivyāptimāśaṅkya lakṣyatvopagamena samādhimāha na ca giririti ।। tathātve syādanvayabodha ityata āha anvayābodhastviti ।। niṣphalasyeti viśeṣaṇamapyāptinirāsāyeti bhāvenāha
nāpi padyeti ।। vāgarthāmiva saṃpṛktau pārvatīparameśvarau vanda ityukte nuṣṭapsasaṃjñakachandobha jyetāto vyavadhānam ।। kulakālaṅkāretyarthaḥ । raseti ।। śruṅgāravirakaruṇādiraseṣu madhye śruṅgārādirasaviśeṣalābhāyetyarthaḥ । tathāca tatra niṣphalavyavadhānābhāvā nnāvyāptiriti bhāvaḥ ।। vedavākye avyāptistarhi syāditi āha apauruṣeyeti ।। śrotaivaṃ yojayiṣyatītyevaṃrūpābhiprāyo asmākaṃ mate astyevetyarthaḥ । seśvaravāditvāditi bhāvaḥ ।। mīmāṃsakānāmapyanādau saṃsārer'thābhijñādhyāpakasyoktā bhiprāyostveva । vyavadhānasya tvadṛṣṭaviśeṣaḥ phalam ।। nāpyanāsannodāharaṇe ativyāptiḥ । tatra vyavadhānasya niṣphalatvāt । ata evā vyavahitatātparyake vādivākye nātivyāptiḥ । śrutasya vyavahitatvāt । ābhiprāyakasya ca vādino anāptatvenābhiprāyakalpanāvirahādevānupasthiteḥ ।।
kecittu ślokakulakādāvāsatyabhāvānna ślokādikaṃ bodhakam । kintu tadunnītaṃ vākyā dikamevetyāhuḥ ।। "saptārghagarbhābhuvanasya reto viṣṇostiṣṭhanti pradiśā vidharmaṇi"। ityādau niṣphalameva vyavadhānami ti tatrāvyāptirityata āha vyavadhānasya tviti ।। anādito vyavadhānenaiva sanniviśitapā dāvalyā tathaivādhyāpanajapādyanuṣṭhāne adṛṣṭamanyathā nārtha iti śubhāśubhaprāptiparihārarūpādṛṣṭameva phalamityarthaḥ । niṣphalasyetyuktyā girirbhuktamagnimāndevadattenetyādāvativyāptiśca nirastetyata āha nāpyanāsanneti ।। avyavahitatātparyakamityādinoktadoṣaḥ svapakṣe netyāha ata eveti ।। tameva hetuṃ vyanakti śrutasyeti ।। kalpanāgauravamamasminpakṣe asvārasya bījaṃ dhyeyam । iyaṃ cāsattirjñātaiva śābdadhīhetuḥ । āsattibhrameṇa śābda bhramāt । nīlo ghaṭostītyādau nīlaghaṭapadayormadhye anuṣaṅgapadāntaroccāraṇāvṛtyadhyāhārādisaṃdehe niścaye vā vākyārthābodhācca ।।
paddhatau pramāṇalakṣaṇaṭīkāyāṃ ca sannidhiravilambenoccāritatvamityatrāvilambaśabdenāsmaduktavyavadhānābhāvaḥ uccāraṇaśabdena ca vaktṛvyāpāramātraṃ vivakṣitamiti jñeyam ।। āsattibhrameṇa śabdabhrame vipratipannaṃ pratyāha nīla iti ।। anuṣaṅgaśca padāntaroccāraṇaṃ cāvṛttiścādhyāhāraścetyevamādisandehe nīlaghaṭapadārthānvayabodhābhāvena svarūpasadāsatyā na hetutvaṃ kintu jñātāyā eva । anyathā tādṛśasthalepyanvayabodhaḥ syādeva । svarūpasatyāstasyāstatra satvādityarthaḥ।। etenāsattiḥ svarūpasatī hetuḥ । mānābhāvāditi rucidatte noktaṃ nirastam । āvṛttirastipadasya । nīlosti ghaṭostīti nīlo bhavati ghaṭostī ti kriyāntarādhyāhāra ityādi dhyeyam ।।
uktalakṣaṇaṃ mūlarūḍhaṃ darśayati paddhatāviti ।। niṣphalasyetyādināsmaduktetyarthaḥ vaktṛvyāpāramātramiti ।। lipyuccāraṇābhiprāyasādhāraṇamityarthaḥ ।। atha yogyatānirūṇam ।। na tāvatsajātīye anvayadarśanaṃ yogyatā । payasā siñcatītyanāptavākye ativyāptiḥ । kiñca yathākathañcitsājātyamayogyasādhāraṇam । padārthatāvacchedakadharmeṇa vā tātparyaviṣayībhūtānvayapratiyogitāvacchedakadharmeṇa vā sājātyaṃ tu adya jātaḥ payaḥ pibatītyādāvavyāptam ।। nāpi samabhivyāhṛtapadārthasaṃsargābhāvavyāpyadharmaśūnyatvaṃ yogyatā ।
atha yogyatānirūpaṇam ।। "pratiyogānvayasya pramāṇavirodhābhāvo yogyate"ti pramāṇapaddhatyuktiṃ samarthayamānaḥ prasaktapakṣānpūrvavādimukhena pratyākhyāti athetyādinā ।। dṛṣṭānvayasajātīyatvaṃ yogyatetyarthaḥ । maṇyuktamapi doṣamāha kiñceti ।। agninā siñcedityādāvapi śabdārthatvādinā sājātya sya satvāditi bhāvaḥ । maṇivyākhyātṛbhiruktamāha tātparyaviṣayeti ।। adya jātatvena rūpeṇa tadanvayasyetaḥ pūrvaṃ kvāpyadarśanāditi bhāvaḥ ।। samabhivyāhṛtaṃ yatpadaṃ tadarthanirūpitasaṃsargasya yo abhāvastavdyāpyadharmaśūnyatvam । yathā jalena siñcatītyādau samabhivyāhṛsekarūpapapadārthasaṃsargābhāvavyāpyo dharmo agnitvādiḥ, prameyamabhidheyamityādau saṃsargābhāvasyāprasiddhya nyāya mate tatrāvyāpteḥ । samabhivyāhṛtapadārthasaṃsargo yogyatetyetāvataiva pūrṇatvena śeṣavaiyarthyācca । anāptavākye ativyāpteśca ।। etenaiva samabhivyāhṛtapadārthasaṃsargavyāpyadharmavatvaṃ vā, anvayapratiyogitāvacchedaka dharmavatvaṃ vā yogyateti nirastam । uktarītyā śeṣavaiyarthyāt । anāptavākye ativyāpteśca ।।
tathā samabhivyāhṛtajalapadārthasaṃsargābhāvavyāpyo dāhṛtvādistādṛśadharmaśūnyatvamasti । agninā siñcatīti jalena dahatītyādau tu tādṛśadharmavatvādayogyatetyarthaḥ ।। siddhānte dharmamātrasya vyatirekitvādghaṭaniṣṭhaprameyatvādeḥ । paṭe tanniṣṭhaprameyatvāderghaṭe asatvena prameyatvādisaṃsargābhāvasyāpi prasiddhatvā dāha nyāyamata iti ।। tanmate tasya kevalānvayayitvāditi bhāvaḥ । siddhānte tu kathamityato doṣāntaramāha samabhivyāhṛteti ।। anāpteti ।। payasā siñcatītyādyanāptavākya ityarthaḥ । krameṇa pakṣadvaye doṣamāha uktarītyeti ।। samabhivyāhṛtapadārthasaṃsarga ityeva pūrteriti bhāvaḥ ।। eketi padasya vā padārthasya vā viśeṣaṇam । aparetyapyevaṃ bodhyam । tannirūpitasaṃsarge aparapadārthaniṣṭhātyāntābhāvaṃ prati yatpratiyogitvaṃ tatprakārikā yā pramā tadviśeṣyatvābhāva ityarthaḥ । agninā siñcatītyādāvagnikaraṇā nvayaḥ seke nāstīti vā, agnikaraṇā nvayaḥ sekaniṣṭhātyāntābhāvapratiyogīti vānubhavena tadvākyaṃ tvayogyam । payasā siñcatītyādau tu payaḥkaraṇatvaṃ seke nāstītyādipratīteḥ kadāpyabhāvena tatra payaḥpadārthasaṃsarge sekaniṣṭhābhāvapratiyogi tvaprakārapramāviśeṣyatvaṃ neti tadyogyamityucyate । atra śabdatvavadākāśasya śabdaniṣṭhātyantābhāvapratiyogitvāttatrāvyāptinirāsāya saṃsargeti ।। tādṛśapramāviṣayakatvābhāva ityevoktau ghaṭasaṃsargatvaṃ gehaniṣṭhātyantābhāvapratiyogīti pramāviṣayo ghaṭasaṃsargopi bhavatīti tatrāvyāptiḥ syāt । tannirāsāya tādṛśapramāviśeṣyatvābhāva ityuktiriti pakṣadharaḥ ।।
rucidattastu yatpadārthasaṃsargo bodhyaḥ tadaṃśe tādṛśapramāvi śeṣyatvābhāvo vivakṣitaḥ । tena sekasaṃsarga ākāśaśca jalaniṣṭhātyāntābhāvapratiyogīti samūhālambanakṛtapramaviśeṣyatvakṛtadoṣo apāstaḥ । evaṃ cāṃśabhedapraptaye viśeṣyatoktiḥ । viṣayamātre tātparyamityavocat ।। yanmate tādṛśapramātvaparigrahaḥ pratibandhakastanmatenaitallakṣaṇakaraṇāttādṛśābhāvapratiyogitābhāva ityevānuktvā tādṛśapramāviśeṣyatvābhāva ityuktamiti rucidattaḥ ।। naraharistu prametyādyanuktvā tādṛśapratiyogitvābhāvo yogyatetyevoktau yogyatāyā vākyārthamātraparyavasannatayā tadvīrvākyārthabodhātpūrvaṃ na bhavatīti śābdabodhe yogyatājñānasyāhetutvāpatteḥ tādṛśapramāviśeṣyatvābhāva ityuktamityāha ।। ekapadārthasaṃsarge aparapadārthaniṣṭhātyantābhāvapratiyogitāvacchedakadharmaśūnyatvaṃ vā yogyatā । ekatvāparatvayoḥ padārthaviśeṣaṇatve prameyatve prameyatvamityādāvavyāpteḥ । tatra padārthabhedābhāvāt । padaviśeṣaṇatve ca pratyayārthānvitasvārthabodhakaṃ gāmityādikamayogyaṃ syāt । tatra padaryaikatvāt । padaśabdasya śabdamātraparatvepi svārthībhūtavartamānatvānvitakṛtyādibodhako
yanmate apramāṇyaśaṅkāśūnyaviparītaniścayasya pratibandhakatvaṃ tanmatenoktaṃ lakṣaṇāntaraṃ cānuvadati ekapadārtheti ।। tādṛśaṃ hi agninā siñcatītyatrāgnisaṃsargatvamatastadayogyam । jalena siñcatītyādau jalasaṃsargā dikaṃ tathā na bhavatīti tadyogyamityucyata ityetadapi netyarthaḥ ।। lakṣaṇadvayepyekapadārthāparapadārthetyatraikatvāparatve padārthaviśeṣaṇe ? padaviśeṣaṇe vā ? iti vikalpo hṛdi kṛtvā krameṇa pakṣadharādyuktadoṣānevāha ekatveti ।। padaviśeṣaṇapakṣoktadoṣo nāsti tasya śabdamātraparatvādityata āha padaśabdasyeti ।। gacchati caitra ityatrākhyātasya kṛtirvartamānatvaṃ ca dvayamarthaḥ ।"vartamāne laṭ"ityukteḥ ।"laḥ karmaṇi ca bhāve cākarmakebhya"ityatra cakāreṇa kartari lakāravidhāne api nyāyamate lāghavena kṛtireva lakārārtha iti svīkṛtya tayoranyonyānvayasya ca svīkārāt । tathāca laḍarthabhūtavartamānatvānvitakṛtyādibodhako laḍādipratyayo yogyo na syādityarthaḥ । laḍādipratyayo yogyo na syāt । tatra śabda bhedasyāpyabhāvāt । tatrāpi tiṅgatvalaṭtvādinā bhedakalpane api dravyaṃ saṃyogīti vākyamayogyaṃ syāt । saṃyogasya dravyaniṣṭhātyantābhāvapratiyogitvāt ।। kṛtyādītyādipadena rato gacchatītyādi jaḍasādhāraṇavyāpāragrahaḥ । cirantanamate vyāpāramātrasyākhyātārthatvāt । tiṅgatveti ।। tiṅgatvena kṛtirartho laṭtvena vartamānatvamartha ityākārabhedādbheda ityarthaḥ । yadyapi lakāratvenaiva kṛtirarthaḥ । tathāpi tiṅgo lakārādeśatvāttiṅgatvenetyuktam ।। dravyaṃ saṃyogīti viśiṣṭavaiśiṣṭyaṃ hi vākyārthaḥ। tathāca saṃyogarūpaikapadārthanirūpitasaṃsarge aparapadārthadravyaniṣṭhātyāntābhāvapratiyogitvasyaiva satvena tatpramāviśeṣyatvasya tatpratiyogitāvacchedakadharmasya ca satvenoktalakṣaṇābhāvādavyāptiriti bhāvaḥ । saṃyogasaṃsargaśca nirūpitatvaviśiṣṭasamavāyo vā, viśeṣamatārūpasvarūpasabandho vā dhyeyaḥ । tatroktalakṣaṇa satvepi saṃyogasyāvyāpyavṛttitvamiti saṃyogasyetyevoktam ।।
yattūktaṃ rucidattena ekatvāparatve padārthaviśeṣaṇe eva । na caivaṃ prameyatve prameyatvamityatrāvyāptiḥ । ekapadārthasaṃsarge svāśrayaniṣṭhātyāntābhāvapratiyogitvapramāviśeṣyatvābhāvasya tadarthatvaditi । tadete naiva nirastam । dravyaṃ saṃyogītyatra tathāpyavyāpterapirahārāt । atyantābhāvasya pratiyogivirodhitvena vyāpyavṛttitvena vā viśeṣaṇe api gandhaprāgabhāvasamānakālīno ghaṭo gandhavāniti vākyamapi yogyaṃ syāt । gandhavati gandhaprāgabhāvasya satve api gandhātyantābhāvasyāsatvāt ।। ekapadārthasaṃsarge aparapadārthaniṣṭasaṃsargānyonyābhāvapratiyogitāvacchedakatva pramāviśeṣyatvābhāvarūpāyāmanyonyābhāvagarbhāyāṃ yogyatāyāmavyāpteśca । uktāvyāptiparihāraviśeṣaṇadāne ativyāptirāyātītyāha atyantābhāvasyeti।। yogyaṃ syādityetavdyanakti gandhavatīti ।। ghaṭo hi gandhavāngandhaprāgabhāvavāṃśca bhavati । utpannaṃ dravyaṃ kṣaṇamaguṇaṃ tiṣṭhatīti tairaṅgīkārāt । kālabhedena gandhatatprāgabhāvasatvepi tadatyantābhāvo neti gandharūpaikapadārthanirūpitasaṃsarge ghaṭarūpāparapadārthaniṣṭhātyantābhāvapratiyogitvābhāvasya satvenoktapramāviśeṣyatvābhāvasyoktarūpapratiyogitāvacchadekadharmaśūnyatvāsyāpi satvādativyāptirityarthaḥ ।।
yatvatyantābhāvapadaṃ virodhyabhāvaparam । evaṃ coktasthale gandhavāniti niśiṣṭavaiśiṣṭyasaṃsarge prāgabhāvo api virodhīti tatpratiyogatvasyaiva satvānnāvyāptiriti tvagre nanvityādinā śaṅkitapakṣadharamatanirāsena nirasiṣyate।। yadvaitadanuśayādāha padārtheti ।। aparapadārthaniṣṭho yaḥ padārthāntaranirūpitasaṃsargavadanyonyābhāvastatatpratiyogitāvacchedako vetyarthaḥ । jalena siñcatītyatra seko vahnisaṃsargavānneti dhīvat, jalasaṃsarganānneti na ca sā na yogyatā । tvayai va lāghavena vyāpteriva yogyatāyā api anyonyābhāvagarbhāyā eva grāhyatvāt ।। na cai vamanyonyābhāvagarbhaiva yogatāstu । na tvatyantābhāgarbheti vācyam । ekapadārthasaṃsargo aparapadārthaniṣṭhātyantābhāvapratiyogī tyatyantābhāvagarbhāyogyatvajñāne api śābdaprasaṅgāt ।
buddherabhāvātsekaniṣṭhānyonyābhāvapratiyogī vahnisaṃsargāddā hādireva na tu saṃsargīti sahnisaṃyogasyaiva sekaniṣṭhānyonyābhāvagarbhapratiyogitāvacchedakatvaṃ na tu jasaṃsargasyeti vahninā siñcatīti vākyamayogyaṃ jaleneti yogyamityetādṛśayogyatāyāmatyantābhāvagarbhayogyatālakṣamasyābhāvādavyāptiri tyarthaḥ ।। rucidattastu ekapadārthasaṃsargatve aparapadārthasaṃsarganiṣṭhānyonyābhāvapratiyogitāvacchedakatvapramāviśeṣyatvābhāva ityavadat ।। vyāpteriveti ।। pratiyogyasamānādhikaraṇayatsamānādhikaraṇātyantābhāvapratiyogi yanna bhavati tena samaṃ tasya sāmānādhikaraṇyaṃ vyāptirityatyāntābhāvagarbhavyāptyapekṣaṇā yatsamānādhikaraṇānyonyābhāvapratiyogitāvacchedakaṃ yanna bhavati tena samaṃ tasya sāmānādhikaraṇyaṃ vyāptiriti tvayā vyāptivāde anyonyābhāvasya vyāpyavṛttitvena pratiyogyasamānādhikaraṇeti viśeṣaṇanairapekṣyāt lāghavenānyonyābhāvagarabhaiva vyāptiraṅgamiti yathaivānyonyābhāvagarbhayogyatāyāṃ pratiyogivyadhikaraṇeti viśeṣaṇanairapekṣyeṇa lāghavāttasyā eva śābdabodhāṅgatvāditi bhāvaḥ ।। nanu tarhyubhayadhīrna pratyekaṃ śābda bodhahetuḥ । grāhyasaṃsargavirodhiviṣayakapramāvirahajñānatvenānugamāt । tathāca na kopi doṣaḥ । saṃsargya nyonyābhāvasyāpi saṃsargavirodhitvāt । dravye saṃyogātyāntābhāvasya saṃyogāvirodhitvāt ।
pakṣadhareṇātra brūma ityādinā siddhāntamāśaṅkate nanviti ।। dvirūpayogyatājñānasyāpyanugatadharmānāha grāhyeti ।। grāhyo yaḥ saṃsargaḥ jalasekasaṃsargaḥ, tadvirodhi yadaparapadārthaniṣṭhātyānbhāvapratiyogitvaṃ, aparapadārthaniṣṭhānyonyābhāvapratiyogitāvacchedakatvam, virodhitvasya tajjñānapratibandhakajñānaviṣayakatvarūpatvasyātrābhimatatvāt, tadviṣayakapramāvirahajñānatvaṃ dvirūpasyāpi yogyatājñānasyāstītyānugāmādityarthaḥ ।। na kopi doṣa ityuktaṃ vyañjayannatyāntābhāvasya saṃsargavirodhitvaṃ vyaktamiti tatrāvyaptyabhāvamapradarśya anyonyābhāvagarbhayogyatāyāmavyāptidoṣastāvannetyāha saṃsargeti । vahnisaṃsargānyonyābhāvavati vahnisaṃsargasyādarśanāditi bhāvaḥ । dravyaṃ saṃyogītyatrāvyāptidoṣo netyāha dravya iti ।। saṃyogāvirodhitvāditi ।। saṃyogasaṃsargāvirodhitvādityarthaḥ । evaṃ ca tatra saṃyogasyāvyāpyavṛttitayā svādhikaraṇadravyaniṣṭhātyāntābhāvapratiyogitve api tasya grāhyasaṃyogasaṃsargāvirodhitvena virodhyabhāvapratiyogitvapramāviśeṣyatvābhāvādeḥ satvānnāvyāptirityarthaḥ ।। yadapi gandhaprāgabhāvasamānakālīna ityādinātivyāptikathanaṃ tadapi netyāha gandheti ।। cen maivam ।।
atra hyādyapakṣe tātparyaviṣayībhūtānvayavirodhipramāviraho yogyatā । dvitīye tātparyaviṣayabhūtānvayavirodhidharmaśūnyatvaṃ yogyateti phalitorthaḥ । tathāca samabhivyāhṛtaśabdatātparyaviṣasyānvayasya satvaṃ vā tadininābhūta pramāṇavirodho vā yogyatetye vāstu । tāvataiva niścitāprāmāṇyake agninā si ñcedityādāvaniścitāpramāṇyake jalena siñcatītyādau cā virodhitvāditi ।। tathāca tatra gandhasya grāhyasaṃsargavirodhyabhāvapratiyogitvameveti nātivyāptirityarthaḥ ।। ekapadārthotyādi maṇyuktalakṣaṇadvaya ityarthaḥ । phalitārtha iti ।। tvaduktavivakṣārītyeti bhāvaḥ ।। taditi ।। uktarūpānvayasatvāvinābhūta ityarthaḥ ।। anyathānyonyābhāvagarbhayogyatāsatve atyantābhāvagarbhāyogyatājñānādanvayabodhāpatteḥ । kāraṇatāvacchedakāvacchinna yatkiñcitkāraṇasatve eva kāryotpatteḥ । grāhyasaṃsargavirodhyavagāhitvenāvaśyaṃ tasya tatpratibandhakatvāditi bhāvaḥ ।। tatra vi vādasyāniścayādaniścitetyuktam । nāptavākye anativyāpteḥ । tvadīyalakṣaṇasya jalena siñcatītyanāptavākye ativyāpteśca । iyaṃ hi viṣayasatvarūpā yogyatā svarūpasatyevānāptavākye lakṣaṇasyānativyāptyarthamuktā । na tu sattayā jñātatayā vā śābdapramākāraṇatvenoktā । śābdapramāyāṃ tasyā vā tadviṣayajñānasya vā hetutvāyogāt ।।
uktaṃ caitatpramāṇyasvatastve । bhramasādhāraṇe anativyāpteriti ।। anāptoktatvādeva tadvākye anvayasyāsa tyatvāditi bhāvaḥ ।। tvadīyetyādinokte ityarthaḥ । jalenetyādau sekānvayavirodhivahnitvarūpadharmaśūnyatvasatvāditi bhāvaḥ ।। nanvevaṃ śābdapramāhetoryogyatāyā viṣaya satvarūpatve śābdapramāyā guṇajanyatvena pramāyāḥ paratastvāpattirityata āha iyaṃ hīti ।। svarūpasatyevetyuktaivakāravyāvartya vyanakti na tviti ।। tasyā veti ।। yogyatāyā vetyarthaḥ । kathaṃ na hetutvamityata āha uktaṃ caitaditi ।। śābdapramāyāṃ yogyatā tajjñānaṃ vā na heturityetatpratyakṣapramādāvanugadaguṇabhaṅge śābdapramānugagaguṇakhaṇḍanaprastāve upapāditaṃ cetyarthaḥ ।। nanvevaṃ śābdajñānamātre api yogyatā na hetuḥ syāt । tathāca niścitāyogyatākavākyādapi dhīprasaṅgaḥ । na cāyogyatāniścayaviraho hetuḥ । gu rutvena yogyatāyāṃ eva hetutvaucityādityata āha bhrametyādi ।।
śābdajñāne tvākāṅkṣāsattau ayogyatāniścayavirahaśca hetava ityasti । na vā tajjñānam ।। yadyapi yogyatājñānādayogyatāniścayaviraho guruḥ । tathāpya sāvasaṃsargāgraharūpatvātpratyakṣādiviśiṣṭajñāne kḷpta āvaśyakaśca । kiñca yogyatāyāḥ saṃsargātmakatvena tajjñānasya śābda saṃsargajñānahetutva ātmāśrayaḥ syāt ।। vastutastu ayogyatāniścayaviraho pi na śābdadhīhetuḥ । kiṃ tvākāṅkṣāsattī eva । tathātve hi
asāvati ।। ayogyatāniścayaviraha ityarthaḥ ।। kḷpta iti ।। hetutveneti yojyam ।। tadabhāve śābdajñānānudayāditi bhāvaḥ ।। yogyatājñānahetutve vipakṣe bādhakaṃ cāha kiñceti ।। nanu asaṃsargāgraharūpatayā yadyayogyatāniścavirahaḥ śābdadhīhetuḥ syāttarhi yatsāmānyaviśeṣanyāyenāvidyamānāsaṃsargāgrahaḥ, pramāmātre avidyamānāyogyatā niścayavirahaśca śābdapramāyāmanugato guṇo hetuḥ prāpnotīti prāmāṇyasya parapastvāpattiḥ । śābdasādhāraṇyā nāpattiḥ । prativādyādivākyāditor'thajñānābhāvāpattiścetyata āha vastutastviti ।। kuta ityato vipakṣe bādhakamāha tathātve hīti ।। ayogyatāniścayavirahasya śābdadhīhetutva ityarthaḥ । ayogyatvena niścatasya prativādivākyasyābodhakatayā kathābadhirakalahaḥ syāt । agninā siñcatītyadi vākyādapi sāmagrīsatvādapramātvena niścitaṃ pravṛttyajanakaṃ jñānaṃ jāyata eva । kathamanyathā tannirākaṇam । uktaṃ ca sudhāyām"meruḥ sarṣapa ityā divākyānmero rapi sarṣapatvena pratibhāsā"diti ।।
etena saṃśayasādhāraṇaṃ yogyatājñānaṃ śābdadhīheturiti, yogyatābhramaḥ śābdabhramaheturiti ca nirastam । kathetyanuvādaḥ । badhirakalaha iti vidhiḥ । prativādivākyātpadārthopasthitau mānasaḥ saṃsargabodha iti tu śābdakaraṇatakatvānubhavaviruddham । anyathā āptavākyasthalepyevaṃ suvacatvena śabdaprāmāṇyaṃ dattajalāñjali syāditi bhāvaḥ । tarhi agninetyādivākyādapyarthadhīḥ syāttataśca pravartetāpi puruṣa ityata āha agnineti ।। ākāṅkṣāsattirūpasāmagrīsatvājjñānaṃ jāyata ityanvayaḥ । aprāmāṇyā niścayakabādhāvatārarūpasāmagrīsatvānniścitā । prāmāṇyamiti nānvayaḥ । ata eva pravṛtyajanakamityarthaḥ । uktaṃ ceti ।। jijñāsādhiraṇe "vijñātasyānyathā samyagvijñānaṃ hyeva tanmatam ।" ityetavdyākhyāyāmakhyātipakṣakhaṇḍanāvasare uktamityarthaḥ ।
yogyatājñānasya śābdajñānavyatirekavyabhicāramāha ayogyatveti ।। ayogyatvaniścaye api śābdadhīdarśanāt । dṛśyate ca paroktayogyatāsaṃderābhāvepi gehe ghaṭa iti vākyājjhaḍiti saṃsargadhīḥ । paroktayogyatā vā tatpramā vā śābdapramāyāṃ heturiti tu prāmāṇyasvatastve nirastam ।। nanu prakṛtapramāṇavirodharūpapratiyogino apramāṇikatvāttadabhāvaḥ kathaṃ prāmāṇikaḥ syāditi cetkātra kathaṃ tā। pratiyogyapramāṇikatvasyābhāvaprāmāṇikatvaṃ pratyeva prayojakatāyāḥ śuktirūpyatādātmyādau darśanāt ।। yogyatāsaṃdehasyāpi vyatirekavyābhicāramāha dṛśyate ceti ।। ekapadārthasaṃsarga ityādinā paroktetyarthaḥ ।।
yadvā bhavaduktānvayasatvādirūpayogyatājñānasyā hetutve api paroktayogyatājñānasya tatpramāyāśca śābdabhramajñāne tatpramayoḥ syādityata āha dṛśyate cetyādinā ।। pramāṇasvatastva iti ।। pratyakṣādipramā svanugatahetutvabhaṅga ityarthaḥ ।। nanvastvevamanvayasatvaṃ yogyateti pakṣaḥ । pramāṇāvirodho yogyateti pakṣo na yuktaḥ । yatkiñcitpramāṇāvirodhasyātiprasaṅgitayā prakṛtagrāhyasaṃsargābhāvāvagāhitapramāṇavirodha eva yogyateti vācyam । sa ca na yokta ityāśaṅkya samādhatte nanvityādinā ।। jalena siñcatītyādau prakṛtajalasaṃsargābhāvāvagāhi pramāṇetyarthaḥ । tādātmyasyāsata eva saduparāgeṇa bhrāntau bhānasya svīkārāt śuktirūpyatādātmyādāvityuktam ।। prapañcitaṃ caitannyāyāmṛte । etadevābhipretyoktaṃ paddhatau"pratītārthasya pramāṇavirodhābhāvo yogyatā । tatpratipādakatvātpadānyapi yogyatāvantī"ti ।। yattu pramāṇalakṣaṇaṭīkāyāmanyonyābhāvayayogyatāvadarthābhidhāyakatvaṃ yogyatvamityuktam । tanniścitāprāmāṇyakādagninā siñcatītyādivākyāvdyāvṛttayogyatānirūpaṇaparam । na tu jalena siñcatītya -
nanu kathamasayo niḥsvarūpasyātyantābhāvapratiyogitvaṃ nāma dharma upapadyatāmityata āha prapañcitaṃ caitaditi । dharmisattānarapekṣadharmatvādinā prapañcitamādyaparicchede asatotyantābhāvapratiyogitvasamarthanavāda ityarthaḥ । granthāntaroktayogyatālakṣaṇasyāsadarthake jalena siñcatītyādyanāptavākye ativyāptimāśaṅkya tatsādhāraṇyamevābhipretamato na doṣa ityāha yatvityādinā ।। evaṃ tarhi tadvākyasyāpi pramāṇaśabdatvāpattirityato"nirdeṣavākya māgama"iti nirdeṣatvaviśeṣaṇenaiva tannivāraṇādanyathā nirdeṣeti vyarthamāpadyata iti bhāvaḥ । evaṃ vedasyāporuṣeyatve āptavākyatvarūpalakṣaṇābhāve aprāmāṇyamiti śaṅkite nirdeṣavākyarūpalakṣaṇenaiva prāmāṇyam । vākyatvaṃ cākāṅkṣāyogyatā'sattimatpadakadambatvamityabhipretyākāṅkṣādisvarūpaṃ copapādyottaraprasaṅgamupakṣitannusaṃharati tasmāditi । nāptavākyavṛttayogyatānirūpaṇam । tavdyāvṛtternidoṣatvaviśeṣaṇenaiva siddheriti jñeyam ।। tasmādvedasyāpauruṣeyatvepi prāmāṇyasaṃbhavāttasya viṣṇāveva śaktitātparye yukte iti ।। iti yogyatā ।।
uktarītyā nirdeṣavākyatvādirūpalakṣaṇāsaṃbhavādityarthaḥ ।। padānāṃ śaktireva tatsamudāyavedasyāpi śaktiriti bhāvaḥ । tātparyaṃ tatpramitiśeṣatvaṃ prāgvedāpauruṣeyatvavāde vyaktam ।। evaṃ cādivarjitairāmnāyairā khyātetyuktaṃ yuktamiti bhāvaḥ ।। iti yogyatāvādaḥ ।। atha śaktivādaḥ ।।
nanu svarūpasahakāryātiriktau mānaṃ neti cenna । atha śaktivādaḥ ।। viṣṇāvevi śaktitātparye ityu ktam । atīndriyaśaktāveva mānābhāvāditi bhāvena liṅgapāde"attācarācaragrahaṇā' dityadhikaraṇasudhāyāṃ"svarūpasahakārisamavadhānātiriktaśaktareva nāstīti kecidi"tyādinā"āstāṃ prapañca"ityantena saṃkṣepeṇa śaktisamarthanaṃ kṛtaṃ, taspaṣṭaṃ vivṛṇvānaḥ śaktimākṣipya samādhatte svarūpetyādinā ।। śabdādisvarūpatatsahakāribhyāmanyaśaktāvityarthaḥ।। iti maṇyādivighaṭanīyaśaktisiddheḥ । tatra dṛṣṭasāmagryāḥ satvena tadvilambena vā tatsaṃpādakādṛṣṭavilambena vā dāhavipambāyogāt ।।
kvicide va śaktisiddhau śabde sā setsyatīti bhāvenopapādanasaukaryāya prasiddhavahnau tāvatsādhayati yādṛśeti ।। dāhābhāvasya kāraṇavaikalyanimittakatvaśaṅkāvyudāsāyoktaṃ yādṛśāttādṛśādeveti ।। na jāyata iti ।। dāha ityanuṣaṅgaḥ । etena maṇyāderdāhādipratibandhakatvaṃ prāptaṃ, tataḥ । kimityata āha iti maṇyādīti ।। itiśabdo hetvarthaḥ । maṇyādeḥ pratibandhakatvānyathānupapattireva vahnyādigatātīndriya śaktau mānam । kāryānukūlakiñciddharmavighaṭakatvarūpatvātpratibandhakatvasya kāryānukūlakiñciddharmaśca śakteranyo na yukta iti bhāvaḥ। vakṣyamāṇārtha pañcatenāpītyapi dhyeyam ।। nanu maṇyādeḥ pratibandhakatvamevāsiddham । maṇyādisannidhisthale dāhābhāvasya dāhasāmagryabhāvena vā dāha sāmagrīsampādakādṛṣṭābhāvena vopapatterityātastatādṛśādevetyuktikṛtyaṃ vyañcayanpratibandhakakatvaṃ tāvaddṛḍhayati tatreti ।। maṇyādisannidhisthala ityarthaḥ ।। na ca dṛṣṭasāmagryāḥ satvepi maṇireva sākṣāddāhajanakamadṛṣṭaṃ nāśayatīti vācyam । tādṛśādṛṣṭe mānābhāvāt । anyathā ntyatantusaṃyogādau satyapi kadācitpaṭānutpattiḥ syāt । vandhyapuṃsaṃ prayogādāvapi sākṣājjanakādṛṣṭavilambānna vilambaḥ । kiṃ tu nāputrasya lokostīti śrutyāputrasya narakoktyā tajjanakasya durutasyāvaśyakatvena dāhaṃ prati maṇeriva durutasyaiva putrotpatti pratibandhakatvāt ।।
na caivamadṛṣṭasya kutracidapi sākṣājjanakatvābhāve paraṃparayā janakatvamapi na syāditi vācyam । maṇyādeḥ pratibandhakatvopapattau na tadanyathānupapattyāstīndriyaśaktisiddhirityataḥ ādyaṃ tāvadaśaṅkya nirāha na ca dṛṣṭeti ।।sākṣājjanaka pratibandhakanāśyādṛṣṭa ityarthaḥ ।। tatrāpi kadācitvaduktādṛṣṭābhāvasaṃbhavāditi bhāvaḥ । maṇikṛduktadiśā maṇyapasaraṇānantaraṃ dāhā bhāvaprasaṅgādanvayavyatirekābhyāṃ kḷptatvena maṇyādyabhāvarūpapadāhakāraṇābhāvenaiva dāhābhāvopapatteścetyāpi dhyeyam।। nanu bandhyāsaṃprayogādau dṛṣṭāvyabhicārādadṛṣṭa vilambo vācya ityata āha vandhyeti ।। nanvadṛṣṭaṃ kvacitsākṣājjanakam । anyathā dṛṣṭasāmagrīrahitasthale sākṣādahetutve dṛṣṭasāmagryāmapyahetutvāpattyā paraṃparayā heturapi na syādataḥ kathaṃ tādṛśādṛṣṭaṃ netyucyata ityata āha na caivamiti ।।
dṛṣṭasāmagrarahite sargādyakālīne kārye adṛṣṭasya sākṣājjanakatvasvīkārāt ।। astu vā dāhādāvapi sākṣājjanakamadṛṣṭaṃ, tathāpi na tanmaṇyādi vināśyam । adṛṣṭaśṭasyādṛṣṭanāśakatvena vihitetaraphalamātranāśyatvāt । anyathā maṇyādinādṛṣṭanāśaśaṅkyā vaidike karmaṇi niṣkampapravṛttirna syāt ।। nāpi maṇinā dāhapratipakṣādṛṣṭajananāddāhavilambaḥ, pratipakṣādṛṣṭajanane śaucādyanapekṣāditi vācyam ।
na tanmaṇyā vināśyamiti । yena maṇyādeḥ pratibandhakatve śaktiṃ vināpyupapannaṃ syāditi doṣaḥ kuto netyata āha adṛṣṭasyeti ।। prabaladuritādṛṣṭasya puṇyādṛṣṭanāśakatvena prabalapuṇyādṛṣṭasya duritādṛṣṭanāśakatvena maṇyāderanāśakatvādityarthaḥ । adṛṣṭasya vihitādijanyatvādvihite taranāśyatvepi phalamātranāśyatvena maṇyādirūpeṇa viritetareṇānāśyatvādityarthaḥ । kīrtanāderapyupalakṣaṇam ।"dharmaḥ kṣarati kīrtanāt"ityādeḥ । yadvādṛṣṭasya nāśyatvādityanvayaḥ । adṛṣṭanāśakatvena yadvihitaṃ prāyaścittādi taditareṇa phalamātreṇa nāśyatvādityarthaḥ । maṇyādi tvadṛṣṭanāśakatayā vihitetaradapi na phalarūpamiti na tannāśakamiti bhāvaḥ ।। dvitīyaṃ nirāha nāpīti ।। pratikūletyarthaḥ ।। śaucācamanāderabhāve kathamadṛṣṭajanmetyata āha pratipakṣeti ।। pratipakṣādṛṣṭasyāpi maṇitulyatayā tadvidhaṭanīyatvenaiva śaktisiddheḥ ।। nāpi maṇyādyabhāvarūpadṛṣṭakāraṇābhāvādeva dāhavilambaḥ; abhāvasyāpi bhāvavadgrāhakataulyena kāraṇatvāt; tvayāpi viśeṣadarśanena bhramasya, vihitākaraṇena pratyavāyasya, nirdeṣatvādinā vedaprāmāṇyādeśca svīkṛtatvāditi vācyam । uttejakasamaye maṇisatvepi dāhadarśanena maṇyādyabhāvasyāhetutvāt ।।
nanu pratikūvalādṛṣṭasya maṇyādijanyasya na śaktivighaṭakatvena dāhapratibandhakatā, kiṃ tu pratikūlādṛṣṭāntarajanakatveneti cettarhyanavasthāpattiḥ । evaṃ tarhi svābhāvarūpadāhakāraṇavighaṭanarūpatvena pratipakṣādṛṣṭasya dāhapratibandhakatāstviti cenna । evaṃ hi maṇyādereva tathātvopapattau kiṃ pratipakṣādṛṣṭajanmakalpanayā ।। nanvastu tarhi tathaivetyatastṛtīyaṃ pakṣaṃ sayuktikamāśaṅkya nirāha nāpīti ।। vācyamityanvayaḥ । bhāvavat bhāvasya kāraṇatvavat । abhāvasya hetutā na kevalaṃ yuktisiddhā prativādisiddhā cetyāha tvayāpīti ।। adarśanākaraṇanirdeṣapadairabhāvasyaiva pratīteriti bhāvaḥ । maṇyādinā nāśādvā maṇyādinā dāhapratikūlādṛṣṭajananādvā maṇyādyabhāvarūpadṛṣṭakāraṇavirahādvā dāhānutpattiriti līlāvalatyādyuktaṃ vakṣatrayamapyayuktam ।। līlāvatyā dyuktaśaktyapalāpaprakārabhaṅgaḥ।।
ādipadena kuḍyasaṃyogābhāvasya gatāvanupalabdheścābhāvajñāne hetutvadṛṣṭeti gṛhyate । tasmādityuktameva hetutrayaṃ vyanakti maṇyādineti ।। līlāvatyu ktaśaktyapalāpabhaṅgaḥ ।। atha śaktau śrutyādinirūpaṇam ।।
uttejakābhāvaviśiṣṭamaṇyādya bhāvarūpadṛṣṭakāraṇa virahādeva dāhānutpatyupapatterna śaktisiddhiḥ ।। atha śaktau śrutyādinirūpaṇam ।। yatvanumānakhaṇḍe maṇāvīśvaravādānantaraṃ līlāvatyādyabhimataśaktyapalāpaprakāraṃ nirasya svayaṃ prakārāntareṇāpalāpapradarśanaṃ kṛtaṃ tadapyucyata ityādinā na yuktamiti vaktumanuvadati "atra naiyyāyikā"ityādinā "tasmānna śakti"rityantena । uttejakaṃ pratibandhakapratibandhakaṃ, nanu maṇyādyabhāvānāṃ na tāvanmaṇyādyabhāvatvena kāraṇatvam । nāpi pratibandhakatvā bhāvatvena anyonyāśrayāt । kāraṇībhūtābhāvapratiyogina eva pratibandhakatvāt । mantrasatvepi maṇya bhāvamātreṇa dāhāpatteśca । tasyāpi pratibandhakābhāvatvāt । na hi yāvatkāraṇa samavadhāna eva kāryam । ekadaṇḍasamavadhānepi ghaṭotpatteriti cenmaivam । daṇḍacakrādikūṭavatsakalānāṃ maṇyādī nāṃ saṃsargābhāvakūṭasya dāhajanakatvenānanugamānyonyāśrayayorabhāvāt।।
maṇidhvaṃsakāle tatprāgabhāvasyāsambhavāditi nirastam । tadabhāvaviśiṣṭo yo maṇyādistadabhāvetyarthaḥ । maṇyādyuktaṃ maṇimantrauṣadhādyabhāvānāṃ kūṭastha kāraṇatvaṃ śaṅkottarābhyāṃ vyanakti nanvityādinā ।। anyonyābhāvavyāvṛtyarthaṃ prāgabhāvādisādhāraṇābhāvalābhaṃ cāha saṃsargābhāvakūṭasyeti ।। sakalapadasya maṇyāderviśeṣaṇatvenoktau kṛtyaṃ vyanakti eteneti ।। etacchabdārthaṃ sphuṭīkaroti sākalyasyeti ।। abhāvaviśiṣeṇatve hi syāt tvaduktadoṣaḥ । na caivamityarthaḥ । pratibandhakābhāvenoktau kṛtyaṃ vyanakti eteneti ।। pratibandhakābhāvatvena kāraṇatvepi na pāguktadoṣa iti bhāvena"yadvā paibandhakatvāvacchinnapratiyogiko abhāvaḥ kāraṇa"mityādinā maṇyuktamevāhakiñceti ।। sākalyasya pratiyogiviśeṣaṇatvenoktatayā sarveṣāṃ maṇyādīnāmekaikasya saṃsargābhāvasya dāhakāle satvena tādṛśābhāvekūṭasyāpi tatkāle satvāt ।।
kiṃ ca kāryānutpattivyāpyatvaṃ pratibandhakatvamiti pakṣe pratibandhakatvāvacchinnābhāvaḥ kāraṇam । sa ca yatkiñcitpratibandhakatvasatvadaśāyāṃ nāstīti na tadā dāhaprasaṅgaḥ । nāpyanyonyāśrayānanugamau । prahaṃ mā daheti sāvadhimantrapāṭhe mantrasya jhaḍiti nāśepi mantraprayoktṛpuruṣābhiprāyaviṣayaḥ kālaviśeṣa eva pratibandhaka iti na kopi doṣaḥ ।। kāryānutpattiḥ kāyā prāgabhāvo vyāptiśca kālikīti bhāvaḥ । pratibandhakatvepi ।। maṇimantrādyanugatapratibandhakatvāvacchinnapratiyogitākābhāvatvena na maṇyādyabhāvasya kāraṇatvamityarthaḥ ।। mantrasatvepi maṇyādyabhāvamātreṇa dāhāpattirūpaprāguktadoṣo netyāha na ceti ।। mantrasatvasthale maṇitvādyavacchannābhāvasatvepi ekapratibandhakasatve pratibandhakatvāvacchinnābhāvo neti na dāhaprasaṅgadoṣa iti bhāvaḥ ।। nāpyanyonyāśrayeti ।। kāraṇībhūtābhāvapratiyogitvapakṣa evāsya doṣasyokteriti bhāvaḥ ।।
nanu vyabhicārātkathaṃ mantrādyabhāvaḥ kāraṇamityato vyabhicāraṃ nirāha praharamiti ।। niṣedhākchatamāśabdoyam । tena"māṅi luḍiti"luṅā bhāvyamiti na śaṅkyam । tasmānna śakti siddhiriti । ucyate "parāsya śaktirvividhaiva śrūyate । svābhāvikī" "jñānaṃ nityaṃ kriyā nityā balaṃ śaktiḥ parātmanaḥ ।
nityānandovyayaḥ pūrṇo bhagavānviṣṇurucyate ।। itya trādhikaraṇānuvyākhyānādyuktadiśā śrutyādirūpamanoktyā śaktau mānaṃ netye tāvattāvannirākaroti parasyeti ।। asya bhagavata ityarthaḥ । jñānabalābhyāṃ sahitā kriyā jñānabalakriyā ceti vigrahaḥ । vicitreti vākyāntaram । sarvairyukteti vākyāntaram । liṅgavyatyayāt।। "pareti yāṃ prāhurajasraśaktim"। iti vākyadoṣaḥ ।"etā ātmani caivaṃ vicitrāśca hi"ityādi sūtrabhāṣyoktāḥ । tāvatā na sarvavastuṣu śaktilābha ityato rāmānujabhāṣyoktaviṣṇupurāṇasmṛtimāha śaktaya iti ।।
"śaktyaḥ sarvabhāvānāmacintya jñānagocarāḥ । yato atau brāhmaṇastāstu sargādyā bhāvaśaktayaḥ"।। ityādismṛtyā ca śaktisiddheḥ ।। na ceyaṃ svarūpamātraparā । asyetiṣaṣṭhyā vicitraśaktiriti bahuvrīhiṇā śaktibhiryukteti yuktaśabdena sambandhatvena vividhaiveti vicitreti cabuhuvidhatvena
śaktibhiḥ śaktaya iti bahutvena cokteḥ ।। nāpyagantukasahakāriparā । nāpi pratibandhakābhāvaparā ।"atintya jñānagocarā"iti bījādiniṣṭhaśakterapyatīndriyatvokteśca ।। sargādyāḥ sṛṣṭyādiviṣayā bhāvaśaktayaḥ bhāvarūpa śaktaya iti vā svabhāvaśaktaya iti vār'thaḥ । śrutyāderanyathopapattiṃ nirāha na ceya mityādinā ।। parāsya śaktirityasya pūrvavākye na tasya kāryaṃ kāraṇajanyakāraṇaṃ na vidyata ityukterityarthaḥ ।
"anyonyānantarabalāḥ kramādeva prakīrtitāḥ"।। ityādasmṛtyā idamaha śaktaṃ, idaṃ śaktataraṃ, idaṃ tu śaktatamamiti lokavyavahāreṇa gurutvādāviva śaktau tāratamyapratīteśca ।। iti śaktau śrutyādinirūpaṇam ।। ityādi smṛtyeti ।
"bhīmaśca balabhadraśca madrarājaśca vīryavān ।। caturthaḥ kīcaka stasmātpañcamaṃ nānuśuśruma"iti ।। anyonyānantareti ।। virāṭaparvagatasmṛtyetyarthaḥ । tāratamyapratīteśceyaṃ nābhāvaparetyanvayaḥ । abhāve tāratamyābhāvāditi bhāvaḥ ।। iti śaktau śrutyādinirūpaṇam ।।
atha śaktāvarthāpattipañcakam ।। kiñca daṇḍāderanvayavyātirekābhyāṃ ghaṭādikāraṇatvaṃ tāvadanumīyate । tatra na tāvatpūrva vṛttitvamātraṃ liṅgam । rāsabhādāvapi satvāt ।। atha śaktāvarthāpattipañcakam ।। śrutyādyanugrāhakārthāpattirapi śaktau mānatvena vivakṣurādau kāraṇatvasyānvayavyatirekagamyatvā nyathānupapattirūpārthāpattiṃ sudhoktāṃ tāvavdyanakti kiñca daṇḍāderiti ।। tasya pratyakṣatve ghaṭādipratyasyevānvayādyapekṣā na syāt ।
nāpi niyamaviśeṣitam । anyathāsiddhe api satvāt । tasmātpratyakṣasiddhaṃ kāraṇatā tvena tvadabhimatamananyathāsiddhaniyatapūrvavṛttitvameva liṅgaṃ vācyam । na ca tadeva tenānumeyamiti tadanumeyātīndriyaśaktisiddhiḥ । na ca tatra svarūpayogyatārūpaṃ daṇḍatvamanumeyam । tasya pratyakṣatvāt ।। kāraṇatvameva śaktipadārtha iti kāraṇatā vāde maṇi kṛduktyātīndriyatvāvagateśceti bhāvaḥ । anvayavyatirekau nāma ananyathāsiddhaniyatapūrvavṛttitvarūpo yasmin sati yanniyataṃ yadabhāve ca yadabhāvo niyata ityevaṃrūpatvādanvayavyatirekayoḥ । evaṃ ca tatra kāraṇatvānumāpakaṃ kiṃ viśeṣyamātraṃ niyamiviśeṣitaṃ viśeṣyaṃ vā kṛtsraṃ viśiṣṭaṃ vā । ādyayoḥ sādhyāviśiṣṭatvadoṣābhāvepi vyabhicārānna liṅgatvamityāha tatra na tāvaditi ।। ghaṭākāraṇe tadgatarūpakāraṇe mṛtpiṇḍarūpa ityarthaḥ । kāraṇa tveneti ।। kāraṇatvarūpatvenetyarthaḥ ।। kāraṇatvasyoktarūpaviṅgānumeyānyathānupapattirūpārthāpatteranyathopapattiṃ tredhā'śaṅkya nirāha na cetyādinā ।। kāraṇatāvacchedakasyaiva svarūpayogyatārūpatvāddaṇḍatvamityuktam ।। uktarūpāvacchadekatvasyetyarthaḥ । nāpi sahakārisamavadhānarūpaṃ phalopadhānamanumeyam । daṇḍe sahakāryasamavadhāne api tavdyavahārāt । śilādau tatsamavadhāne api kāraṇatvāvyavahārācca ।।
nāpi daṇḍatvasyānanyathāsiddhiviśiṣṭaniyamāvicchedakatvamanumeyam । tasya hetuśarīra eva praveśāt । etadevābhipretyoktaṃ sudhāyām "tatonvayavyatirekasamadhigamyamatīndriyameva kiñcinmṛdātīnāṃ ghaṭādikāraṇatvamabhyupagamanīyam । tadeva ca śakti"riti ।। vyāptigrāhakapratyakṣeṇa tu niyamarūpā rasarūpādisādhāraṇī vyāptireva gṛhyate । na tu śaktirūpākāraṇatā । tasyā nityātīndriyatvāt ।। ananyathāsiddhaniyatapūrvavṛttitvānyūnānadhikavṛttitvasya hetutvena vācyatvāttasyaivoktarūpāvacchedakatvāditi bhāvaḥ ।।"attācarācaragrahaṇā"dityadhikaraṇe "iti paiṅgiśrutiścāha śaktisadbhāva eva tu"।
ityādiślokavyākhyānāvasara iti dhyeyam ।। nanu vahnyādau sati dāhādistadabhāve tadabhāva iti dāhādervahnyādinā vyāptigrāhakapratyakṣeṇāva dāhakāraṇatvaṃ vahnyādergṛhyate । yadvā yatra dhūmastatrāgnirityādivyāptigrāhakapratyakṣeṇa kāraṇatā gṛhyata iti kathamanumeyatoktiḥ । etadanyathānupapatyā śaktisiddhirityata āha vyāptīti ।। na ca vyabhicāritaṃ sahacāradarśanaṃ niyamarūpavyāpterapi kathaṃ grāhakam, grāhakakoṭau niyamapraveśe cātmāśraya iti vācyam । tasyāñjanādivadvyāptigrāhakapratyakṣasahakāritvenāvyabhicārānapekṣa ṇāt ।। kiñca jalasya jalatvena pipāsopaśāmakatvaṃ tāvadanumīyate । tatra ca na tāvatphalopadhānamanumeyam । bādhādvyabhicārācca । kiṃ tu pipāsopaśamanakāṇatvamātram । tacca na tāvadanyathāsiddhaniyatapūrvavṛttitvarūpam । tasya pūrvamevajñātatvāt । kathamanyathā jalatvasya vyāptigrahaḥ ।।
nanu vyāptireva gṛhyata ityayuktam । sahacāradarśanasya vā niyatasahacāradarśanasya vā tadanirṇāyakatvādityāśaṅkya samādhatte na ceti ।। tasya sahacāradarśanasyetyarthaḥ ।। jalasya pipāsopaśākatvānumityanyathānupapattiśca śaktau mānamiti bhāvenāha kiñceti ।। arthāpatteranyathopapattiṃ nirāha tatra ceti ।। kiṃ tvityādinā vakṣyamāṇapakṣāpekṣayā tāvacchabdaḥ ।। tatrānumityantaraṃ pravṛttasya jalapānānāntaramevodanyānivṛttirūpaphalopalambhātkvacidapravṛttipānābhāvayorapi saṃbhavācceti bhāvaḥ । vyabhicārāditi ।। jalatvopetasya sarvasyāpyuktaphalopadhāne mānābhāvātpratyagrotpannavinaṣṭajale phalopadhānābhāvācca vyabhicāra iti bhāvaḥ।। nāpi sahakārivirahaprayuktakāryābhāvavatvarūpam । sahakāriśabdena svetarakāraṇasyaiva vivakṣaṇīyatvenātmāśrayāt । bhāvisahakārivirahaśaṅkyā phalārthino niṣkampapravṛtyayogāt । tāvatā tvaduktanirvacanasya sahakārivirahaḥ kāryaprāgabhāvasyottarakālasaṃbandha kāraṇamityetadarthakatayā kāraṇatvamajñātvā kāryābhāvasya sahakārivirahaprayuktatvasya jñātumaśakyatayā lyasamavadhānadaśāyāṃ daṇḍāderahetutvāpātācca । tasmādatīndriyaṃ śaktirūpaṃ kāraṇatva prakārāntareṇa pipāsopaśamakāraṇatvasyarūpamāśaṅkya nirāha nāpīti ।। sahakārivirahaprayuktaḥ sahakāriviraheṇottarasamayasaṃbandhaviśiṣṭatayā janyo yastṛptirūpakāryasya prāgabhāvastadvatvaṃ pipāsopaśamanakāraṇatyamityarthaḥ । tāvatā tvaduktanirvacana । bhūtaprāgabhāvasya prāgabhāvāntarabhāvāttatra
sahakārivirahaprayuktaghaṭaprāgabhāvarūpakāryābhāvavatvarūpatvaduktakāraṇatvābhāvādghaṭādiprāgabhāve ativyāptirityarthaḥ । daṇḍāderahetutveti ।। tadā prāgabhāvasatvepi tasya sahakārivirahaprayuktatvābhāvāt । na ceṣṭāpattiḥ । sarvadai tatra hetutva vyavahārāditi bhāvaḥ ।। pipāsopaśamanakāraṇatvasya śaktito anyasyāyogādityarthaḥ ।। ahakāriśabdenetyādi nāsti-naṃga 'tāvatā' iti nāsti-naṃjaka aprayuktakā -naṃ dhaḥkāraṇamityajñātvā -naṃ ndhakāramamityajñātvā -jaka āraṇatvamajñātvetyādi nāsti-ga yetarasa -rā itarasamava -ja samavadhāneti nāsti-ga rāgabhāvetyādi nāsti- naṃ ākā-u 'syeti' । ityetadarthakatayetyanvayaḥ । ātmāśrayeti । kāraṇatvarūpanirvacane kāraṇapadapraveśādityarthaḥ । prāgabhāva iti । ghaṭādikāraṇī' ityadhikam- u ulya - u me vānumeyamiti śaktisiddhiḥ।।
kiñcānanyathāsiddhaniyatapūrvavṛttitvameva kāraṇatvaṃ cedrāsabhādau tadabhāvo na tāvadanyathāsiddhyā । niyatapadavaiyarthyāt ।। nāpi pūrvavṛttitvasyāniyatatvena । vyaktyapekṣayā niyamasya daṇḍādāvapyabhāvāt । jātyapekṣayāniyamasya ca rāsabhe api prasaṅgāt । saṃbhavati hyanādau saṃsāre ghaṭājātīyādrāsabhajātīyasya kadācidapi vyavahitapūrvavṛttitvāniyamaḥ ।। nāpyavyavahitapūrvavṛttitvasyāniyatatvena । rāsabhāderakāraṇatvānyathānupapatyā ca śaktisiddhiriti bhāvenāha kiñcāna nyatheti ।। cedityanantaraṃ rāśabhāderghaṭādikaṃ prati kāraṇatvābhāvo na syādi ti śeṣaḥ । kuto na vyādityata āha rāsabhādāvityādi ।।
pūrvavṛttitvasyāniyatatveneti ।। rāsabhādau tadabhāva ityanuṣaṅgaḥ । kiṃ vyāvahitapūrvavṛttitvasyānaiyatyena rāsabhādau kāraṇatvābhāvo ana bhimata utāvyavahitapūrvavṛttitvasyānaiyatveneti ।। ādye rāsabhādāvatiprasaṅgaṃ vyānakti saṃbhavati hīti ।। antyaṃ nirāha nāpīti ।। aniyatatvenetyanantaraṃ pūrvavadanuṣaṅgaḥ । vyavahita niyapūrvavartino yāgādeḥ svargādyahetutvāpātāt । sāpūrvasya yāgasyāvyavahitatvamastīti cenna । pūrvaṃ pratītena yāgasya svargahetutvena paścādapūrvasya kalpanīyatayā tadavyavahitatvasya kāraṇatvaśarīte praveśāyogāt । anyathāpūrvaṃ vācyaṃ syāt ।। tasyādatīndriyaśaktireva kāraṇatvam । tāṃ ca prati svāśrayajātīyasya phalāvyavadhānaṃ vyāpakam । yāgasya ca bhojanādestṛptiṃ pratīva svargaṃ prati svarūpeṇāvyavadhānaṃ na sambhavatī tyanubhavasya smṛtiṃ pratīva vyāpāra dvārāvyavadhānaṃ vaktavyamityapūrvakalpanā yuktā ।। sāpūrvasyeti ।। apūrvasahitasyetyarthaḥ ।। apūrvavyavahita syetyarthaḥ । vācyaṃ syāditi ।। tvanmata iṣṭasādhanatvasyaiva liṅgādivācyātayā gurumata ivāpūrvasya liṅgādivācyatvābhāvāt । sāpūrvasya svargāvyāvahitapūrvavṛttitvarūpakāraṇa tvasya yāganiṣṭhasya vidhyarthatve apūrvamapi liṅgādivācyam syāt na tvarthāpattikalpyamityapasiddhānta iti bhāvaḥ । śaktireveti ।। tathā ca rāsabhādau tadabhāvādeva kāraṇatvābhāva iti
iti bhāvaḥ । nāpi yāgādāvavyāptiprasaṅgādityata āha tāṃ ceti ।। svāśraya iyatapadaṃ na -naṃ ja i । ato- rā vārapadaṃ na -naṃ atvasye -u yatvaṃ syā -u ṇasya -u etadapyuktaṃ sūdhāyām atīndriyamevetyādinā ।। nanvevaṃ śaktiḥ kāraṇatvaṃ cetsā kāraṇaṃ na syāt । tathāca śaktirdāhānukūlā na syāditi cenna । kāraṇatvasyāpi kāraṇatvasyeva kāryaprāgabhāvavyāpyaprāgabhāvapratiyogitvarūpānukūlatvāśrayatvāt ।।
kecittu pratibandhakābhāvatvena kāraṇatve anyonyāśrayānmaṇyādyabhāvakūṭasya kāraṇatā tvayoktā । tathācānanugatānāṃ tāvadabhāvānāṃ kāraṇatā syetyevoktā varaṇyasthadaṇḍe vyabhicāraḥ syādataḥ svāśrayajātīyasyetyuktuḥ ।। rāsabhādeścā kāraṇatvānyathānupapatyāpyatīndriyaśakti siddhirityetadapītyarthaḥ ।। śakteḥ kāraṇatvarūpatve bādhakamāśaṅkya nirāha nanvevamapi ।। vyāptiḥ kālikī dhyeyā । daṇḍādeḥ kāraṇasyeva tacchakterapi tādṛśaprāgabhāvapratiyogitvāditi bhāvaḥ । prakārāntareṇa śaktisiddhimanyāpadeśenāha kecitviti ।। maṇyādyabhāvānāṃ pratibandhakābhāvatve jñāte tadabhāvānāṃ kāraṇatvajñānaṃ kāraṇatvajñāne ca sati kāraṇībhūtābhāvapratiyogitvarūpapratibandhakatvajñānaṃ sati ca tasmin pratibandhakābhāvatvena tadabhāvānāṃ kāraṇatvajñānamityanyonyāśrayāddhetorabhāvakūṭasya kāraṇatā tvayoktetyarthaḥ ।। tataśca kimityataḥ svābhimatasādhyamāha tathāceti ।।
tattadanantaniṣṭhāna ntadharmāṇāṃ kāraṇatāvacchedakatvamiti kalpanādvāraṃ śaktikalpanam । anyathā tavāpi samavāyo na sidhyeti। kḷptairanantaiḥ svarūpasambanthaireva viśiṣṭapratītyupapatterityāhuḥ ।। kiñcaivamuttejakābhāvaviśiṣṭa maṇyabhāvasya hetutvaṃ svīkṛtya śaktyapalāpe prāyaścittābhāvasahakṛtasandhyāvandanādyakaraṇasya narakahetutvasaṃbhavātta nnivatyemapi dūritāpūrvaṃ na sidhyet ।। evaṃ jyotiṣṭomādi janyamapūrvamapi na sidhyet । anvayavyatirekābhyāṃ sāṅgayāgapragabhāva viśiṣṭātmābhāvasyaiva svargādiphalahetutvopapatteḥ । abhāvakūṭasya kāraṇatve satītyarthaḥ । anyathā kalpanāgauravānādara ityarthaḥ । tavāpīti ।। jātiguṇakriyāviśiṣṭapratīyatayo viśeṣaṇa saṃbandhanimittakā ityādirūpeṇa samavāyamanumimānasya tavetyarthaḥ । atra pakṣe arucibījaṃ tu pratibandhakābhāvānāṃ vakṣyamāṇadiśā viśiṣṭavidhitvādinānugatipakṣe asya doṣasyābhāvāt anyathānupapatyā śaktikalpanānavakāśa iti bodhyam । tathāpi tatpararītyā parasyāpādanasaṃbhavādetatpakṣāvatāra ityadoṣaḥ ।।
apūrvapratibandyāpi śaktiṃ sādhayati kiñcaivamiti ।। pūrvatra śrutyādinirūpaṇavāde atra naiyāyikā ityādinoktarītye vaśabdārthaḥ ।। yāgajanyāpūrvamapītyarthaḥ । kathaṃ tarhi cira dhvastayāgādeḥ svargādihetutetyata āha anvayeti ।। upapatterityetadvyanakti ātmana iti।। āṃ taddharma- rā ratibandhakābhāvahe -rā naṃ vasya he-ja ga prāyaścittena niva -rā prāyaścittanivartya -ja ga sādhyama -ga taḥ । saṃbhavāt' paryantaṃ nāsti -ga ṣaṇa -u yetyevaṃ -u ntanayā -u ātmanaḥ sthāyitvena viśeṣyābhāvābhāvepi prāgabhāvarūpaviśeṣaṇābhāvena viśiṣṭābhāvasaṃbhavāt ।।
nacāsya viśiṣṭābhāsyānantatvena phalānantyaṃ syāditi śaṅkyam । sāvadhikaphalabodhakaśrutibalādapūrvasyevoktasya viśiṣṭābhāvasyāpi sāvadhikaphalajanakatvasvabhāvakalpanāt ।। api ca yatra devadattādiśarīraṃ pratyakṣeṇa gṛhītaṃ pratyakṣāntareṇānumānādinā vā punarnānubhūtaṃ tatrāpi taccharīrasmṛtistāvadutpadyate । iṣṭāpūrtādikāriṇo yajamānātmanaḥ sthāyitve api tasya kṛtayāgāditvena tatra tatprāgabhāvādviśeṣaṇābhāvaprayukto viśiṣṭabhāvaḥ sulabha eva, maṇyādisatvadaśāyāmuttejake satyuttejakābhāvaviśiṣṭamaṇyādyabhāvasatvavaditi bhāvaḥ।। nanu yāgasyaiva prāgabhā vavirodhitayā'śutaravināśiyāganāśe prāgabhāvonmajjanātra viśeṣaṇābhāvasaṃbhava iti cenna । yāgasyeva taddhvaṃsasyāpi tatprāgabhāvavirodhitvāt ।।
pratibandhakābhāvavaiṣamyamāśaṅkya nirāha na ceti ।।"amṛto vā va somapo bhavati yāvadindro yāvanmanuryāvadāditya"ityādiśrutītyarthaḥ । yathā phalānantyaśaṅkā nāsti tathā pratibandyantaramāha api ceti ।। anubhava prasaṅgābhāvarūpaviśeṣaṇasyābhāvopapādanāyoktaṃ pratyakṣāntareṇānumānādinā vā punarnānubhūtamiti । tāṃ ca smṛtiṃ pratyanvayavyatirekābhyāṃ tadanubhavaprāgabhāvaviśiṣṭātma virahaḥ smṛtiparyantasthāyī kāraṇamastu । kṛtamanubhavasya smṛtihetutvamaṅgīkṛtya tannirvāhāya saṃskārakalpanayā ।। na cātra smṛtirūpaphalasā tatyaśaṅkāvakāśopyasti ।। saṃskārakalpanāpakṣa iva sadṛśādṛṣṭacintāsahakārivaikalpyādeva phalobhāvopapatteḥ ।।
yadi ca tatra svargasmaraṇādo kalpṛptakāraṇabhāvasya yāgānubhavādereva laghavena bhāvarūpāpūrvasaṃskāra dvārā kāraṇatvaṃ vyavasthāpya tadabhāvātkāryābhāvopapādanaṃ; tarhihāpi dāhe kḷptakāraṇā bhāvasya vahnereva lāghavādbhāvarūpaśaktyā kāraṇatvaṃ nirvāhya tadabhāvātkāryābhāva upapādyatām । kutamutta mbhakābhāvaviśiṣṭapratibandhakābhāvasya hetutvakalpanayā ।। tasmātpratibandhakābhāvo na heturiti pratibandhakasamaye śaktyabhāvādeva dāhābhāvo vaktavya iti śakti siddhiḥ ।। kutamiti ।। avamityarthaḥ । prāguktadoṣo atra netyāha na cātreti ।। pratibandīdvaye paramukhenaiva samādhiṃ vācayitvātrāpi tathetyāha yadi ceti ।। nanu śaktipakṣe pūrvasyāḥ śakternāśātpratibandhakāpanaye vottejakasamavadhāne vā kathaṃ punardāhaḥ । yadi ca tābhyāṃ śaktyantarotpādastatānanugatasyāpi pratibandhakābhāvasya hetutvaṃ tavāpisamānamiti cenna ।। satye va kuṭhāre kadācitkuṇṭhatvavatsāmagryāṃ saṃśayottarapratyakṣasthale anumityabhāvavatsasatyevāpūrve kadācitavipākavacca satyameva śaktau tasyāḥ kadācitkaṇṭhībhāvavalakṣaṇāvasthāviśeṣasya kalpanāt ।।
uktaṃ hi sudhāyāṃ"vyaktiśabdena śakterevāvasthāviśeṣasya vivakṣitatvā"diti ।। śaktipakṣe bādhakamāśaṅkyānekadṛṣṭāntapūrvaṃ nirāha nanvityādinā ।। attā carācaretyādhikaraṇasudhāyām śakteravasthā viśeṣa eva na tu śaktyantarityetaduktamityarthaḥ । śaktirvavyaktyātmanāstītyuktau kānāmavyaktiriti pṛṣṭasyottaraṃ vakti śabdenetyādinā ।। maṇyādeḥ pratibandhakatvānyathānupapatyā ca śaktisiddhirityāha kiñceti ।। viśeṣaṇaviśeṣyatatsaṃbandhānāmabhāvatrayaṃ vā -viśiṣṭaṃ padārthāntaramiti pakṣe ca kathañcidviśiṣṭābhāvasyānugamaḥ kāraṇatā ca । tathāpi maṇyāder lokasiddhaṃ kāryānukūlakiñciddharmavighaṭakatvarūpaṃ pratibandhakatvaṃ
na syāditi maṇyādeḥ pratibandhakatvānyathānupapatyā śaktisiddhiḥ ।। na ca maṇiḥ kāryānukūlavighaṭanarūpaḥ pratibandha eva, na tu pratibandhakaḥ, tatprayoktā puruṣa eva tu pratibandhakaḥ, maṇau pratibandhakavyavahārastu upacārādvā syārthe kapratyayāśrayaṇādveti vācyam । mukhye bādhakābhāvāt । maṇinā pratibaddha iti vyavahārānusāreṇa pratibandhaka ityatrāpi kartarthā ka pratyasyaivaucityācca । vidyamānasyāpi pratibandhakarūpaviśeṣyasyaiva pratiyogitāvacchedakabhedenābhāvo vā deśāntarasthānumuttambhakābhāvaviśiṣṭānāṃ maṇyādīnāmatratyābhāvo vā viśeṣaṇaviśeṣyayoryaḥ saṃbandhastadabhāvo vā kāraṇamityuttarabhaṅgeḥ vakṣyamāṇa ityarthaḥ । kartrerthakapratyayasyeti ।।"ṇvaltṛcāviti"kartari vihitaṇvulpratyayasyetyarthaḥ ।। nanu kāraṇībhūtasvābhāvapratiyogitvarūpapratibandhakatvameva maṇyāderiti mate śaktisiddhirnetyataḥ śaktiṃ vinā tadevāyuktamityāha kiñceti ।।
kiñca maṇyādyabhāvasya kāraṇatve maṇeḥ pratibandhakatvamapi na syāt । loke kāraṇābhāvarūpe daṇḍābhāvādau pratyavāyakāraṇībhūtavihitakāraṇasyābhāvarūpe vihitakaraṇe ca pratibandhakavyavahārābhāvāt ।। tasmāddu ṣṭānvayavyatirekābhyāṃ kāraṇatvānumityanyathānupapatyā rāsabhāderakāraṇatvānyathānupapatyāpūrvādipratibandyā maṇyāderlokasiddhapratibandhakatvānyathānupapatyā tvadabhimatapratibandhakatvānyathānupapatyā ca śaktisiddhiḥ ।। iti śaktāvarthāpattipañcakam ।। tathā ca kāraṇībhūtaśaktivighaṭanarūpatvādinaiva pratibandhakatvaṃ tvayāpi vācya m। prāguktaṃ sarvaṃ niṣkṛṣyānuvadannupasaṃharati tasmāditi ।। apūrvādītyādipadena saṃ grahaḥ । kecitityānoktakalpanālāghavasyārucigrastatvānna tasya saṃgrahaḥ kṛtaḥ।।
śaktāvarthāpattipañcakam ।। mādanvaya -rānaṃga vadabhimatetyādi nāsti - ja 'iti bhāva' ityadhikam - u kāragra-u।' a -u atha pratibandhakābhāvasya hetutve prakāracatuṣṭayabhaṅgaḥ ।। kiñca tvanmate viśiṣṭaṃ viśeṣaṇaviśeṣyatatsambandhātiriktaṃ nāstītyuttambhakābhāvaviśiṣṭapratibandhakābhāvo api kvacidviśeṣaṇābhāvarūpaḥ kvacidviśeṣyābhāvarūpaḥ kvacitsambandhābhāvarūpa ityananugamānna hetuḥ । abhāvatrayasyaikaśaktimatvenānugame ca śaktisiddhiḥ ।।
atha pratibandhakābhāvasya hetutvabhaṅgaḥ ।। evamuttejakābhāvaviśiṣṭamaṇyādyabhāvarūpadṛṣṭakāraṇābhāvādeva dāhānutpatyupapatterna śaktisiddhirityādinā kṛtacodyasya śrutyādivirodhārthāpattipañcakavirodhābhyāṃ dūṣaṇamuktvādhunā tādṛśābhāvasya kāraṇatvameva na yuktaṃ yena śaktyapalāpo dhaṭeteti bhāvenāha kiṃ ceti ।। maṇau hi uttejakābhāvasahakṛtasyābhāvo heturiti prāñca ityuktvā viśiṣṭaṃ nārthāntaraṃ etadabhāvo anugataḥ syādityādinā taddūṣayitvā svayaṃ tatsarvaṃ niṣkṛṣya vadan dūṣaṇamāha tvanmata ityādinā ।। ekaśaktimatveneti ।। ekakāryānukūlaśaktimatvenetyarthaḥ ।। nāsti tatra viśiṣṭaṃ nāstīti pratīteriti vācyam । viśiṣṭavirodhitvaṃ hi viśiṣṭavirahātmakatvaṃ vā tavdyāpyatvaṃ vā vācyam । tadubhayamapi pratiyogino viśiṣṭasyānanugame tadabhāvasyāpyananugamādananugatameva । viśiṣṭasyevānugame tu tadabhāvo api svata evānugata iti kimanayā kṛsṛṣṭyā ।। nanu - tarhi svarūpeṇa vidyamānasyaiva maṇeruttejakasamaye uttejakābhāvāvacchinnatvenābhāvo asti । pratiyogibhedeneva pratiyogitāvacchedakabhedenāpyabhāvabhedāt ।
śaśadhoktamevānugamakamāśaṅkya nirāha na ceti ।। trayāṇāṃ viśiṣṭavirodhitvaṃ vyanakti yatreti ।। anugata iti ।। viśeṣaṇaviśeṣyatatsambandharūpatritayātmakatve tadabhāvasyāpi tritvāpatyānanugamāt । tadvirahātmakatvaṃ vā tadvirahavyā pyatvaṃ vānanugatetyarthaḥ । anugame tviti ।। viśeṣaṇāditritayānugataṃ viśiṣṭaṃ padārthāntaramityupagame tvityarthaḥ ।। viśiṣṭavirodhitvenānugamaḥ virodhitvaṃ virahātmatvā diti kalpanayetyarthaḥ ।। evaṃ śaśadharābhimatamabhāvatrayapakṣaṃ maṇyādyuktadiśā nirasyedānīmudayanādyabhimatamatiriktābhāvapakṣamāśaṅkate nanu tarhiti ।। pratiyogibhede naiveti ।। yadyapi pratiyogibhedasthale pratiyogitāvacchedakabhedasyāvaśyakatvāttadbhedādeva bhedastathāpi yathā pratiyogibhedo abhāvabhedavyāptastathā pratiyogitāvacchedakabhedo apītyarthaḥ । kathamanyathā daṇḍini puruṣe satyeva kevala puruṣo nāstīti kaivalyāvacchinnatvena puruṣābhāvapramā । tathācotta mbhake satyasati ca maṇyabhāvakāle uttambhakayuktamaṇikāle cānugato maṇyabhāva eva heturiti cenna । manmate padārthāntarasya viśiṣṭasyaivāvacchinnābhāvapratiyogitvena maṇestadapratiyogitvāt । tvanmate ca viśiṣye sati viśiṣṭābhāvabuddheḥ saviśeṣaṇe hīti nyāyena viśeṣaṇābhāvaviṣa tvenānanugatamatādavasthyāt । sa ca pratiyogini satyapi vartamāno abhāvaḥ prāgabhāvāditritayānya eva dhvaṃsa eva vā kḷptātyantābhāva eva vā maṇyuktadiśā dhyeya iti bhāvaḥ ।।
astvevaṃ tataśca kimatyata āha tathā ceti ।। uttambhakadaśāyāṃ maṇirna ce ttadottambhakābhāvarūpāvacchedakasya tadavacchedyaviśeṣyasya cobhayasyābhāvāttatprayukto maṇyabhāvaḥ, uttambhake sati maṇirna cettadā tu viśeṣyābhāva uttambhakayuktamaṇidaśāyāṃ cottambhakābhāvarūpāvacchedakābhāvaprayukto viśeṣyābhāvo anugata ityarthaḥ। maṇestadapratiyogitvāditi ।। tathā ca tvadabhimatābhāva evālīka iti kasya kāraṇatayā śaktyapalāpaḥ syāditi bhāvaḥ। maṇyuktameva doṣamāha tvanmate ceti ।। kathamanyathā śikhaiva naṣṭā na tu puruṣa ityavādhitadhīḥ । kathaṃ ca viśeṣyasatvāvirodhinastadabhāvatvam । viśeṣaṇasatvamātravirodhinastadabhāvatvābhāvaśca।। kiñcāsyaiva maṇeruttejakātpūrvamuttejakakābhāvaviśiṣṭatayā tadavacchedenāpyabhāvo asambhavī । na ca maṇyādeḥ pūrvamuttejakābhāvaviśiṣṭatvepīdānīmuttejakā bhāvābhāvenedānīmuttejatakābhāvaviśiṣṭatvenābhāvostīti vācyam । evaṃ hī dānīntanottambhakābhāvavaiśiṣṭyaṃ pratiyogitāvacchedakaṃ vācyam । tasyottejakasamavahitamaṇau kadācidapyabhāvena
udayanamata ityarthaḥ ।। viśiṣṭābhāvavabuddherviśeṣyābhāvaparatva ityarthaḥ । viśeṣaṇābhāvaviṣayatvaṃ viśiṣṭābhāvavabuddhervyanakti kathaṃ ceti ।। viśeṣaṇasattveti ।। kathaṃ cetyanuṣaṅgaḥ ।। etādṛśābhāvavakalpanaṃ nyāyasiddhāntaviruddhaṃ cetyāha kiñcāsyaiveti ।। yasyābhāva ucyate tasyaiva maṇerityarthaḥ । kumuttejakātpūrvaṃ tadabhāvaḥ pratiyogitāvacchedako athottejakadaśāyām । ādya āha uttejakāditi ।। dvitīyamāśaṅkya nirāha na ceti ।। uttejakadaśāyāmityarthaḥ । idānīntaneti ।। uttejakālīnetyarthaḥ । vyadhikaraṇadharmāvacchannābhāvāpatyāpasiddhāntāt । tasya kevalānvayitayottejakātpūrvamapi satvena tadāpi dāhāpatteśca ।। kiñca vidyamānasyāpyavidyamānadharmāvacchedenābhāve vyāsajyapratiyogi kopyabhāvaḥ syāt ।।
vyadhikaraṇeti ।। pratiyogitā vyadhikaraṇetyarthaḥ ।। yathā śruṅge śaśīyatvasya kadāpyabhāvena śaśīyatvāvacchinnaśruṅgābhāvo nopeyate tathātve paṭatvāvacchinne bhūtale ghaṭo neti pratītyā vyadhikaraṇadharmāvacchinnādhikaraṇatākābhāvasyātiriktasyāṅgīkartavyatāprasaṅgabhayāt vyaktametadanumitilakṣaṇe taṭṭīkāsu; tathehāpyuttejakasahakṛtamaṇāvabhāvapratiyogitāvatīdānīntanotteja kābhāvarūpāvacchedakasyānyatraiva satveneha tadā kadāpyabhāvena pratiyogitāvyadhikaraṇatvāvacchinnābhāvāṅgīkāre aprasiddhāntādityarthaḥ ।। yadi kaścitbrūyādastu tādṛśopyabhāva iti tadāpi doṣamāha tasyeti ।। uttejakakalīnottejakābhāvarūpavyadhikaraṇadharmāvacchinnapratiyogitākābhāvarūpe tyarthaḥ ।। atiprasaṅgaṃ cāha kiñceti ।। vyāvajyeti । ghaṭasatvasthale ghaṭapaṭau na sta itidhībalāddvitvāvacchinnapratiyogitāko vidyamānaghaṭhapaṭobhayapratiyogiko ktātiriktābhāvo api syāt । anyatarābhāvasyaiva pratītyupapattāvaprāmāṇiko abhāvo na tatra naiyāyikaiḥ svīkṛta ityarthaḥ ।। astu tādṛśo apyabhāva iti vadantaṃ prati doṣāntaramāha api caivamiti ।।
api caivaṃ raktatādaśāyāṃ ghaṭasya śyāmarūpāvacchinnatvenābhāvā patyā pratyabhijñāvirodhaḥ syāt । na ca ghaṭasya śyāmatvenāsa tve api ghaṭatvena satvānna tadvirodha iti vācyam । tathātve pratyabhijñāyā ghaṭatvāvacchinnābhedaviṣatvenopapatyā śyāma tvāvacchinnatvena bhedāpatyā tva danabhimatabhedābhedaprasaṅgāt ।। evaṃ tattakṣaṇāvacchedenāpi bhedāpatyā kṣaṇabhaṅgaḥ syāt। evamekasminnapi kṣaṇe saṃyogatadabhāvāvacchedena bhedābhedau syātām ।। api caivamiti ।। vidyamānasyaiva vastuno avacchedakābhā vanimittābhāvasvīkāra ityarthaḥ ।। pratyabhijñeti ।। yaḥ śyāmaḥ sa evāyaṃ rakta iti pratyabhijñetyarthaḥ ।। ghaṭatvenābhedaḥ śyāmatvena bheda iti bhedābhedetyarthaḥ । tatkṣaṇeti ।। etatkṣaṇāvacchanno neti pratītyā pratikṣaṇamavidyamānapūrvottarakṣaṇāvacchede na bhedasaṃbhavāt kṣaṇikatā syādityarthaḥ ।। vṛkṣe śākhāyāṃ kapisaṃyogasya mūle tu tadabhāvasya satvena vṛkṣo mūle kapisaṃyogavānna bhavati agre kapisaṃyogābhāvavānneti vā pratītyā saṃyogavadabhedaḥ saṃyogābhāvavadbhedaśca vṛkṣe saṃyoga tadabhāvāvacchedena syātām । tathā saṃyogābhāvasthale saṃyogābhāvavadabhedaḥ saṃyogavadbhedaśca syādityarthaḥ ।।
kiñca pratiyogisatvakāle a pi sannayamabhāvo na tāvaddhvaṃsaḥ prāgabhāvo vā । tayoḥ pratiyogyasamānakālīnatvāt । dhvaṃsasyānantatvenottejakāpana yanakāle api satvena maṇisatvepi dāhāpatteśca । ata eva nātyantābhāvaḥ । tasyānādyanantatvena pratibandhakakāle api satvena tadāpi dāhāpatteḥ ।। nanu - viśiṣṭātyantābhāvaṃ prati viśeṣaṇasya viśeṣyasya vā prāgabhāvo dhvaṃso vā pratyāsattiḥ । tathāca viśeṣaṇādidaśāyāmatyantābhāsyāpratyasannatvānna dāhotpādakatvaṃ na vā pratītirita cenna । teṣu pratyāsattitvāvacchedakaikarūpa syābhāvāt । ananugatānā mapi pratyāsattitve vāpaśyakānāṃ teṣāmeva dāhahetutāstu । kiṃ viśiṣṭā bhāvakalpanayā ।। nanu viśeṣyasatvasthale avacchedakabhedenāṅgīkriyamāṇo abhāvaḥ saṃsargābhāva eva na tvanyonyābhāvaḥ । yenoktadoṣaḥ syādityata āha kiñceti ।। dāhāpatterityupakṣaṇam । tadāpyabhāvadhīprasaṅgāccetyapi dhyeyam ।।
atyantābhāvapakṣamupetya tatroktadoṣodvāramāśaṅkate nanviti ।। yadyapi dhvaṃsaprāgabhāvau dvāveva śaṅkitau । tathāpi viśeṣaṇaviśeṣyarūpapratiyogibhedāccatuṣṭvamupetya teṣvityuktam । etena kālaviśeṣa eva pratyāsattiriti nirastam । sarvatrāpi tattatkāvalaviśeṣasyaiva hetutvāpatyā kāraṇāntarāpalāpāpatteśca ।। nāpyayamutpādavināśaśīlasturīyo abhāvaḥ । uttambhakopanaye uttambhakābhāvaviśiṣṭamaṇyabhāvasyotpatterapanaye ca vināśāditi vācyam । uktarītyāvaśyakena viśeṣaṇābhāvanaiva tavdyavahāropapattau turīyābhāvakalpakābhāvāt ।। na cāyaṃ kālaviśeṣāvacchedenātyantābhāva eveti vācyam । tathātve prāgabhāvāderapi tathātvāpātāt । iha ghaṭo netyatrāpi ghaṭabhūtalasaṃbandha eva pratiyogī na tu ghaṭaḥ । vakṣyate caitadabhāvaprastāve ।।
yadvā dhvaṃsādivyaktibāhulyāpekṣayā teṣvityuktiḥ । evaṃ cānanugama eva kvacitkasyacideva pratyāsattitvasvīkārāditi bhāvaḥ। ananugamāditi ।। kvacitprāgabhāvakālaḥ kvacitpradhvaṃsakāla ityananugamādityarthaḥ ।। prāgabhāvapradhvaṃsātyantābhāvarūpe saṃsargābhāvamadhye sāmayikopi kvacidatyantābhāvostvityarthaḥ । kālaviśeṣeti ।। uttambhaka kālaviśeṣetyarthaḥ।। nanvevaṃ viśeṣaṇābhāvādinā viśiṣṭābhāvāpalāpe ghaṭā dyabhāvo api na sidhyet । iha bhūtale ghaṭo netyatrāpi ghaṭabhūtalasaṃbandhābhāvānaiva tavdyavahāropapatterityata iṣṭāpattimāha iha ghaṭeti ।। vyaktame tannyāyamṛte asato abhāvapratiyogitvavāde prathamaparicchede ।। abhāvasya svarūpādanyatra pratyāsattirityetadāśrayāsiddherdeṣatvabhaṅge vakṣyata ityarthaḥ ।। nanu tarhi maṇyuttambhakobhayasatvakāle tadānīmuttambhakābhāvaviśiṣṭānāṃ deśāntarasthānāmanyeṣāṃ maṇyādīnāmatratyā bhāvaḥ kāraṇaṃ; na tvatra vidyamānasyaiva maṇyāderabhāvaḥ । ata evodayano"na hi daṇḍini satyadaṇḍānāmanyeṣāṃ nābhāva"ityāha । anyathānyeṣāmiti vyarthaṃ syāditi cenna । evaṃ hi uttambhakakālīnaṃ dāhaṃ prati vidyamāna maṇerabhāvaḥ kāraṇaṃ na syāt । tathā cottejakāgamanāt
prāk maṇikāle api dāhaḥ syāt । etanmaṇyabhāvasya tadānīmasatve api tasyāhetutvena tadvilambena dāhavilambānupapatteḥ । hetubhūtasya ca tatrāvidyamānānāmanyeṣāṃ maṇīnāmabhāvasyottejakāgamanātprāgapi satvāt ।। udayanoktaṃ pakṣāntaramāśaṅkya nirāha nanu tarhityādinā ।। abhāvasya vidyamānamaṇyādipratiyogikatvāsaṃbhava ityarthaḥ । ada ṇḍināmapi na bahuvrīhiḥ kintu daṇḍināmeveti yojyam ।। athaṃ mataṃ viśeṣaṇaviśeṣyayoḥ sambandha eva viśiṣṭaṃ, tathāca maṇyuttambhakābhāvarūpobhayasaṃbandhābhāvo viśeṣaṇādyabhāvavyāpako anugato heturiti cet । ayamapyabhāvo hi maṇyuttambhakābhāvārūbapasaṃbandhyā tmakaviśeṣaṇadvayaviśiṣṭa saṃbandharūpaviśeṣyasyābhāvaḥ । na tu saṃbandhamātrasyābhāvo atiprasaṅgāt । tathā cāyaṃ viśiṣṭābhāvo ahi yadi saṃbandhajhirūpiviśeṣaṇadvayena saha saṃbandharūpaviśeṣyasya yatsaṃbandhāntaraṃ tadabhāvātmakaḥ tadānavasthā । yadi tu tatparihārāya viśeṣaṇābhāvādyātmakastadā pūrvavadanagamatādavasthyam ।। "atrocyate"ityādinā ma ṇyuktaṃ pakṣamāśaṅkate atha matamitita ।। ghaṭhapaṭasambandhābhāvasyāpi dāhahetutvaprasaṅgādityarthaḥ ।। viśeṣaṇaviśeṣyayoḥ saṃbandharūpaviśiṣṭasyābhāvo apītyarthaḥ । viśeṣaṇadvayeneti ।। viśeṣaṇaviśeṣyarūpaviśeṣaṇadvayenetyarthaḥ । daṇḍītyatra
daṇḍacaitrasaṃbandhasya viśiṣṭaśabdārthatve sati tulyanyāyatayā saṃbandhasya tatsaṃ bandhībhūtaviśeṣaṇābhyāṃ daṇḍacaitrābhyāṃ saha kaścana sambandha eva viśiṣṭaśabdārtho vācyaḥ । tatrāpi sambandhasya tatsaṃbandhibhūtasaṃbandhatatsaṃbdhibhyāmanya eva saṃbandho viśiṣṭapadārtha iti viśiṣṭābhāvavapakṣe prācīnasaṃbandhasya saṃbandhāntārābhāva eva viśiṣṭābhāvo vācyaḥ । tatrāpyevaṃ tatrāpyevamityanavasthetyarthaḥ ।। anavasthāparihārāya viśeṣyatatsambandhābhāvātmaka ityarthaḥ ।। nanu - bhavedidaṃ yadyuttambhakasahitamaṇyādikāle maṇyādirūpaviśeṣyasya satve apyanuttambhakābhāva viśeṣaṇābhāvavatsambandharūpaviśeṣyasya satve api kadācitsambandhirūpaviśeṇābhāvaḥ syāt । sambandhinorabhāve sambandhābhāvasyāvaśyakatvāt । tathā ca sambandharūviśeṣyābhāva evānugata iti cet । maivam anugamāya tadanapekṣāyāmapi sambandhābhāvamātrasya hetutve atiprasaṅgenānatiprasaktasya kāraṇatvāya tadapekṣaṇāt । maṇyuttambhakābhāvasambandhasya tadubhayamātravartitvena dāhye karatale dāhake vahnau ca tatsambandhābhāvasya sadā satvena kevalamaṇikāle api dāhaprasaṅgācca ।। uktānavasthādidoṣa nirāsāya vai ṣamyāmāśaṅkate nanviti ।। sambandhāntaramādāyānavasthodbhavanamityarthaḥ ।। sambandhasambandhinoḥ sambandhī viṣaya ityarthaḥ । sambandhābhāvasyeti ।। viśeṣyabhūtasambandhābhāvasyetyarthaḥ ।। tadanapekṣāyāmiti ।। sambandhibhūtaviśeṣaṇānapekṣāyāmityarthaḥ ।। tathā ca viśeṣyasambandhābhāvātmakatve ananugamatā syādeveti bhāvaḥ ।।
nanu tadapekṣāyāmapi paricāyakatvenaiva tadapekṣāstu tāvatātiprasaṅgābhāvādityato doṣāntaramāha maṇīti ।। maṇeruttambhakakābhāvena yaḥ sambandhastasyetyarthaḥ ।। kecuttu saṃśayottarapratyakṣaṃ viśeṣadarśanamiva pratibandhakakālīnadāhaṃ pratyuttejakaṃ heturiti kalpanenaiva sarvasamāmañjasye kiṃ viśiṣṭābhāvasya hetutvakalpane netyāhuḥ ।। tasmācchuśadhararītyā viśeṣaṇaviśeṣyatatsambandhābhāvatrayaṃ vodayanādirītyā vidyamānasyapi pratibandhakarūpaviśeṣyasyaiva pratiyogitāvacchedakabhedenābhāvo vā deśāntarasthānāmupattambhakābhāvaviśiṣṭānāṃ maṇyādīnāma tyāntābhāvo vā maṇikṛdrītyā viśeṣaṇaviśeṣyayoryaḥ sambandhastadabhāvo vā kāraṇamiti vidyamānamaṇeḥ kāraṇībhūtābhāvapratiyogitvarūpaṃ pratibandhatvamayuktamiti kāryānukūlavighaṭakatvarūpaṃ pratibandhatvameva vācyamiti maṇyādivighaṭanīyaśaktisiddhiḥ ।। iti pratibandhakābhāvasya hetutve prakāracatuṣṭayabhaṅgaḥ ।।
keci tviti ।। asmin pakṣe śaktisiddherabhāvo arūcibījaṃ dhyeyam ।। deśāntarasthānāmiti ।। udayanādirītyetyanukarṣaḥ ।। pratibandhakābhāvasya hetutvabhaṅgaḥ ।। atha tṛṇāraṇimaṇīnāmekaśaktimatvasādhanam ।। kiñca -śaktyabhāve tṛṇāraṇimaṇīnāṃ vahnijātīya rūpakārye ananugamena hetutvaṃ na yuktamiti teṣāmekaśaktimatvenānugamār thaṃ śaktiḥ svīkāryā ।।
atha tṛṇāraṇimaṇīnāmekaśaktimatvasādhanam ।। yadyapyanumānakhaṇḍe maṇau tṛṇāraṇimaṇīnāṃ vahnau kāraṇatvenaikaśaktimatvamupeyamityādinā śaktisiddhiṃ pūrvapakṣayitvā tannirākaraṇaṃ siddhāntitam । tadapi nirākṛtya śaktiṃ sādhayati kiṃ ceti ।। evaṃ kcicchaktisiddhau pade api tadanumānaṃ bhaviṣyatīti pūrvavadabhiprāya ūhyaḥ ।। ekajātīyakāryānukūlaśaktimatvenetyarthaḥ । anyasyābhāvādanukūlatvaṃ ca kāryābhāvaprayojakābhāvapratiyogitvaṃ kāraṇatadavacchedakobhavasādhāraṇ । tena śakteravacchedakatve api nānukūlatvahāniḥ । evaṃ ca śaktīnāṃ prativyakti nānātvena tanniṣṭhānugatajātyaivaikajātīyaśaktimatvenānugatetāravaśyakatvācchaktau jāteśca tavdyañcakasaṃsthānaviśoṣāderabhāvenāyoga ityādidūṣaṇānavakāśaḥ। siddhānte jāterabhāvācca ।। yadvā saṃsargānugataikaivai'stu । na caivamekatṛṇavyaktināśe āśrayanāśaprayuktaśaktināśātṛṇāntarāditaḥ kāryābhāvadoṣa iti vācyam । ādheyaśaktivāde vakṣyamāṇadiśā samādhānasambhavādityāśayādityāhuḥ ।। na cācākṣuṣadravyatvamupādhiḥ । taijase tryaṇake cākṣuṣe dāhānukū lātīndriyoṣṇasparśavati sādhyāvyāpakatvāt । pakṣamātravyāvartakaviśeṣamavatvena
na cācākṣuṣeti ।। ātmani tādṛśādṛṣṭādimatvamādāya sādhyavyāpakatvātpakṣe sādhanāvyāpakatvāditi bhāvaḥ । tryaṇukagatoṣṇasparśe atīndiyatvavivādinaṃ pratyāha pakṣeti ।। tṛtīyāntānāmupādherevetyādisādhye nānvayaḥ । anukūlatarkasadhrīcīnasya tādṛśasyāpyupādhitve doṣābhāvādāha sādhyavyāpakatāgrāhaketi ।। nirupādhisahacāra eva tādṛśatarka ityato nirūpādhitvamasiddhamiti bhāvenāha pratibandhaketyādi ।। prakṛtahetorevoktatarkānugṛhītatvena ceti dāhasyaitādṛśadharmānyaindriyikatvaprayojyatvaṃ pratibandhakāle api dāhaḥ syāt । na caivamataḥ pratandhakadaśāyāṃ tādṛśātīndriyadharmavatvaśūnyatvavādvahnerdāharūpakāryājanakatvaṃ dṛṣṭam । aindriyakatve tu satyapi dāhajanakatvaṃ na dṛṣṭamityapratibandhadaśāyāmapi tādṛśadharmavatvābhāve cākṣuṣadravyādapi vahnito dāhakāryānudayaḥ syāt । tathā ca hetūcchittirūpavipakṣabādhakatarkasahitatvāddhetoḥ "anukūleti tarkeṇa sanāthe sati bādhane । sādhyavyāpakatābhaṅgātpakṣe nopādhisaṃgrahaḥ।। lakṣaṇavipakṣabādhakenoktaśrutyādibādhakaprasaṅgena pratyuta hetore voktatarkānugṛhītatvena copādhereva sādhyāvyāpakatvāt । ava eva nāprayojakatvam।।
na ca tṛtīye ātmatvaṃ dravyatvaṃ copādhiḥ । adṛṣṭādau sādhyāvyāpakatvāt । na ca ghaṭādau vyabhicāraḥ ।। iti nyāyenopādhereva sādhyāvyāpakatvādityarthaḥ । kecittu pratyuta hetorevoktatarkānugrahaḥ।।"parāsya śakti"rityādiśrutismṛtibādhitatvaprasaṅgenetyarthaḥ ।। vipakṣe bādhakādyupetatvādevetyarthaḥ । tathā ca maṇikṛduktamaprayojakatvadūṣaṇamajñānamūlamiti bhāvaḥ । adṛṣṭādāvityādipadena tādṛśadaṇḍatvādidharmavaddaṇḍādiparigrahaḥ । adṛṣṭasyāpi pūrvoktarītyā kāryānulūlādṛṣṭadharmavatvāditi bhāvaḥ ।। ghaṭādāviti ।। tasyāpi svagatarūpādikaṃ prati paramate kāraṇatvājjñeyatvācca hetoḥ satve api sādhyābhāvāditi bhāvaḥ ।। śaktayaḥ sarvabhāvānā"miti smṛtyā sarvavastuṣvapi śakteraṅgīkārāditi bhāvaḥ ।। maṇyuktamanavasthārūpapratikūlatarkaparāhatilakṣaṇabādhakamāśaṅkya nirāhananvityādinā ।।
nanu - tathā।ḍapi bījādāvaṅkurānukūlaśaktivacchaktyanukūlā śaktirapi svīkāryā । bījaniṣṭhāmaṅkurajananaśaktiṃ prati bījasya samāvāyikāraṇatvāt । evaṃ tadanakūlā tatpūrvakālīnā bājādāvanādiśaktiparaṃparāṅgīrakāryeti bījāderanāditvaṃ syāditi cenna । manmate aṅkure śaktiyuktasya bījasya bīje śaktātsvakāraṇādevopapatyā bījagataśaktiparaṃparānapekṣaṇāt । kiñca yathā pratabandhake satyaṅkurānutpattiḥ prāmāṇikī tathā pratibandhābhimatakiñcitsatve yadi śaktyanutpattiḥ prāmāṇikī syāttadā śaktyanukūlāpi śaktirbī jādau svīkāryā syāt । svīkāryeti ।। anyathā prāguktahetostatra vyabhicārāpatteriti bhāvenāha bījaniṣṭhāmiti ।। tadanukūleti ।। aṅkurajananaśaktijananaśaktyanukūletyarthaḥ।। anavasthā'pādanamevāyuktaṃ vaiṣamyamiti bhāvenāha kiñceti ।।
nanvevamapi yathākāraṇaṃ bījādikaṃ svakāryajanane śaktimapekṣate । tathā śaktarapi svakāryajanane śaktyantaramapekṣeta । sāpi tathetyanavasthādi nāpi śaktāvapi svākāryānuguṇaśaktiḥ svīkāryetyanavasthā । samavāyaviśeṣādivatsvanirvāhakatvāditi ।। tasmāduktarītyā śrutyismṛtī arthāpattipañcakaṃ paroktasya viśiṣṭābhāvakāraṇatvasyānupapattistṛṇādervāhnijātīyakāraṇatvānupapattiranumānānāni ca pramāṇāni ।। iti sahajaśaktiḥ ।।
syādityata āha nāpīti ।। nityadravyeṣu vyāvartakatayā tārkikābhyupagataviśeṣasyevetyarthaḥ ।। sahajaśaktivādaḥ ।। athādheyaśaktiḥ ।। evamādheyaśaktarapi svīkāryā । anyathā
athādheyaśaktiḥ ।। evamādheyeti ।। sahajaśaktivatkāraṇaviśeṣo tpādyāpyupeyetyarthaḥ । yadyapi sahajaśakterabhāve viṣṇāveva vedasya śaktitātparyarūpasamanvayāyogavadādheyaśaktyabhāve vrīhīn prokṣatītyādau prokṣaṇajanyasya vrīhīniṣṭhasyātīndriyasye psitasyātiśayasyābhāvena vrīhinitīpsitakarmaṇi dvitīyā na syāt ।। padāni padāntarasannidhānāhitaśaktyantarāṇi viśeṣato apyanvitān svārthānabhidadhatīti paddhativākyasyānvatābhidhānavāde agre gatervakṣyamāṇatvena viśeṣānvayato apyādheyaśakteranapekṣitatvāt । tathāpi kāraṇānāṃ pramājananasvabhāvānāmapi doṣeṇāhitaśaktikānāmapramājanakatvasvīkārāttathā prāmāṇyagrahaṇasvabhāvasyāpi sākṣiṇo visaṃvādādirūpaparīkṣā hitaśaktikasyāprāmāṇyagrāhakatvasvākārātsaṃskārāhitaśaktikasya cakṣurādeḥ pratyabhijñā janakatvasvīkārāttadupayogitayā tatsādhanamityavadheyam ।।
vrīhīniti ।। yadi hi"caturo muṣṭīrnirvapati"iti puroḍāśārthatayā niruptānāṃ vrīhīnāṃ prokṣaṇaṃ vidhīyate"vrīhīn prokṣati"iti । ādipadena"apaḥ praṇayati"ityādigrahaḥ।। āptumiṣṭasyetyarthaḥ । āpaḷvyāptavityasya sanpratyaye"āpjñapyṛdhāmīt"itīkārā deśe sati niṣṭhāyāmīpsitamiti rūpasaṃpatteḥ ।। īpsitakarmaṇīti ।। karmakārakaṃ tāvadvividham । īpsitamanīpsitaṃ ca ।"karturīpsitatamaṃ karma, tathāyuktaṃ cānīpsitam"iti pāṇinyukteḥ । tatrādyaṃ grāmaṃ gacchati vrīhīn prokṣatītyādi । dvītīyaṃ tu viṣaṃ bhūṅkta ityādi। atastadvyāvṛtyarthamīpsatakarmaṇītyuktam । dvitīyeti ।।"karmaṇi dvitīyā"iti sūtroktā dvitīyāvibhaktirityarthaḥ ।। na ca prokṣaṇajanyalasaṃyoga eva vrīhiniṣṭho atiśayaḥ। kṣaṇikasya tasya bhāvikāraṇotpā dyāpūrvānupayogitvenānīpsitatvāt । saṃyogāvacchinnakriyāyāḥ prokṣaṇapadārthatvena svasyaiva svajanyatvavirodhācca ।। na ca dhātvarthe saṃyogādirūpalakṣaṇamātramiti vācyam । tyajātigacchatyoḥ paryāyatvāpatteḥ । grāmasaṃyogavibhāgayordhātvarthāpraveśāt । kriyā tvamātrasya cobhayatra sāmyāt ।।
śaśadhare maṇau coktamāśaṅkya nirāha na ceti ।। karaṇaṃ yāgaḥ ca tatkāraṇotpatyapūrvaṃ ca tadanupayogitvenetyarthaḥ । prokṣitavrīhayoḥ hi avaghatādidvārā puroḍāśaṃ nirvartya tatsādhakayāgakriyājanyotpatyapūrve upayujyante । sannipātyaṅgatvāttacca vyavahito tatkālabhavīti kathaṃ tadupayogaḥ। tadupayogābhāve īpsitaṃ na syāditi bhāvaḥ । dhātvartha iti ।। prokṣaṇādirūpadhātvartha ityarthaḥ ।। vibhāga ādipadārthaḥ । grāmaṃ tyajatītyatra grāmavibhāgastyajadhātvarthe upalakṣaṇamityarthaḥ ।। tyaja visarge gaṃgatāviti dhātvorityarthaḥ । avacchedakībhūtasaṃyogavibhāgayorupalakṣaṇatve kriyā mātrasyobhayatra dhātvarthe satvāditi bhāvenāha grāmeti।। evamityasya vyākhyā vrīhīṇāmityādi। grāmasya yathā tatheti bhāvaḥ।। ti loka siddhaṃ karmaṇaścāturvidhyaṃ na syāt ।। yadi ca sthāyī saṃyogadhvaṃso apūrvopayaugī tarhi yāgadhvaṃsa eva svargopayogī syāt। utpādyamiti ।। kulālā ghaṭamutpādayatītyādāvutpādyakarma, kāṣṭhaṃ takṣyā karoti suvarṇaṃ kuṇḍalaṃ karotītyādau vikāryakarma, grāmaṃ gacchatītyādau vrīhīn prokṣatītyādau saṃskāryaṃ karmeti cāturvidhyaṃ na syādityarthaḥ। yadyapi prathame karturīpsitatamaṃ karmetyatra mañjāryām
"nivartyaṃ na vikāryaṃ na prāpyaṃ ceti tridhā matam ।" yadasaṃjāyate yadvā janmanā yatprakāśyate। tannivartyaṃ vikāryaṃ tu karma dvedhā vyavasthitam । prakṛtyucchedasaṃbhūtaṃ kiñcitkāṣṭhādi bhasmavat।
kiñcidguṇāntarotpatyā suvarṇakaṭakādivat। ityādinā tatsvarūpaṃ coktam । tathāpi prabhākarairāghārāgnihotrādyadhikaraṇeṣu tatra cāturvidhyasyoktatvāt । piṣṭaṃ saṃ yauti, ājyaṃ vilāpayati gāṃ gogdhi, vrīhīn prokṣatītyāderudāhṛtatvāccaivamuktamiti bodhyam ।। nanu prokṣitā vrīhayo avaghatāya kalpyata iti vākyabalenottaropayogitvenāvagataprokṣaṇasyopakṣaṇatayā saṃyogadhvaṃsadvārottaropayogo astvityata āha yadi ceti ।। yogotpatyapūrvetyarthaḥ।। kiñcaivaṃ paramate api prokṣaṇajanyamātmaniṣṭhamapūrvaṃ kalpyaṃ syāt । na cātmaniṣṭhamevādṛṣṭaṃ vrīhisaṃyuktātmadvārā vrīhisaṃbaddha matiśayaḥ।
sākṣātsaṃbandhasyautsargikatvāt । prokṣaṇajanyādṛṣṭavadātmasaṃyogasyāprokṣitavrīhīṣvapi satvācca ।। na cātmaniṣṭhadṛṣṭaṃ svarūpasaṃndhena sākṣādvrīhisaṃbaddhamiti vācyam । adṛṣṭasyātmanā samavāyo vrīhibhiḥ svarūpasaṃbandha iti saṃbandhadvaya kalpane gauravāt।। nanvevaṃ yāgadhvaṃsasyānantatvā tkālānantyaṃ syādityato doṣāntaramāha kiñcaivamiti।। nanvastvevaṃ vrīhīṇāṃ dvitīyāntānāmīpsitakarmatvānyathānupapatyā vihitakriyārūpaprokṣaṇajanyātiśayavatvaṃ paraṃparaivānyagatena sākṣātsvarūpasaṃbandhena vopapannamiti kimarthamaprāmāṇikānekāpūrvaṃ vrīhiṣu kalpanīyamityāśaṅkyāha na ceti।। taccātmanīti ca svarūpasaṃbandhena ।। ātmaniṣṭhajñānāderbāhyaghaṭādineveti bhāvaḥ।। jñānādestvananyagatā tmaniṣṭhatvānubhavabalena ca saṃbandhadvayakalpanam । na caivaṃ prakṛte। vrīhigatatvenaiva kalpane bādhakābhāvāditi bhāvaḥ।।
na ca grāmaṃ gacchāmi, ghaṭaṃ jānāmi, atītaṃ jānāmītyādau vyabhicāraḥ, grāmaṃ saṃyogāderanīpsitatvāt anyasye psitasyābhāvāt, ghaṭādau ca tvanmate jñānatāyā abhāvāditi vācyam । grāmādau śayanāsanāderghaṭādau ca vyavasāyajanyānuvyavasāyasmaraṇādiviṣayatvasya vyavahārayogya tvasya ca kriyājanyopsitasya satvatvāt ।। na ca śatruvadhamuddiśca vihite śyonādau devatoddeśena vihite yāgādau ca vyabhicāraḥ। tatrāpi śutruniṣṭhasya jvarasphoṭāderdevatāpratīteśca satvāt ।। tasmāt prokṣaṇādikaṃ vrīhiniṣṭhepsitajanakaṃ taduddeśena vihitatvāt। pitrādyuddeśena kriyamāṇagayāśrāddhādivat ।।
evaṃ dvitīyāvagatepsitakarmatvānyathānupapatyā vrīhiṣvevātiśayaḥ kalpyo na tvātmani paraṃparāsaṃbandhādinā gauravaprasaṅgādityuktam । grāmaṃ gacchatītyādau kā gatirityādinā maṇāveva vyabhicārokterityatastadāśaṅkya nirāha nacetyādinā ।। dvitīyāvagatepsitakarmatvabalena karmakāraka evātiśayaḥ kalpya ityasya vyabhicāra ityarthaḥ। sarvatrāpyuktakarmakārake atiśayarūpasādhya satvāttatra vyabhicāramuddharati grāmādāviti ।। ṣaṅgvādyadhikāribhadāpekṣayoktaṃ śayanāsanāderiti ।। vakṣyamāṇaprayoge vyabhicāramuddharati na ca śatruvadhamiti ।। anyathopapattivyabhicārayorabhāvādityarthaḥ। taduddeśena vrīhyādyuddeśenetyarthaḥ na ca saṃskārāṇāṃ prativrīhi nānātve gauravam। prokṣitasarvavrīhiṣvekatve tadaśrayatricaturādi vrīhināśanāmananugatatvena saṃskāranāśaṃ pratya nāśyatvenaiva prayojakatve ekavrīhināśe api saṃskāranāśādbhāvikāryaṃ na syāditi vācyam। uktarītyā saṃskārasya vrīhyāśritatvena pramite anantaraṃ pratisandhīyamānasya nānātvasya phalamukhatvenādoṣatvāt। tvanmate apyanekayajamānakasatrayāgādāvapūrvanānātvasyāvaśyakatvācca।। vihitatvamātrasya vyabhicārādviśeṣaṇoktiḥ। na ca viśeṣaṇāsiddhiḥ śaṅkyā। dvitīyāvagatakarmatvenaiva tatsiddheruktatvāditi bhāvaḥ।।
uktānumānasya maṇyādyuktatarkaparāhatimāśaṅkya nirāha na ca saṃskārāṇāmiti।। sarvavrīhiṣvekatvamityāpādakasyaikavrīhināśe apītyādinā'pādye anvayaḥ। nanvekavrīhināśānna sarvavrīhyanugataikasaṃskāranāśaḥ। kiṃ tu dvayostrayāṇāṃ caturṇāṃ pañcādīnāṃ vā nāśa evetyata uktaṃ tadāśrayetyādi।। vaktavye satīti śeṣaḥ।। ātmaniṣṭhāpūrvakalpane api kvacidgauravamastyevetyāha tvanmata iti।। ye yajamānasta ṛtvija iti yajāmānānāmeva satrayāge ṛtviktvena yadvā ekaiva śaktirastu prativyakti vṛkṣāṇāṃ sihyanāśrayatve api vanatvāvacchinnasya tadāśrayatvavatpratyekaṃ vrīhīṇāṃ tadanāśrayatve api kāryopayogitvarūpadharmāvacchinnasya tadāśrayatvopapatyaikavrīhināśe tadavacchinnānāśena saṃskārānāśāt ।।
yadvā yatkiñcidāśrāyanāśe api kṣipyamāṇavālupiṇḍādau vegākhyasaṃskārānāśavādihāpyanāśo astu ।। sarveṣāmapi yāga bhāktvāditi bhāvaḥ ।। eka pakṣe apyadhikaraṇatāvacchedakadvitranāśe apyadhikaraṇatāvacchedakāvacchinnasatvana vāśritasaṃskārānāśa iti bhāvena dṛṣṭānta pūrvamāha prativyaktīti ।। vrīhitvāderadhikaraṇatāvacchedakatve api na doṣa ityāha yadveti।। nanu prokṣitavrīhiṣvavaghātādinaikaikāvayavāgame siti pīlupākaprakriyayā dravyāntarotpatyā tatra saṃskārābhāvasyābhāvenottarakāryānupayogāpatyā'tmaniṣṭhataivāpūrvasya vācyetyato vāha yadveti ।।
idaṃ ca rītitrayaṃ tṛṇāraṇimaṇīnāmekaśaktimatvamityatrā nusandheyamiti vadanti।। apūrvajanakamiti ।। dharmajanakamityarthaḥ। kālāntarabhāviphalajanaketvana vihitatvāt yāgavaditi maṇyuktamanumānaṃ, tatra sādhye apūrvapadaṃ mānāntarā gamyātiśayamātraparaṃ cedvrīhiniṣṭhasyāpi tathātvena siddhasādhanam । ātmaniṣṭhatvena viśeṣita paraṃ ceduktahetorviśeṣyamātreṇopapatyā viśiṣṭaṃ pratyaprayojakatvam ।। kiñca tvanmate jīvanmuktāvanuṣṭhitaprokṣaṇādinādṛṣṭājananātkathaṃ tasya bhāvyupayogaḥ।। api ca dvitīyāśrutyā kiñcitkālagarbhite na śeṣitvena śrute hyādau na kiñcitkāraḥ śeṣitvenāśrute ātmani ca kiñcitkāra iti śrutahā nyaśrutakalpane syātām ।
tathā ca niṣiddhakarmaṇyavyabhicārāya hetau vihitatvādityuktam। prāyaścitte vyabhicarānirāsāya kālāntaretyādi।। "kṛṣivāṇijyagorakṣā vaiśyamyaiva vidhīyate"।। ityadipratyekaṃ varṇopāyavidhivihitakṛṣyādāvavyabhicārāya dṛṣṭetyādisatyantam ।। hetorvyabhicāra cāha kiñceti ।। ātmaniṣṭhatvenāpūrvasya viśeṣitatvapakṣe tarkaparāhatiṃ cāha api ceti ।। dvitīyaśrutyetyasya śruta ityanenānvayaḥ।
aga-naṃ-rā ātretyadhikam-naṃ etau ca dvārapadaṃ adṛṣṭetaradvāraparam। alaukikātiśayetaradvāraparaṃ vā । ādye śaktivādinaṃ pratyasiddhiḥ। manmate śakterevādṛṣṭabhinnatvāt । nāntyaḥ। apūrvābhāvāve api śaktyākhyālaukikavyāpāreṇaiva hetorupapatteḥ ga atvena-naṃka āśru-rāga anyathā saktūn juhotītyādāviva vibhaktivipariṇāmaḥ syāt ।। kiñcaivaṃ yāgādijanyasaṃskārāṇāmeva harirādyārambhakaparamāṇuniṣṭhatvaṃ kiṃ na syāt।। prayājādivadārādupakārakatvaṃ vā syānna tu sannipatyopakārakatvam ।।
kiñcitkāro nāmopakāryatva viśeṣaḥ।। vrīhiṣu kasyacidāśayasyābhāvaḥ kintvātmanyeveti pakṣaḥ ityarthaḥ। ityādāvivetyupalakṣaṇam ।"vrīhibhairyajete"tyādau dvitīyā ca syāt । prokṣatītyādāviva tatrāpyadṛṣṭavadātmasaṃbandhādestvaduktaditīyāvibhaktihetoḥ suvacatvādityapi dhyeyam।। sādhyavikalo dṛṣṭānta iti bhāvenāha kiñcai vamiti।। dvitīyāvagatasya vrīhigatakiñcitkārasyātmagatatve sati yāgadānahomādijanyāpūrvaśabditasaṃskārāṇāmeva paramāṇugatatvaṃ syāt, ātmanastajjanyasukhabhogaścādṛṣṭa vatparajanyasaṃskārasyāvagamādityapi suvacatvācca ।। prāguktānumānasya tarkaparāhatyantarāṇyāha kiñca prokṣaṇāderirityādinā ।। phalāpūrve vyāpriyamāṇamātārādupakārakaṃ yāgasvarūpaniṣpattāvupayujyamānaṃ sannipatyopakārakamiti jñeyam। veti -u etiu ṣṭapara yatām। nanu yajetetyātmānepadabalātsaṃskāraḥ kartṛniṣṭha upagamyata iti cenna। tajjanyasukhabhogarūpaphalābhiprāyeṇātmapadopapatteḥ। śeṣitvabodhaka -u
api cātiśayasyātmaniṣṭhatve vrīhīṇāṃ caṇḍālā disparśena tannāśe na syāt vyadhikaraṇatvāt। putrānṛtabhāṣaṇādinā pitrādernarakādikaṃ tu "sa viṣṭhāyāṃ kṛmimāmle na śudhyatītyādismṛtivirodhaḥ। tayā śuddhirūpasya tannivartyā śuddhirūpasya cātīndriyātiśayasya tāmrādigatatvokteḥ। evaṃ devatāpratimādāvapi pratiṣṭhādi janyādheya śaktiḥ svīkāryā ।। ādheyaśaktiḥ ।। putrānṛtavacanena pituḥ kathaṃ doṣa ityata āha putreti ।। atiśayasya
rajasā śu dhate nārī vegena śudhyati। bhasmanā śadhyate kāṃsyaṃ tāmramāmreṇa śudhyati।। iti smṛtivirodhaṃ spaṣṭayati evamiti ।। evaṃ ca maṇyādyuktadiśā pratimāgatapratiṣṭhādhvaṃsādirvā pratiṣṭhājanyadṛṣṭavadātmasaṃyogādirvā pūjyatvaprayojakaḥ pratimāgata ityādyaprāmāṇākiṃ na kalpanīyamiti bhāvaḥ ।। ādheyaśaktiḥ ।।
atha tamaso dravyatvasādhanam ।। yathā śuktiḥ padārthāntaramevaṃ tamo dravyāntaram । tamo dravyaṃ rūpi tvāt kriyā'śrayatvāt parimāṇā diyuktatvācca ghaṭavaditya numānāt।। atha tamaso dravyatvasādhanam ।। prasaṅgādāha yatheti ।। padārthāntaramiti ।। dravyaguṇakarmasāmānyasamavāyarūpapadārthādanyaḥ padārthastathā tadanyo api pṛthivyādidravyanavakādanyaddavyamityarthaḥ।।
etena tamaso dravyatve pṛthivyādinavakāntarbhāvo vācyaḥ। gandharasabhāsvararūpasparśaśabdahīnatvena bhūtapañcakāntarbhāvāyogāt । anityatvena nityavastvantarbhāvāyogāditi nirastam । atiriktadravyatvopapatteḥ।। antarbhāvaḥ śakyaścedityādyagretanavākyaṃ tvanāstheyamiti dhyeyam । ityanuvādamahimnaiva śakterapi ṣaṭpadā ntarbhāvānupapatti bādhakaṃ pratyuktaṃ dhyeyam। maṇau tamaso dravyatvābhāvasyācintyatve api śaśadharādau cintitvāt । tatkhaṇḍanena navilaśraṇatvādhikaraṇe prākṛtendriyamanobhedādityetavdyākhyānasudhāyāṃ mano nityaṃ sparśarahitadravyatvādityatra tamasāsmākamanaikāntyādityuktahetusamarthanārthoyaṃ prayatnaḥ।। na cāsiddhiḥ। nīlaṃ tamaḥ chāyā gacchatītya bādhitapratyayāt। rāmāyaṇe"hanūmacchāyā yāṃ vāyuputrānugāminī"tyanena kriyāyāḥ,"daśayojanavistīrṇe"tyādinā parimāṇasya"chāyāyāṃ saṃgṛhītāyāṃ"ityādinā grahaṇasya cokteśca।।
kriyāśrayatvādi tyayaṃ ca hetudravyatvasādhakaḥ pararītyaiva bodhyaḥ। tena mithyātvānumānaṭīkābhāvaprakāśikāyāṃ "guṇādvā lokavat"ityatra candrikāyāṃ ca guṇādāvapi kriyāvatvasādhanānna vyabhicāraḥ śaṅkyaḥ। pūtyādītyādipadena gṛhyamāṇatvapaṅkabhūtatvapāṭhyamānatvādigrahaḥ।। chāyeti ।। tasyāstamastvasya sarvasaṃmateḥ tatra kriyā pratyakṣasiddhā। chāyāhastacatuṣṭaparimitetyādiparimāṇapratītirādipadārthaḥ abādhiteti।। kadāpi na nīlaṃ tama ityādiviparītapratyābhāvādyauktikabādhasya pratyakṣapratītito durbalatvānnirasiṣyamāṇatvācceti bhāvaḥ।। vacanenāpi kriyāvatvādikaṃ vyanakti rāmāyaṇa iti ।। vāyuputrapadena bhīmabhrāntinirāsāyoktaṃ hanumacchāyāmiti। sundarakāṇḍe prathamasarge
śvetābhraghanarājīva vāyuputrānugāminī । tasya sā śuśubhe chāyā vitatālavaṇāmbhasi।। chāyāyāṃ saṃgṛhītāyāṃ cintayāmāsa mārutiḥ। iti vālmīkyukteścetyarthaḥ। saṃgṛhītāyāṃ chāyāgraheṇeti yojyam ।
tvanmate ālokābhāvatvameva tamastvamiti tamastvena pratīte nailyā ropāyogācca। doṣābhāvenāropāyogācca ।। kiñcāndhakāro nālokābhāvaḥ। nātrālokaḥ kintu tama iti pṛthagvyavarahārāt। āpnoktena tajo abhāvenāndhakārānumānācca । pratiyogitvenābhimatālokāpratītāvapi pratīteśca। viralanibiḍanibiḍataratvādinotkarṣāpākarṣādipratīte rabādhācca।। tamaḥsughoraṃ gaganacchade mahadvidārayadbharitareṇa rociṣā । na kevalaṃ nailyādidhiyo abādhādeva pramātvaṃ viśeṣadarśanena kāraṇābhāvena ca bhramatvāyogāccetyāśayenāha tvanmata iti ।। na hi śuktitvena jñāne rajatāropo yukta iti bhāvaḥ।।
nanu tamasa ālokābhāvā nyathānupapatyā bhramatvādikaṃ kathaṃ citkalpanīyamityatastadevāsiddhamityāha kiñceti ।। liṅgaliṅgibhāvasya bhedābhāve asambhavāditi bhāvaḥ।। pratiyogitveti ।। na ca doṣavaśāt pratiyogino bhānābhāve api tamaso bhānaṃ yuktamiti vācyam । tādṛśakḷptadoṣasya kasyacidābhāvāt । tamasaḥ svarūpameva doṣa iti kalpanaṃ tasyābhāvatvasidhyuttarakālīnatvenānyośrayāditi bhāvaḥ viraleti ।। abhāve ca notkarṣādidhīrita bhāvaḥ। manojavaṃ nirviviśe sudarśanaṃ guṇacyuto rāmaśaro yathācamūm ।। tataḥ kadācidduḥkhena rathamūhustaraṅgamāḥ।
paṅkabhūtaṃ hi timira maśvānāṃ jāyate anadha।। atha parvatabhūtaṃ tattimiraṃ samājāyata। tadāsādya hayā rājan niṣprayatnāstataḥ tattamaḥ।। tataścakreṇa govindaḥ pāṭayāmāsa tattamaḥ ।।
iti harivaṃśe ca tamasaścakravidāryatvapaṅkatvaparvatatvādyuktyā kāṭhiṇyādipratīteśca। tajo abhāva bahutvādinotkarṣādidhīścetsukhādāvapi duḥkhābhāvādibāhulyādinotkarṣādidhīḥ syāditi duḥkhābhāva eva sukhaṃ saṃyogābhāva eva vibhāgo andhakārābhāva eva cā loka iti syāt ।। nirviviśe praviveśa bhāgavata iti ।। daśamaskandhe aśvamedhaprakaraṇe kāṭhiṇyā dipratīteśceti ।। andhakāro nālokābhāva ityanvayaḥ ।। prāguktotkarṣādipratītirūpahetoranyathā anupapatyāprayojakatvamāśaṅkya nirāha teja iti ।। etenetyuktaṃ vyanakti āloka iti ।।
etena tamo dravyāntaramiti mate apyālokābhāvasyāvaśyakatvātsa eva tama iti nirastam । āloko dravyāntaramiti mate apyandhakārābhāvasyāvaśyakatvāt।। nanu tamaso rūpitve ālokanirapekṣacakṣurgāhyatvaṃ na syāt । tasmāt prauḍhaprakāśakayāvattejaḥsaṃsargābhāvo vā, udbhūtarūpayogyayāvattejaḥ saṃsargābhāvo vā, na cāvalokasya dravyatvamananyathāsiddha tvarūpavatvādipramāṇasiddhamiti vācyam। tamodravyatvasyāpi prāguktarūpavatvādipramāṇasiddhatvāditi bhāvaḥ।। nanu tāni pramāṇāni tarkaparāhatāni na dravyatvasādhakānīti bhāvena śaśadharādyuktaṃ tarkavirodharūpavatvaṃ hetau tāvadāśaṅkya nirāha nanvityādinā navacchāyāyāṃ gaterityetatparyantena granthena ।।
tasmāditi ।। ālokanirapekṣacakṣurgrāhyatvena dravyatvāyogādityarthaḥ। tārāditejasi satyapi tamo vyavaharādyu ktaṃ prauḍheti । rūpitvādinā vivicya prakāśanasāmarthyaṃ prauḍhatvam । vidyamāne api prauḍhatejasi tejonyatarābhāvamādāya tamovyavahārāpatteruktaṃ saṃsargeti । saṃsargāropapūrvako abhāva ityarthaḥ। tena saṃsargānyonyābhāvavati na tamovyavahārāpattastatra saṃsargatādātmyasyaivāyogāt । udbhūteti ।। udbhūta rūpayogyaṃ yāvattejaḥ tatsasarṅgābhāva ityarthaḥ। tamastejovirodhi dravyamiti mate yattejaḥsaṃsargā virodhi tadabhavo vā, tama iti cenna । rātriñcarāṇāmulūkādīnāṃ jñātṛṇāmivāndhakārasya jñeyasyāpyālokanirapekṣacākṣusākṣātkārasaṃbhavāt। āloke vyabhicārācca। yāvadādipadakṛtyaṃ pūrvavat। paramāṇvāditejasi satyapi tamovyāvahārā dyogyamityuktam । grīṣmoṣmādau satyapi tamo vyāvaharādudbhūtetyuktam ।। tamo virodhītyarthaḥ।।
jñātṛṇāmiti ।। rātrau rūpavatpadārthadraṣṭṛbhirālokanirapekṣayaiva ghaṭādipadārthā upalambhanta vā cakṣū rahitā iti kalpyate । kintūlūkāgiprāṇicakṣuṣāmeva tādṛśasvabhāva ityucyate । evaṃ keṃṣācidrūpavadvastūnāmālokasamāpakṣacakṣurgrāhyatve api tamorūpavastuno api tannirapekṣacargrāhyatvamastvityarthaḥ।। yattu rātriñcarādīnāmapi bāhyālokanirapekṣa cakṣurgrāhakamityasiddhameva। tatrāpi tejontarasya satvāditi śaśadharoktam । tādṛśatejontarasatve mānābhāvāt । tathaiva tamaso api tādṛśatejaḥsāpekṣargrāhyatvasaṃbhavācceti bhāvaḥ।। prāguktatarkasyāprayojakatvamuktvā vyabhicāraṃ cāha - āloka iti ।। ālokānyatve satītyāpādakaviśeṣaṇe ca tamonyatve satītyapi viśeṣyatām। adyāpyāloka eva dravyaṃ tamastu netyasyāsiddheriti bhāvaḥ। āpādyābhiprāyavyaktīkaraṇena vyabhicāraṃ vyanaktitatreti ।। ālokasākṣātkāra ityarthaḥ ।।
tatra viṣayībhūtasyālokasya satve a pi viṣasaṃskārakasyālokāntarasyābhāvāt।। nanu tatrābhyāṃ lokāvayavagrahe mahata ālokāvayavinastadgrahe tu saurāloka evāstīti cet । na tāvadālokasaṃbandhasya sākṣātparamparāsādhāraṇasaṃbandhatvena hetutvam । atiprasaṅgāt ।। nāpi saṃyogasamavāyasādhāraṇasākṣātsaṃbdhatvenā । tadapekṣayā saṃyogatvajāterlaghutvāt। avayavāvayavinośca saṃyogābhāvāt ।। kiṃ mahāloke vyabhicārastryaṇukarūpāloke vā। ādyepyavayavinyuta avayava iti vikalpa krameṇa vyabhicāroddhāramāśaṅkya nirāha nanvityādinā। tryasareṇvavayavasyāpratyakṣādāha saurāloka eveti ।।
ālokasya viṣayasaṃskārakatvaṃ saṃyogasaṃbandhenaiva vācyam । evaṃ ca rūpitve saṃyogasaṃbandhena viṣayasaṃskārakālokanirapekṣacakṣurgrāhyatvaṃ na syādityāpādyārthaḥ syāt। tathā ca tryasareṇau vyabhicārābhāve api mahāloke vyabhācārastadavastha eveti bhāvena prasaktapakṣapratiṣedhapūrvamāha na tāvadityādinā ।। ālokasaṃbandhakuḍyasaṃbandha ndhakārasya sākṣātkārodayaprasaṅgādityarthaḥ।। saṃyogābhāvāditi ।। tathā ca tatrāvyabhicārālokānyatve sati kiñca - tamasa ālokābhāvatve api nīlaṃ tama iti dhīrna syāditi bādhakaṃ samameva । rūpasākṣātkārasyāloka
sāpekṣacakṣurnajanyatvaniyamāt । na ca pramārūpaviśeṣa evāyaṃ niyamaḥ। sāmānye bādhakābhāvāt । śukla paṭādau cākṣuṣasya nīla iti bhramasyāpyālokaṃ vinānutpatteśca।। rūpitvameva tādṛśālokasāpekṣacakṣurgrāhyatve prayojakamityetyoktāpādakasyāloke abhāvānnoktakarkastatra vyabhicārīti vācyam । evaṃ sati tamonyatve sati rūpitvamevālokāpekṣacakṣurgrāhyatve prayojakamityupeyatām। evaṃ tamaso rūpitve api noktatarkābhāvaḥ। ālokasyeva tamasopyanyananyathāsiddhoktapramāṇasiddhadravyatvavatvāditi bhāvaḥ।। astvevaṃ kathaṃ ciduktanyāyenāloke vyabhicārābhāvastathāpi tamonyarūpitvamevālokasāpekṣacukṣurgrāhyatvaprayojakamiti tvayāpi vācyam । anyathā tava mate tamasi rūpadhīrna syāditi bhāvena parapakṣe api bādhakhamupapādayati kiñcetyādinaivaṃ na tvayāpītyantena granthena ।। ālokarūpasākṣātkāre tvaduktadiśā vyabhicārā ditibhāvaḥ।। rūpabhrame api rūpapramāyāmiva na sarvatrālokāpekṣā, yena śuklapaṭādau nīlarūpabhrame tadapekṣāyāṃ tamasi rūpabhrame api tadapekṣā syāt । dharmiṇo rūpitvārūpitvābhyāṃ tanniyamopapatteriti bhāvenoktamanūdya nirācaṣṭe yatvityādinā ।।
bhramādhiṣṭhānabhūtaḥ paṭādiśca vastuto rūpīti ta tra viśeṣya sya grahārthamevālokāpekṣā na tu rūpagrahaṇārthaṃ, manmate cālokābhāvarūpaṃ tamo vastuto nīrūpamiti nīlaṃ tama iti sākṣātkāre nālokāpekṣā, tvanmate tu tamo vastuto rūpīti tatrālokāpekṣā syādeveti। dadhi dhavalamākāśaṃ nīla mākāśamityādau nī rūpākāśaviśeṣyakabhrame, ākāśe dhavalimā ākāśe nīlimetyādau rūpaviśeṣyakabhrame cālokāpekṣādarśanāt ।। nīrūpe vastuni rūpabhrame ālokāpekṣā neti kiṃ nirūpavastuviśeṣyakarūpaviṣeṣaṇakabhrame vā rūpaviśeṣyavastuviśeṣaṇakabhrame vā । ubhayamapyayuktam vyabhicārādityāha dadhi dhavalamiti ।। śubhrābhāvadaśāpanno ayaṃ bhramaḥ। darśanāditi ।। tathā ca tamasyāpi rūpabhrame tadapekṣā syādeveti bhāvaḥ।। ākāśarūpabhrama tamorūpabhramasya gṛhyamāṇatvasmaryamāṇatvakṛtavaiṣamyamāśaṅkya nirāha nanviti ।। na tu sākṣā dāropasyeti cenna । tatrānubhūyamānāropo andhakāre tu smaryamāṇāropa ityatra niyāmakābhāvāt ।।
kiñca gṛhyamāṇarūpasya saṃsargāpārthameva rūpagrahasyāpekṣitatvāt rūpagrahe ālokāpekṣeti madiṣṭasiddhiḥ। na ca tatra rūpavadabhedasyaivāropaḥ na tu rūpasaṃsargasyetyatra mānamasti ।। na ca rūpagraho tadāśrayagrahaṃ vinetyāśrayagrahārthamevālokāpekṣeti । yadvā nīrūpe rūpabhrame nālokāpekṣetyatrākāśarūpārope vyabhicāroktirayuktā, tatrāpyālokāpekṣāyāṃ rūpāropakāraṇaṃ yadrūpavaddravyāntarajñānaṃ tatropayogāditi bhāvenāśaṅkya tamorūpāropoṣa'pi tathaiva tadapekṣā durvāretyāha nanvityādinā।। dravyaṃ vinā kṛtakevakarūpāropalakṣaṇe smaryamāṇāropetyarthaḥ। tamo rūpāropaśca smaryamāṇāropa iti bhāvaḥ।। aṅgīkṛtyāpi smaryamāṇāropatvamālokasāpekṣatvamāvaśyakamityāha kiñceti।। tamorūpāropepyālokāpekṣayā syādityāpādanasiddhirityarthaḥ। iṣṭāsiddhimāśaṅkya pariharati na ca tatre ti ।। gṛhyamāṇāropasthala ityarthaḥ। abhyupetyāpi rūpasarṅgāropamālokāpekṣayā anyathāsiddhimāśaṅkya nirāha na ca rūpeti ।।
tvanmate nayanagatapittapītimādāśrayagrahaṃ vināpi grahāt । tasmāddrūpajñānasya rūvadviśeṣyakatve rūpaviśeṣyakatve bhramatve pramātve ca rūpa bhānaprayuktaivālokāpekṣeti tamaso abhāvatve api nīlaṃ tama iti tamasi nailyamiti vā jñāne ālokāpekṣā duṣpariharā ।। evaṃ ca tvayāpi tamoniṣṭhatvena rūpasākṣātkārabhinnarūpasākṣākatkāre tejopekṣeti vācyam । tato varaṃ tamobhinnarūpavatsākṣātkāre tadapekṣeti tamo dravyamevāstu ।। kiñca rūpiṇo ghaṭāderiva rūpighaṭādyabhāvasya graho apyālokasāpekṣo draṣṭa ityabhāvavatpakṣe a pi tadapekṣā'vaśyakī ।। nanu tajo abhāvagrahe na tejo apekṣā । anyathā ghaṭābhāvagrahe api ghaṭāpekṣā
syāditi cet । tamo anyarūpitvamevālokasāpekṣacakṣurgrāhyatvaprayojakamityupapādya tamaso dravyatve prāguktatarkabādho nirastaḥ। adhunā tejovirodhipratyakṣatvamevālokanirapekṣatve prayojakaṃ, taccāsti tamaḥpratyakṣatvepītyupapādayaṃstarkabādhaṃ prakārantareṇoddharatikiñcetyādinā ।। tama stejobhāvavatvapakṣe apītyarthaḥ।। tejo anapekṣā hi na tejo abhāvapratyakṣatvena । tajo abhāvavyāpakabhāsvararūpavirahapratyakṣasyāpi tejo anapekṣatvadarśanāt । nāpi tejovirodhyabhāvapratyakṣatvena । kiṃ tu tejovirodhipratyakṣatvenaiva। tathā ca tamastejovirodhi dravyamevāstu । tejo a pekṣāprasaṅgasya virodhenaiva sāmādhānāt । evaṃ ca rūpitvādipratītirapyanukūlitā bhavati।। etena tamogrāhakaṃ tejo anapekṣaṃ cakṣurbhinnamindriyāntaramevāstu, adhiṣṭhānaṃ tu tasyāpi nayanagolakameva, sarpāṇāṃ cakṣuḥśrotrayorivaikādhiṣṭhānatvasaṃbhavāditi nirastam । uktarītyā cakṣurgrāhyatvenaivopapattāvindriyāntaralpakābhāvāt । dharmigrāhakamānena cakṣuṣa eva rūpagrāhakatvena siddheśca।।
eteneti ।। tamobhinnarūpavatsākṣātkāra evālokāpekṣeti kathanena। tathā tejovirodhipratyakṣatvenaiva tejonapekṣeti kathanenetyarthaḥ। tadeva vyanakti uktarītyeti।। rūpagrahaṇānyathānupapattireva kalpiketyata āha dharmīti ।। rūpajñānaṃ karaṇasādhyaṃ kāryatvāditi mānenetyarthaḥ।। sādhayati na ca chāyāmiti ।। na ca chāyā yāṃ gateḥ svabhāvāvakatve āvarakachatrādidravyānuvidhānānupapattiḥ। sthāṇāvacale api tacchāyāyāṃ gatidarśanāt । maṇyādyanuvidhāyimaṇyādiprabhāvadupapatteśca। rūpādidhīsti prabhāyāmiva tamasyapyabādhitā ।। na ca tamasaḥ kriyāvatve kriyāvataḥ pratyakṣasya sparśavatvaniyamātsparśavatvaṃ syāditi vācyam । vipakṣe bādhakābhāvena sparśavato api vāyornīrūpatvavatkriyāvato a pyasya niḥsparśatvopapatteḥ । ālokādāviva sparśasyānudbhūtatvenānupalambhasambhaveneṣṭāpatteśca।।
gatidarśanāditi ।। sūryādigatyanurodheneti bhāvaḥ। prāmāṇyādibhāvāditi ।। prabhāva ttanmate dravyameveti bhāvaḥ।। nanu śaśadharādau kuḍyādyapasaraṇāvaśādanyatrāpi prabhācalanopalambhāttadanuvidhāyitvaṃ tatrāsiddhamutyuktamiti cenna । chāyāyāmapi tadanuvidhānābhāvasyoktatvāditi bhāvaḥ।। nanu prabhāyāmanyānuvidhāyigatitve api tatra rūpatvādyanyathāsiddhamānāvagagataṃ dravyatvamityata āha rūpāditi ।। na nīlaṃ tama iti kadāpyapratīteryauktibādhakasya ca nirasya tvāditi bhāvaḥ। bādhakāntaragamāśaṅkya dvedhā nirāha na ca tama ityādinā।। na ca sparśasamānādhikaraṇadravyatvasākṣādvayyāpyajāterudbhūdasparśasāmānādhikaraṇyaniyamānnaivam iti vācyam । vipakṣe bādhakābhāvāt ।।
bhogaviśeṣasaṃpādanārthaṃ hi sparśodbhavaḥ, na cāsmadādibhiḥ prakṛte bhogāviśeṣasaṃpādana prayojanakatvaṃ nirṇītuṃ śakyayam । purāṇeṣu tamasaḥ kāṭhinyoktyodbhūtasparśasyāpīṣṭatvācca।। yattu chāyāyāḥ tejovirodhidravyatve prabhā'śraye ratnaviśeṣe chāyā nopalabhyeteti codyaṃ, tadālokābhāvatve api samam । tatrāloka sya viralatvādvā'varaṇīyatejo anyatarābhāvasya chāyātvādvā chāyā tvopapattiriti samādhānaṃ ca bhāvavatve api samam।। iṣṭāpatteścetyayuktamityāśaṅkya dvedhā samādhimāha na ca sparśetyādinā ।। pṛthivītvajalatvādijātestathādarśanāttamaso dravyatvapakṣe tamastvasya pṛthivītvāderiva dravyatvasākṣāvdyāpyajātitvāpatyodbhūtasparśasāmānādhikaraṇyaṃ syādevetyarthaḥ। prabhādāvavyabhicārāya sākṣāvdyāpyāpyajāterityuktam । prabhātvāderdratvavyāpyatejastvavyāpyatvāt ।। uktarūpajāterapi tādṛśasparśasāmānādhikaraṇyābhāva ityarthaḥ।।
tameva vyanakti bhogeti ।। sparśodbhavaḥ sparśasyodbhūtatvamityarthaḥ।। tamaḥsparśasyetyarthaḥ। purāṣeṣviti ।। tamassughoramityādiprāguktavacaneṣvityarthaḥ।। tamaḥ tejovirodhidravyamevāstu iti pakṣe bādhakamāśaṅkya nirāha yatviti ।। tejovirodhena tatra tamo avayavānāṃ pūrvamanavasthānāt । sarvata stejaḥsaṃkule anyato api tadāgamanā saṃbhavāditi । tanna। pihita pradīpapāgamanāntaraṃ prāsādavyāpyālokamaṇḍaladāraṇānantaraṃ chāyā dīpanāśānantaramandhakārasya cārambhasaṃbhavāt ।। nanu tama ālokābhāvo na cedālokābhāvāviṣayabuddhyaviṣayo na syāditi cenna। ālokābhāvagrahe pratiyogismaraṇāderadhikasyāpekṣititveneṣṭāpatteḥ।।
etena tamo dravyaṃ cettadavayavānāṃ tamo avayavyārambhakatvaṃ vācyam । ārambhakatve sparśavatvasya prayojakatvena niḥsparśasya tamaso anārambhakatvāt। na ca mūrtatvamevārambhakatvetantram। manaso apyārambhakatvā pātāditi śaśadharādyuktaṃ nirastam । niḥsparśatvamasiddhamityuktatvāt ।। yatviti।। tamasastejovirodhidravyatve bādhakāntaramanūdya nirāha yattu vardhamānādibhiriti।। śaśadharādyuktabādhakamāśaṅkya nirāha nanvityādinā ।। tamaso grahe tadanapekṣitatvenetyapi jñeyam ।। bādhakāntaraṃ ca nirāha eteneti ।। sparśakathanenetyarthaḥ।
tama ārambhakaṃ antyāvayavibhinnatve sati rūpavatvādityanena satpratipakṣatvācca। asparśatvarūpasādhanāvacchinnasādhyavyāpakasya nīrūpa tvasyopādhitvācca । asparśasyāpi puruṣārthasādha katve nārambhakatvasaṃbhavenāprayojakatvācca ।। mānastu nārambhakaṃ prayojanābhāvāt । anārambha eva ca prayojanābhāve pramāṇam। anyathā'rambhakatve rūpavatvameva tantram, tadeva vyanakti niḥsparśatvamiti ।। satpratipakṣatvācceti ।। avayavākhyaṃ tamo avayavarūpatamonārambhakaṃ niḥsparśatvāditi paroktasyānumānasyeti bhāvaḥ। antyāvayavini ghaṭādāvavyabhicārāya
hetau satyantam ।। na ca tasyāpi svagataguṇakarmārambhakatvānna vyabhicāra iti śaṅkyam । ārambhakā nānekapadābhyāṃ dravyopādānatvatadabhāvayorabhimatatvāt । ata eva paṭādāvantyāvayavini sādhya vyāpakatvavāraṇāyā sādhanāvacchinne sādhyavyāpakasya nīrūpatvasyopādhitvāccetyujyate । asparśatvāt tamorūpadravyāntarānārambhakaṃ tama ityasya doṣāntaramāha asparśasyāpīti ।। chāyāyāḥ sukhahetutvena puruṣārthasādhanatvaṃ dhyeyam ।। manaso dravyārambhakatvama syādityata āha manastviti ।। hetorasiddhimāśaṅkyāha anārambha iti ।। kuta eṣā kalpanetyata āha anyatheti ।। sparśavatvādimānasiddhā ntato rūpavatvamātraṃ na arasyo-rā atvenārambhakatvāsaṃbhavena -na bhaka-na ārambhaka-u hyāvyā -u 'sparśavatvasyaivārambhakatve prayojakatvamupetya tamaso anārambhakatvasya dravyatvābhāvasya vā āpādāna ityarthaḥ। vāyoḥ pṛthigdravyatvādikam ityadhikam -u dham tato-u
vāyustvanudbhūta rūpā pṛthivī vā syādanārambhako vā syāt, adravyaṃ vā syāt।। etenāloka jñānābhāva eva tamaḥ। tatkāle taddeśe ālokasākṣātkārābhāvasya sarvasammatatvāt । ālokavadgarbhagṛhaṃ praviśataḥ prathamamālokājñāne tamaḥpratyayācca। ālokavirodhidravyāntarasyālokabhāvasya vā tamastve tadānīṃ dvayorapyabhāvāttamaḥ pratyayo bhramaḥ syādityapāstam । nīlaṃ tama ityabādhitapratītivirodhāt । tamaḥ sākṣātkārasya cakṣuranvayavyatirekānuvidhāna virodhācca । na hi jñānābhāvo nīlaḥ । pradīpādimatyapi garbhagṛhe tamodhīrbhrāntirbādhitatvāt ।। kiñca rūpājñānā dgauṇaṃ vyavahāramātraṃ vā। prayojakaṃ cettamaso api tathātvaṃ siddhamiti na sparśavatvamārambhakatve prayojakaṃ kintu prayojanavatvameveti samamiti bhāvaḥ।।
kasya cinmatamapākaroti eteneti ।। ālokasmṛtimataḥ tamaḥ pratyayadarśanātkathametadityato jñānaṃ sākṣātkāra iti bhāvenāha tatkāla iti ।। asiddhaṃ nirasya yuktiṃ cāha ālokavaditi ।। sūkṣmapradīpālokayuktetyarthaḥ। pakṣāntare bādhakaṃ cāha āloketi ।। virodhadvayaṃ vyanakti na hīti ।। paroktayuktiṃ nirāha pradīpeti।। etenaivāropitaṃ nīlarūpameva tama iti nirastam । nīlaṃ rūpaṃ tama ityananubhavāt। nīlarūpavadityevānubhavācca । ālokamadhyasthe śrukle vastuni nailyārope tamovyavahārāpātācca ।। kiñcāropasyopalakṣaṇatve anāropadaśāyāmapi tamovyavahāraḥsyāt । viśeṣa ṇatve āropasyāpi tamaḥśarīrapraviṣṭānā cākṣuṣatvaṃ syāt ।। tasmāttama ālokābhāva iti, ālokājñānamātramiti, āropitaṃ nīlarūpameveti ca pakṣatrayamapyayuktam ।।
evaṃ ca tamaso dravyatve siddhe prasiddhadravyāntarbhāvaśśakyaścettathaivāstu na ceddravyāntaramastu । na tatrāsmākamāgraha iti ।। iti tamaso dravyatva sādhanam ।। etenaivetyetavdyanakti nīlarūpamiti।। anubhavavivādinaṃ pratyāha āloketi।। tādṛśabhrame api vipratipannaṃ pratyāha kiñceti।। evaṃ tarhi navaiva dravyāṇīti niyamāt kkāntarbhāva ityata āha evaṃ ceti ।। na tatreti ।। na caivaṃ bhānābhāvāditi bhāvaḥ।।
iti tamaso dravyatvasamarthanam ।। ata paramate suvarṇasya yogyānupalabdhibādhaḥ ।। suvarṇasya tu na dravyāntaraṃ, nāpi taijasaṃ, kintu pārthivameva । ajalatve sati gurutvāt । naimittikadravatvādhikaraṇatvācca। ghṛtādivadityā dyunumānāt। adivyaṃ pārthivaṃ vastvi ' ityādi śruteśca।। atha paramate suvarṇasya yogyānupalabdhibādhaḥ।।
tamovatsuvarṇamapi navabhyo dravyāntaraṃ kimityata āha suvarṇaṃ tviti।। nyāyamata iva tejasyantarbhāvaḥ kinnetyāha nāpīti।। taijasamiti।। payasyavyabhicārāyaiva jalānyatve satīti naimittiketi coktiḥ। anumānānugrāhakaśrutyādyāha divyamiti।। yatsomacitramukthyaṃ divyaṃ pārthivaṃ vasu। bahuśākhāyāṃ śravaṇādityarthaḥ ।। pañjamaskandhavākyānyāha jāmbūnadīti ।। merusamīpasthā kācinnadī tīrayormṛtiketyarthaḥ। pūrvavākyoktasyā nuvādo jāmbūnadīti।
vidhyamānā vāyvarkasaṃyogavipākena jāmbūnadaṃ nāma suvarṇaṃ bhavatīti, tāvatī bhūmiḥ kāñcanyādarśanalopametyādibhāgavatādivacanācca ।। "agneḥ prajātaṃ prathamaṃ hiraṇyaṃ"miti śrutistvagnerāpa ityādiśrutivadagnerhiraṇyamittatvamāha। na tu hiraṇyasyāgnyātmakatām।। nanu pītarūpagurutvāśrayā vinirbhāgavarti taijasaṃ bhāgāntarameva suvarṇam। tatraca pītatvādikamasiddhami ti cenna । tādṛśabhāgāntarasyānanubhavāt। tatkalpakasya cābhāvāt । anya samaṃ dyāvanmānasottaramevervorantaraṃ tāvatīti ṣaṇṇavatilakṣayojanaparimitā kāñcanī suvarṇamayī darpaṇatalavadatiślakṣṇatameti svādūdakasamudrātparato lokālokaparvatādarvāgbhāgabhūmirityarthaḥ। paroktaśrutigatimāha agneriti।।
suvarṇa dvibhāgam। tatra pārthivabhāgapakṣūkāre siddhasādhanam । bhāgāntarapakṣīkāre hetūnāmasiddhiriti bhāvena śaṅkyate nanviti।।naimittikadravyatvāśrayetyapi jñeyam। avani bhāgavartīti ।। saṃśliṣṭatayā vartamānetyarthaḥ।। śuklabhāsvareṣṇasparśavaddravyānanubhave apyanumīyata ityata āha tatkalpa kasyeti ।। tathācaika eva bhāga iti tasyaiva ca pakṣatvānnāsiddhiḥ। anyathā ghaṭādāvapi bhāgāntarakalpanena taijasatvādikalpanaṃ tatrāpi syāditi bhāvaḥ।। na cānudbhūta sparśa vatvānnānubhavaḥ। tvanmate suvarṇarūpasyodbhūtatvenāpasiddhāntāt ।। tūpaṣṭambhakapītarūpābhibhūtatvānnānubhūyata iti vācyam । pārthivarūpeṇa tejorūpābhive ghaṭādirūpeṇa tatprakāśakālokarūpābhibhavāpātāt।।
na ca pārthivaṃ rūpaṃ svāśrayā vinirbhāgavartina eva tejaso rūpābhibhāvakamiti vācyam । maṇyādimadhyavṛttitejorūpasya maṇirūpeṇābhibhavāt । tathā ca suvarṇamupaṣṭambhakapītadravyasaṃyuktamapyanābhi ananubhavasyānyathāsiddhimāśaṅkya nirāha naceti ।। kiṃ rūpānubhavo netyucyate atha dravyānubhavaḥ। ādya āha tvanmata iti।। rūpaṃ suvarṇasyodbhūtameveti maṇyuktateriti bhāvaḥ। dvitīyamāśaṅkyate na ceti ।। maṇyādimadhya iti ।। tatrāpi tejobhāgasya tava saṃmatatvāttatrāpyabhibhave parapra kāśakatvābhāvaprasaṅgāditi bhāvaḥ। saṃyuktamapītyapipadenābhyugamaṃ sūcayati।। bhūtodbhūtarūpavattejastvādaṅgāravahnirivāndhakāre svaparaprakāśakaṃ syāt। na cāṅgārādāvanabhibhūtarūpaṃ prabhāntaramanubhūyate yena tadeva prakāśakaṃ na tvaṅgāravahniravahniriti syāt।।
atroktaṃ maṇau maṇiprabhāyāmaṅgāravahnau ca rūpagata śuklatvamevābhibhūtaṃ, na tu rūpaṃ, na vā tadgataṃ bhāsvaratvaṃ, ata evāṅgāravahnyādikaṃ nīlāruṇādirūpava tvenaiva bhāsate, evaṃ ca svaparaprakāśa katvopayuktabhāsvaratvasyānabhibhavādaṅgāravahniḥ svaparaprakāśakaḥ, suvarṇe tu rūpamudbhūtaṃ, tadgate śuklabhāsvaratve cābhūbhūte iti na tatsvaparaprakāśakamiti । ratnātprabhāyā iva kāṣṭhādvahnerivi suvarṇasya kadāpyananubhavena kalpakābhāvāt । anyathā abhibhavakalpanenānupalabdhivirodhe parihṛte tejobhāgāsiddhiḥ sarvasyāpi pārthivatvasyaivābhimatatvādatroktamiti ca tathācetyādinoktaprameye samādhānaṃ pratyakṣakhaṇḍe suvarṇataijasatva vāde uktamityarthaḥ।। kalpakābhāvepyevaṃ kalpana ityarthaḥ। - siddhe ca tasmin phalabalādabhibhavakalpanamityanyonyāśrayaḥ syāt ।। kiṃ cāstu suvarṇarūpamabhibhūtaṃ tathāpi mahatve satyudbhūtarūpa vattejastvasyaiva vyañjakatve tantratvena suvarṇamapi vyañjakaṃ syāt। yadi hyudbhūtarūpamapyabhibhūtarūpatvenānabhivyañjakaṃ kiñcitteja ubhayasiddhaṃ syāt । tadā tatrānatiprasaṅgāyānabhibhūtatvaviśeṣaṇamarthavadbhavet। anabhivyañjakānāṃ grīṣmoṣmādīnāmanudbhūtarūpavatvāt।।
kiñcaiva suvarṇa uṣṇasparśopyudbhūta evābhibhūtaḥ kalpyatām। tasminniti।। tejaubhāga ityarthaḥ।। anupalabdhirūpakārya balenetyarthaḥ।। astu vā rūpamabhi mataṃ tathāpi dīpādivatparaprakāśakaṃ syādeva prayojakasya samatvāditi bhāvenāha kiñceti।। nanu mahatve satyanabhibhūtodbhūtarūpavattejastvameva prayojakamataḥ suvarṇe tādṛśatejastvābhāvānna doṣa ityata āha yadi hīti।। grīṣma ūṣmādyeva tādṛśaṃ teja ityata āha anabhivyañjakānāmiti।। astu vānabhibhūtodbhūtarūpavattejastvameva vyañjakatve prayojakaṃ, athāpi suvarṇaṃ tejaścedupeyate tarhi syādeva tatparaprakāśakaṃ tadrūpābhibhabhyāyuktādita bhāvena sparśapratibandīmāha- kiñceti।। yadvā tejaḥ sparśavattejorūpasyāpyabhibhavāyogātprāguktaprayojakenābhibhūtatvā viśeṣaṇamasaṃbhavaduktikam।
na caivaṃ sparśodbhave suvarṇamandhakāre tvacā gṛhyeta, tathā ca suvarṇaṃ na veti saṃśayo na syāditi vācyam । tava suvarṇatvajāterupaṣṭambhakā bhimatarūpaviśeṣagrahavyaṅgyatvena brāhmaṇavyaktigrahe api brāhmaṇatvajātisaṃdehavadupapatteriti suvacatvāt । tejaḥsparśonabhibhāvya iti tu rūpe api tulyam। tasmātvacā cakṣuṣā vā pītagurudravyādiriktasya bhāgāntarasyāgrahe ṇa dharmiṇa eva buddhyanārohānna tadrūpe abhibhavādikalpanaṃ yuktam।। parābhi suvarṇasya yogyānupalabdhibādhaḥ।। saṃbhavavyabhicārābhyāmeva viśeṣaṇasyārthavatvāditi bhāvenāha kiñceti।। naiva kalpanā yuktetyāśaṅkya nirāha nacaivamiti।। taveti।। upaṣṭambhakamastīti vadata ityarthaḥ। tejaḥsparśa eva sarvābhibhāvako na svayamanyenābhibhavituṃ śakya ityata āha teja iti।। tasmādityasya vivaraṇaṃ tvacetyādipañcamyantaparyantam।। parābhipretasuvarṇasyānupalabdhibādhaḥ।।
atha suvarṇasyodayanādyuktārthāpatteḥ pañcadhānyathopapattisamarthanam ।। avaśyaṃ bhāgāntaraṃ svīkāryam । atyantānalasaṃyogi rūpādhikaraṇaṃ pārthivaṃ pūrvarūpavijātīyarūpapratibandhaka dravadravyasaṃyuktaṃ atyantānalasaṃyuktatve sati pūrvarūvijātīyarūpānadhikaraṇapārthivatvāt। atha suvarṇasyodayanādyuktārthāpatteḥ pañcadhānyathopapattisamarthanam ।।
evaṃ suvarṇasya pārthivatve prayuktahetūnāmasiddhisiddhasādhanatayornirāsāya tatra parābhimatabhāgāntare anupalabdhibādhamuktvā tatsādhakatayā parābhimatānumānamapyanūdya nirāha atretyādinā।। maṇāvudayanoktamatamuktamiti।। pratyakṣakhaṇḍe suvarṇataijasavāde etatprayogoktyanantaramityācāryo kteriti maṇāvukteriti bhāvaḥ।। suvarṇaṃ pārthivabhāgasaṃpṛktaṃ bhāgāntaramityarthaḥ। tathā ca tatra prāguktahetavo asiddhā iti bhāvaḥ।। pārthivamityantaṃ pakṣaḥ। pārthivamityevokte ghaṭādau bādhaḥ। tannirāsāyātyantetyādiviśeṣaṇam। tādṛśā ghaṭādau bādhāsiddhyornirāsāya pītarūpādhikaraṇamiti। kvāthyamānajalamadhya sthapaṭavadityanumānāt । dravadravyasaṃbandhaṃ vinā pārthive atyantānalasaṃyogasya pūrvarūpavijātīyarūpajanakatvaniyamāt। tacca dravadravyaṃ na jalam naimittikadravatvavatvāt snehaśūnyatvācca, snehavatve tadadhīnasaṅgrahaprasaṅgāt, nāpi pārthivam dāhavirodhitvāt, āpādakadaśāyāmabādhāyātyantālasaṃyogīti। pārthivamiti svarūpoktiḥ। jalaparamāṇvādisaṃyuktatvenārthāntaranirāsāya sādhye pratibandhakāntaroktiḥ। svāvayavāvayava eva pūrvarūpaparāvṛttipratibandhakostu । tathā ca tatsaṃyuktatvenārthāntaravāraṇāya dravadravyetyuktiḥ। svāvayavāvayavsatu na dravadravyamityāhuḥ। staṃbhādāvavyabhicārāya hetau satyantam । pacyamānaghaṭādāvavyabhicārāya pūrvarūpavijātīyarūpānadhikaraṇeti viśeṣaṇam। jale vyabhicāravāraṇāya pārthivatvādityuktiḥ। dṛṣṭānte atyantanaletyādihetvaṃśopapādanāya kathyamānetyuktiḥ। sādhyopapādanāya jalamadhyasthetyuktiḥ। jalamadhyasthetyuktyaiva pūrvarūpavijātīyarūpānadhikaraṇasya sphaṭatvātpārthivatvalābhāyā ghaṭavadityuktiḥ।।
nanvetāvatā dravadravyaṃ taijasamiti kuta ityataḥ pariśeṣāditi bhāvenāha- tacceti।। yathā jalaṃ pārthivarajāṃsi piṇḍībhūtatayā saṅgrahṇāti, evaṃ dravībhūtaṃ suvarṇaṃ na saṃgṛhṇāti kiñciditi na sneharūpacikkaṇatālakṣaṇajalāsādhāraṇadharmābhāvānna jalamityarthaḥ।। tacca drava dravyaṃ pārthivaṃ na bhavati। tejastvamiti ।। tanna । tvaduktaṃ rūpāparāvṛttirūpaṃ liṅgaṃ hi rūpapāravṛtti pratibandhakakiñcidvatvenaivopapannaṃ sanna pratibandhakasya dravatvaparyantaṃ dhāvati। yena dravatvavatorūpitvamityāditvaduktarītyā dejastvaṃ sidhyet। saṃbhavati ceha kḷptaṃ pratibandhakāntaram । pārthivasya svasaṃyuktopaṣṭambhakabhāge yo bhasmībhāvalakṣaṇo dāhastadavirodhitvādasya ca dravadravyasya tadvirodhitvādityarthaḥ।।
tarhi taddravyaṃ vāyvādirūpaṃ kuto netyata āha rūpavacceti।। tatra hetumāha dravatvavatvāditi।। jalavaditi bhāvaḥ।। dravyamityanuṣaṅgaḥ।। nanu tejontare naimittikadravatvavijātīyarūpe pratibandhakatvayoradṛṣṭeratra kathaṃ tadadhikaraṇasya taijasatvakalpanamityata āha iti dharmigrāhaketi।। dāhavirodhitvanaimittikadravatvarūpatvahetubhiḥ sahakṛtaprācīnena dravadravyasaṃyuktatvasādhakenānumānena siddhamityarthaḥ।। ādyānumāne hetoruktasādhyena vinānyathopapatyāprayojakatvena dharmigrāhakamānaṃ nirāha tvaduktamityādinā ।। nanu dravatvahīnamanyattādṛśapratibandhakaṃ vastu nāstyevetyata āha saṃbhavati ceti।। kiṃ tadadṛṣṭaṃ cetakthaṃ ca pratibandhakatā kvāpyadṛṣṭerityato dṛṣṭāntapūrvaṃ vyanakti karaketi।।
karakādau sāṃsiddhikadravatvasyevātyantānalasaṃyukte pārthive vajre pūrvarūpavijātīyarūpasyeva suvarṇe api vijātīyarūpasya bhojakādṛṣṭaviśeṣādeva pratibandhopapatteḥ।। anyathā karakādau dravatvapratibandhakaṃ kaṭhinaṃ bhāgāntaraṃ vajre api rūpapaparāvṛttipratibandhakaṃ drutaṃ bhāgāntaraṃ kalpyaṃ syāt। tatra vajrādyatiriktaṃ bhāgantaramanupalabdhibādhitaṃ cedihāpi pītimāśrayātiriktaṃ drutamanupalabdhibādhitaṃ cedihāpi pītimāśrayātiriktaṃ drutamanupalabdhibādhitamiti samam। svīkṛtaṃ ca tvayāpi tejo antare adṛṣṭamapyagnisaṃyogāddravatvamadṛṣṭaviśeṣopabandhāttejorūpe suvarṇe।। kiṃ cāstu dravatvameva pratibandhakam। tattu dravatvaṃ pītapārthivadravāstu। kḷptatvāt। samānādhikaraṇatvācca। nanvadṛṣṭaṃ dṛṣṭasāmagrīsaṃpattāvevopayuktamupalabdham na tu kiñcitkaramityata āha svīkṛtaṃ ceti।। dravatvadvāraiva dṛṣṭasya rūpaparāvṛttipratibandhakatā na sākṣātkkathyamānajalāntarasthaghaṭādau tathaiva dṛṣṭeḥ। anyathādṛṣṭakalpanā'patteḥ। karakādāvananyagatyaiva tathā'śrayāṇamityata āha kiṃ cāstviti ।। pītapārthiveti।। tvayopaṣṭambhakatvenopāttapārthivetyarthaḥ।। dharmiṇo
dharmasya cobhayorapi pramitatvātpratibaddhyarūpeṇa saha pratibandhakatvābhimadravatvasyaikādhikaṇatvāccetyarthaḥ। na tūpaṣṭa bhyagataṃ dharmiṇā saha kalpyatvāvdyadhikaraṇatvācca । anyathā kvā thyamānajale rūpā parāvṛtyarthaṃ dravadravyāntarasaṃyogaḥ kaplyaḥ syāt ।। nanu pārthivadravatvasya svasamānādhikaraṇarūpaparāvṛttipratibandhakatve lā kṣādidravatvamapi tathā syāditi cenna । tvadabhimatadrutatejasaḥ svasaṃyukte pītadravye rūpaparāvṛttipratibandhakatve svasaṃyukte paṭādāvapi tathā syāditi sāmyāt । svabhāvaviśeṣakalpanena samādhānaṃ tu prakṛte api samam ।।
na tūpaṣṭabhyeti ।। tvadabhimatatejo matamityarthaḥ।। tadanupalambhasya prāgupapāditatvāditi bhāvaḥ। vyadhikaraṇatvācceti।। pratibandhena pārthivarūpeṇa bhinnādhikaraṇameva dravatvaṃ dravyāntaragatarūpaparāvṛttipratibandhikaścedihāpi tathaivānupalabdheruktatvāt । kḷptenaivopapattau nākḷptakalpanetyasyāpi sāmyāditi bhāvaḥ। kusumāñjalyādyabhimatamāśaṅkate nanviti ।। kvacivdyabhaicāradṛṣṭamātreṇāpratibandhakatve tvadabhimatopaṣṭa mbhakasyāpi tathātvamastviti bhāvenāha tvaditi।। nanu tasyopaṣṭambhaka eva pratibandhakatvaṃ svabhāva ityata āha svabhāveti।। evaṃ dravadravyasaṃyuktamiti sādhye dravatvaṃ vā tādṛśadravyasaṃyuktatvaṃ ṣṭambha-rā mbhaka-kajanaṃsu vathya-rāgajanaṃsu aṭetyadhikam-ka apa-rāsu ālā-ka a iti nāsti-rā su yāt-kajanaṃ ata-u 'bhinnādhikaraṇavṛttitvāccetyarthaḥ। nanu'ityadhikam-u ṣṭambhasyā-u kiṃ cāstu drutaṃ dravyāntarameva pratibandhakam । tathāpi kathaṃ tasya tejastvam । pṛthivyanyatvasādhakena dāhavirodhitvenaiva tejonyatvasya sutarāṃ siddheḥ। na hi dravadravyasādhakaṃ dharmigrāhakaṃ mānaṃ tasya dravatvasamānādhikaraṇaṃ pārthivatvaṃ vihāya niyameva dravatvavyadhikaraṇaṃ tejastvaṃ spṛśati। yena dāhavirodhitvena tejonyatvasādhanaṃ dharmisiddhyasiddhibhyāṃ vyāhataṃ syāt। drutatejasoprasiddhyā vyāptyagrahāt ।
vinā vā heturupapanna ityā dinā heturaprayojaka ityuktamidānīṃ tadupetyapi pariśeṣatastejastvoktirayuktetyāha kiñceti।। pratibandhakamiti।। pūrvarūpavijātīyarūpapratibandhakamityarthaḥ।। upaṣṭambhatayā tvadabhimataṃ drava dravyāntaraṃ na tejo bhavitumarhati dāhavirodhitvāt jalavaditi prayogasaṃbhavāttejasaśca dāhānukūlatvena tadvirodhitvābhāvāditi bhāvaḥ।। nanvevaṃ prāguktadravadravyasaṃyukta sādhakadharmigrāhakamānabādha ityata āha na hīti।। spṛśati anumāpayatītyarthaḥ। siddhyasiddhibhyāṃ tādṛśadravyasiddhau tejastvenaiva siddhyā tadabhāvasādhanaṃ vyāhatam। tadasiddhau cāśrayasyaivāsiddhyā tasya tejonyatvasādhanaṃ vyāhatamityarthaḥ। kuto na spṛśatītyata āha druteti।। dāravirodhitvenaivopaṣṭambhadrutabhāgasya ravadravyatva-kaja ravetyadhikaṃ-ka ā vinā-u ti। atyantetyādinā ityādyasti -u tatvasā-u hyāmiti। ityasti-u anyathā pṛthivyātmaka eva sa bhāgostu । dharmigrāhamāna mādāya virodhaśaṅkāsamādhānasyobhayatra sāmyāt ।।
tejonyatvānaṅgīkāre bādhaḥ ।। drutabhāgasya dāhavirodhitvātkathaṃ pṛthivītvamiti śaṅkāyāṃ tatsamādhānasya yathā tejastvaṃ kathamiti śaṅkā dharmigrāhakamānena tathaiva siddheriti tathaiva samādhīyate tathaiva dharmagrāhakamādāyaivaivanitvaṃ siddhamityapi kartuṃ śakyatvādityarthaḥ। ubhayatreti ।। avanitve tejastve cetyarthaḥ।। ayaṃ bhāvaḥ। dāhavirodhitvena kalpitadrutabhāgasya dharmigrāhakamānasiddhatvena tejastvā vagamaścettarhi sa bhāgaḥ pṛthivyātmaka evāstu । na ca pṛthivyāḥ dāhāvirodhitvādasya ca upaṣṭambhakadravyavirodhatvātkathaṃ pṛthivītvaṃ tasyeti vācyam । evaṃ sati tejasopi dāhapratibandhakatvādasya ca bhāgasya dāhapratibandhakatvātkathaṃ tejastvamiti sāmyāt ।। nanu atyantānaletyādiprāguktānumānarūpadharmigrāhakabhānenaiva drutabhāgasya tejastvaṃ siddhamiti tejontarenupalabdhamapi dāhavirodhi tvamatraivopeyata iti cet। tarhi tenaiva dharmimānenāvanitvaṃ siddhamiti pṛthivyantare adṛṣṭamapi dāhavirodhitvamatraivopeyata iti sāmyāt । tenai vāvanitvaṃ na siddhaṃ cettejastvaṃ na siddhamiti।। drutabhāgasya pṛthivītvasādhanaṃ tejonyatvasādhanaṃ vā dharmigrāhakamānabādhitamiti bhāvenāśaṅkate nanviti।।
nanu dharmigrāhakamāne naiva taijasatvasiddhiḥ। uktarītyā drutabhāge siddhe sa bhāgaḥ pṛthivī tejoveti sandehe pṛthivīdravatvatvasya lākṣādravatvādāvatiprasaktatvena suvarṇarajatatāmrādyupaṣṭambhakāvani bhāgavarti tattatpṛthivīdravatva tvaṃ dāhapratibandhakatāvacchedakaṃ kalpyamiti gauravam । tejodravatva tvamātraṃ tu laghviti lāghavatarkasahakāreṇa dharmigrāhakasyaiva taijasatvaparyantaṃ vyāpārāditi cenna। tejodravatvasya prakṛtapramāṇapravṛtteḥ prāgasiddhatvena lāghavānupasthiteḥ।। "kṛṣṇalaṃsrapaye"di ti, śrutiṣu ca tulāpuruṣādidāneṣu śarīraparimitatvasahasrapalaparimitatvādyuktiḥ śravaṇādyuktiśca na syāt । śravaṇādyuktirityanvayaḥ ।। suvarṇaṃ rajataṃ vātha vastraṃ vānyadabhīpsitam ।
yāvatsāmyaṃ bhavedrājannātmanobhyadhikaṃ tu vā।। tāvattulāyāmāropya sarvaṃ tadyādvijātaye।। iti skānde ।। tatraikatra tulābhāge sustrāte dhautavāsasi।
tatoparaṃ tulābhāge nyaseyurdvijapuṅgavāḥ। samamabhyadhikaṃ yāvatkāñcanaṃ cābhinirmalam ।। iti mātsye smaraṇāt ।। kāñjanasyāpi śuddhasya dhenuṃ vatsaṃ ca kārayet ।
uttamā palasāhasraistadardhena tu madhyamā ।। kanīyasī tadardhena kāmadhenuḥ prakīrtitā ।। iti smaraṇāditi bhāvaḥ।। prajāpatyaṃ ghṛte caruṃ nirvapecchatakṛṣṇalamāyuṣkāma iti śruterarthātprāptasya vā codanakaprāptaśravaṇasya vānuvādaḥ।"kṛṣṇalaṃśraye"diti śākhāntaravākyaṃ vā। ata eva daśame dvitīye pāde"kṛṣṇaleṣvarthalopādapāka" na ca tatropaṣṭambhakaparameva suvarṇapadam । aśakyaparatve lakṣaṇā'patteḥ। tasyāpi śakyatve nānārthakatvāt ।।
pītimā ca gurutvaṃ ca dāhe yatra ca raktatā । tasya lokaprasiddhasya svarṇatvaṃ kena vāryate ।। avicchinnadravatvaṃ ca vastu yatviha bhāsate । suvarṇavyavahāro ayaṃ yatra śāstre pravartate ।।
ityadhikaraṇe kṛṣṇaleṣvavayavanikḷptādikāryābhāvādapāka iti prāpte śravaṇavacanā pathānupapatyā ūṣmīkaraṇamātrarūpaḥ pāko avaśyaṃ kartatva iti siddhāntitamiti bhāvaḥ।। śarīraparimitatvādyuktisthala ityarthaḥ। upaṣṭambhake api suvarṇapadasya śaktirnāsti utāsti । ādya āha- aśakyaparatva iti ।। antya āha tasyāpi śakyatveti ।। tasya nyāyaśyānekārthatvamitinyāyenānyāyyatvāditi bhāvaḥ। eteneti ।। suvarṇe dravyāntarābhāvatvakathanenetyarthaḥ। atra vastuni pītimā gurutvaṃ ca dāhanimittaraktatā copalabhyate tasyetyarthaḥ। tasmin pītimādyadhikaraṇe kasya suvarṇatvavyavahāro mukhyaḥ kasyāmukhya ityata āha avicchinneti ।। avacchinnadravatvamiti bahuvrīhiḥ। vastuviśeṣaṇaṃ dāha ityanuṣaṅgaḥ। śabdasāmyaṃ suvarṇaśabdasāmyamuṣṭambhake api pravartate। madhuraśabdaḥ rase mukhyo api vīṇādhvanirmadhuraḥ veṇudhvanirmadhura iti yathā tathetyarthaḥ।। vastubhede prasiddhe api śabdasāmyaṃ pravartate । rasasvabhāvo madhuro dhvaniśca madhuro yathā ।। iti līlāvatyuktaṃ nirastam । vastubhedasyaivāsiddheḥ। pārthiva eva śāstrīyavyavahārasya darśitatvācca । saṃbhavatyekārthatve nānārthatvāyogācca।।
kiṃ ca sidhyatu dāhapratibandhakasya drutabhāgasya taijasatvam । tathāpi sa bhāga āvaśyakavahnigata evāstu । na tu svarṇarajatatāmrādirūpopaṣṭambhakabhāgagataḥ।। yadyapi drutatejo adhikaraṇībhūtavyaktibahutvamadhikaraṇatāvacchedakadharmaikyaṃ cobhayatra samam । śarīraparimitatvāditakathanenetyarthaḥ।। upaṣṭambhakasyāśakyatvena lakṣaṇāpatya śakyatve avaśyambhāvini nānārthatvāpāta iti bhāvaḥ। āvaśyaketi।। dravatvārthaṃ vahnisaṃyogasyāpekṣitatvādita bhāvaḥ।। upaṣṭambhakapārthivasaṃbaddho yo vahnistadgata ityarthaḥ। vyaktimādāya gaurava davacchedakaikyena lāghavasyāpi sāmyāt ko atra pakṣe viśeṣa ityākṣipati yatyapītyādinā ।। drutatejolakṣaṇabhāgasyādhikaraṇībhūtavyaktayo yāstāsāṃ bahutvamityarthaḥ।। drutatejobhāgādhikaraṇetyarthaḥ। ubhayatreti।। drutabhāgaḥ vahnigata ita pakṣe upaṣṭambhakagatapakṣe cetyarthaḥ। samamityuktaṃ vyanakti upaṣṭambhaketi ।। upaṣṭambhakasuvarṇarajatatāmrādivyaktīnāmivetyarthaḥ। upaṣṭambhakasuvarṇādivyaktīnāmiva vahnivyaktīnāmapi bahutvāt । bahuṣu vahniṣu vahnatvasyaivopaṣṭambhakeṣu suvarṇādiṣvapyadhathikaraṇatāvacchedakasya pūrvarūpavijātīyarūpānadhikaraṇapārthivatvasyaikatvāt । tathāpyupaṣṭambhake
ṣvadhikaraṇatāvacchedaka maupādhikadharmatvādguru vahnatvaṃ tu jātitvāllaghu। vahnigatasyāpi tasyopaṣṭambhakasaṃyuktatvāttatra rūpa parāvṛtti pratibandhakatā ca yuktā । na cāvini rbhāgavartina eva saṃyoga pratibandhakaḥ। tajjanyatayā rajatādāvapi rajatādipadavācyatayā drutabhāgasya tejastvopakagamāt rajatādorapyupādānam । anyathā tatrevātrāpyupaṣṭabhyabhāgāntaraṃ vinopaṣṭambhakadravatvādinaiva pūrvoktadiśopapattau tatsaṃyuktadravyāntarakalpanābhāvaprasaṅgāditi bhāvaḥ।। upaṣṭambhakasaṃbaddhasuvarṇādipadavācyavahnivyaktīnāmityarthaḥ।। upaṣṭambhakasaṃbaddhadrutatejodhikaraṇavahnivyaktiṣvityarthaḥ। avacchedakalāghaveviśeṣa itisamādhatte tathāpīti ।। upaṣṭambhakeṣviti ।। upaṣṭambhakatvenatvadaṅgīkṛteṣu suvarṇādipatavācyadrutatejobhāgādhikaraṇeṣvityarthaḥ।। jalasaṃ bandhena jalamadhyasthapaṭādau rūpa parāvṛttipratibandhakadarśanāt । vahnau tādṛśabhāgasyānupalabdhibādhastūpaṣṭambhake api samaḥ। vahnigatatve tatsaṃba ddhapaṭādirūpasyāpi pratibandhaḥ syāditi codyaṃ svabhāvādupaṣṭambhakasyaiva rūpaṃ pratibadhnātīti samādhānaṃ copaṣṭambhakagatatve ca samam ।। kiñcāstūpaṣṭambhakāvinir bhāvagavartyeva sa bhāgaḥ। tathāpi tasya suvarṇatvādijātimatve na mānam । lokasiddhajhasuvarṇarajatādau vijātīyarūpa pratibandhakatvena lidhyatastasya nānājātīyatve gauravādekajātīyatvenaiva siddheḥ।
tatra hetūnāha jaleti ।। upaṣṭambhakagata eva tādṛśo drutabhāga ityatrāpi pūrvoktadiśānupalambhabādha evetyarthaḥ ।। nanvastve tāvatā na suvarṇasya pārthivatvaṃ bhavadajabhimataṃ prāptamiti cenna। paramatāsiddherevebhālaṣitatvāditi bhāvaḥ ।। nanu drutatvamupaṣṭambhakasthamevopalabhyata iti taddruta eva kaścidbhāgaḥ kalpyata ityata āha kiṃ cāstviti।। na mānamiti padavibhāgaḥ।। suvarṇarajatatāmrādijītīyatva ityarthaḥ।।
prāguktaṃ sarvaṃ buddhyārohāyopasaṃhāravyājena darśayati tasmāditi ।। ogena-ga parāvṛttītināsti-rākagajanaṃsu dhaghaṭā-rā dvadha-su ibhāga-ganaṃ asyetyārabhya etadantaṃnāsti-rāsu arhi prāguktānupalabdhibādhaḥ kuto netyata āha vahnāviti।। pūrvarūpaparāvṛttihetubhūtabhāgasyetyarthaḥ। ityadhikam -u vaṃ tā -u tasmāllokasiddhasuvarṇa rūpaparāvṛttipratibandhasya kḷptenāvaśyakena bhojakādṛṣṭenaiva vā dravatvasya pratibandhakatve api kḷptena samānādhikaraṇadravatvenaiva vā vyadhikaraṇasya dravatvasya pratibandhakatvepi dravatvādhikaraṇāntarasya kḷptena pārthivatvenaiva vā taijasatve api lāghavāttasya dāhakavahnigatatvenaiva vopaṣṭambhakasuvarṇādyavi nirbhāgavartitve api tasyāsuvarṇatvenaiva vopapatterna suvarṇasya taijasatvasiddhiḥ ।। suvarṇasyodayanādyuktārthāpatteḥ pañcadhānyatho papattisamarthanam।।
tasya vivaraṇaṃ loketyādinopapatterityantena । kiṃ cāstu dravadravyatvamityādinokta māha dravatvasyeti ।। kiñcāstu drutamityādinoktamāha vyadhikaraṇasyeti ।। kiṃ cāstvityādinoktamāha upaṣṭambhaketi।। suvarṇasyodayanādyuktārthapatteḥ pañcadhā nyathopapattisamarthanam ।। atha suvarṇasyodayanādyuktārthāpatteḥ pañcadhānyathopapattisamarthanam।। atha suvarṇasya taijasatve maṇyādyuktaprakāradvayabhaṅgaḥ।। matamuktamiti।। navīnāstvityādinoktamityarthaḥ। tadarthaṃ niṣkṛṣyānuvadati atyanteti।। adhikaraṇamityantaṃ pakṣaḥ । suvarṇarajatatāmrādikaṃ viśeṣyaṃ dhyeyam। āśrayāsiddhinirāsāya satyantam । jīvātmani gagane rūpādau cāvyabhicārāya bahirindreyati pratyekṣeti dravyatvāditi ca hetāvuktiḥ।। asminneva pakṣanirdeśe sādhyahetvantare āha pṛthivyādīti ।। rūpitvahetorasiddhinirāsāya pūrvaprayogaḥ। tatrāpīti।। pṛthivyāditrayāntargatatvepītyarthaḥ।। naimittikadravatvavatvāt, snehaśūnyatvācca, snehavatve tadadhīnasaṃgrahaprasaṅgāditi pūrvabhaṅgoktahetudvayādityarthaḥ। lākṣāvaditi bhāvaḥ।।
uktarūpadravatvādhikaraṇaṃ vastvityanuṣaṅgaḥ। atrā sati dravadravyasaṃbandha iti pakṣo viśeṣaṇīyaḥ। tena kathyamānajalamadhya jalavaditi pariśeṣāttejastvasiddhiriti।। tanna। suvarṇe drutadrutataratvādeḥ kramaśaḥ pratītyā dravatvānucchedasyāsiddheḥ।। na ca dravatvaprāgabhāvāsamānādhikaraṇadhvaṃsāpratiyogidravatvādhikaraṇatvaṃ hetuḥ, sa ca nāsiddha iti vācyam । prabalāna lasaṃyogena dravyasya naṣṭatayā dravatvadhvaṃsasya dravatvaprāgabhāvasamānādhikaraṇatvena hetvasiddheḥ।।
atha suvarṇadravatvamāśrayanāśānnaśyati na tvagnisaṃyogāt । -stha ghaṭādāvavyabhicārāya hetāvasati dravadravyasambandha ityuktiḥ। asiddhinirāsāyātyantāgnisaṃyoge apītyuktiḥ। aprayojakatvanirāsāyānucchidyamāneti। yadvā lākṣā ghṛtādāvavyabhicārāyānucchidyamānetyuktiḥ।। asiddhyuddhāraṃ maṇyuktamāśaṅkya nirāha na ca dravatveti ।। ekasya dravatvasya nāśe pūrvapūrvasmādutkṛṣṭotkṛṣṭatarotkṛṣṭatamadravatvaprāgabhāvasamānādhikaraṇatvena tadasamānādhikaraṇa dhvaṃsapratiyogitvāddravatvānāṃ tādṛśadravatvādhikaraṇatvaṃ nāsiddhamityarthaḥ।। pīlupākaprakriyāvayavakriyayā tatsaṃyoganāśena paramāṇudravyanāśe sati punarbhojakādṛṣṭena paramāṇukriyayā tatsaṃyogadvārā dravyāntarāṇāmutpattestatropagamāditi bhāvaḥ।। maṇyuktamevāsiddhiśūnyahetvantaramāśaṅkate athetyādinā ।।
tathātve ghṛta iva dravatvāntaraṃ notpadyeta । evaṃ cāgnisaṃyoge satyapi taddhetukanāśāpratiyogidravatvādhikaraṇatvaṃ hetuḥ sa ca nāsiddha iti cenna । tathāpyupaṣṭambhake pīte pārthive uktarūpasya dravatvānucchedasya darśanena vyabhicārāt।। nanu pārthivadra vatva tvamevā gnisaṃyoganāśyatve tantram । na tu janyadravatva tvam । suvarṇādidravatvetiprasakteḥ। nāpi ghṛtalākṣādidravatva m। ananugamāt । evaṃ ca pīte pārthive dravatvāṅgīkāre tasyocchadāpatyā pītaṃ drutamiti pratītirbhrāntiriti cenna। agnisaṃyoga iti ।। āśrayānāśādyatra ghṛte dravatvā nāśastatrāvyabhicārāya satyantam ।। asiddhyabhāve apītyarthaḥ। pārthivatvopapādanāya pītetyuktiḥ। sādhyābhāvopapādanāya pārthiva ityuktiḥ। tatroktarūpahetorevābhāvānna vyabhicāra iti bhāvena bādhoktipūrvaṃ pītaṃ drutamiti buddherbhramatvamāśaṅkate nanviti।। dravatvasyāgnisaṃyogasāśyatvena dravatvamātraṃ tantram । jalagatadravatve vyabhicārāt । kiṃ tu pārthivadrava vā lākṣādravatvaṃ ghṛtadravatvamityādikaṃ vācyam । tatrādyameva yuktaṃ na tvanyaditi nirāha pārthiveti।। astu kiṃ tata ityata āha evaṃ ceti ।।
anubhavasiddhaṃ pīte dravatvamapalapya tadasiddha sya tvadabhimatatejasi dravatvasya svīkāre dṛṣṭahānyadṛṣṭakalpanāprasaṅgāt ।। anyathā pārthivadravatvasyāgnisaṃyoganāśyatāyāṃ tantratve siddhe pīte pārthive anucchidyamānadravatvā bhāvasiddhiḥ tatsiddhau cātivyāptyabhāvena pārthivadravatva tvasyāgnisaṃyoganāśyatve tantratvasiddhirityanyonyāśrayaḥ syāt । dṛṣṭānusāriṇī hi kalpanā ।। kiñca pītabhāgo na druteścettatra kāṭhinyadhīḥ syāt ।। tvadabhimata iti।। upaṣṭambhatvenāṅgīkṛta ityarthaḥ।। anubhavasiddhasyāpi pārthivadravatvasya bādhakenāpalāpa pādhakenāpalāpa ityarthaḥ।।
bhāvenāha dṛṣṭeti।। pītapārthivabhāge drutatvasya dṛṣṭatvena tadanusāreṇa pārthivadrava tvādanyadeva kiṃ cidagnisaṃyoganāśyatāyāṃ prayojakaṃ kalpyamityarthaḥ।। nanu dṛṣṭirbhrāntirityuktamiti cenna। tasyā bhramatve tadviparīta pratyayarūpabādhāvatāraḥ syāditi bhāvenāha kiṃ ceti।। yadā dravatvā nucchedarūpahetorabhāvānnopaṣṭambhakapārthivabhāge vyabhicārastadā na kevalaṃ dṛṣṭahānyādyāpāta iti bhāvenāha kiṃ ceti।। kāṭhiṇyabuddhyabhāvo anyanimittaka eva na tu tadabhāvahetuka iti bhāvena maṇyuktamevāṅkya nirāha na ceti। na ca jalasthamaṣīkṣodādāviva praśithilāvayavasaṃyoga vatvānna taddhīriti vācyam । evaṃ hi ghṛtādāvapi dravatvaṃ na sidhyet । tva nmate ghṛte snehapratītyarthagha māvaśyakāpyadravyasaṃyogakṛtāvayavasamayogāśaithilyenaiva kāṭhiṇyāpratītiriti suvacatvāt। evaṃ jale api sāṃsiddhikadravatvaṃ na sidhyet। āvaśyakenāvayavasaṃyogaśaithilyavaśeṣaṇaiva dravatvadhīriti suvacatvāt।। anyathā pārthivāntare dravatvānucchedādarśanāt suvarṇamapārthivaṃ cettejontare dravatvādarśanātsuvarṇaṃ taijasaṃ na syāt। tejo viśeṣasvabhāvāt tadupapattau ca pārthivaviśeṣasvabhāvādidamapyupapadyatām। kṛtaṃ pītimagurutvāśrayātiriktabhāgāntaraṃ kalpayitvā tatra svabhāvaviśeṣakalpanena pītatvapratīterbhramatvakalpanena ca।।
apāṃ netrāñjananyāyamate ghṛtasya pārthivatvena svataḥ snehābhāvādāha tvanmata iti।। kiṃ tu tadupaṣṭabhyabhāgāntaragatamiti kalpanīyaḥ। ava eva maṇau ghṛtādau dravatve bādhakābhāvādityuktamityata āha anyatheti।। tasyaiva vivaraṇaṃ cedityantam।। dravatvānucchedadarśanamapītyarthaḥ। atvā-rāgasu gavatvanaiva-naṃ anma -rāsur he ā-rāsu taijasaṃ kiṃ na syāt -rāgasu aṣīnetrāñjanam। nyā-u anma -naṃu anye tu atyantāgnisaṃyoge apyanucchidyamānadravatvādhikaraṇaṃ pītaṃ pārthivaṃ dravatvocchedapratibandhakadravadravyasaṃyuktaṃ atyantānalasaṃyoge apyanucchidyamānadravatvādhikaraṇapārthivatvātkvā thyamānajalamadhyastha ghṛtavadityanumānena dravadravyaṃ sidhyajjalatve pṛthivītve coktatarkabādhāttaijasaṃ sidhyati।।
kṛtaṃ alamityarthaḥ। kalpanena kalpanena cetyābhyāmanvayaḥ। kalpanādvayaṃ vyarthamiti phalitor'thaḥ।। evaṃ maṇāvuktaṃ līlāvatyabhimatamupaṣṭambhakabhāge dravatvaṃ nāstyevetyupetya pravṛttaṃ suvarṇasyāpārthivatvasādhakahetumasiddhivyabhicarābhyāṃ nirasyopaṣṭambhake dravatvamupetya pravṛttamanyetvityādinā maṇyuktamevānyadapi matatrayaṃ tāvadanūdya nirāha anyatvityādinā ।। etadapi nirastamityanena।। anyetvityasyāhurityanenānvayaḥ। etanmataṃ pārthivagataṃ bhavatyeva pīta drutamiti pratīterdurapahvavatvāt, prāguktabādhasya coktatadiśāprayojakatvena kāṭhiṇyapratītyāpātena ca dravatvapratīterbhramatvāyogāccānucchidyamānadravatvādhikaraṇaṃ pītaṃ pārthivamiti pakṣanirdeśaḥ। upaṣṭambhakatvenopagatamityarathaḥ। jale bādhanirāsāya pārthimityuktiḥ। tāvatyukte bādhaḥ।। ghaṭādāvabādhāya dravatvādhikaraṇamiti।। lākṣādāvabādhāyānucchidyamāneti। yadvā pratibandhakatayā siddhaṃ drutadravyaṃ taijasaṃ asati dravadravyasaṃbandhe atyantāgnisaṃyogenānucchidyamānānityadravatvādhikaraṇatvāt yannaivaṃ yathā ghṛtamiti vyatirekyantarāttaijasatvasiddhiḥ।। na cā trāsādhāraṇyam । tasya vipakṣe bādhakādarśanadaśāyāmeva doṣatvāt। prakate ca pṛthivītvādau bādhakasyoktatvāt ।।
āśrayasiddhanirāsāyātyantāgnisaṃyo geti। apratibaṃ ndhāgnītyarthaḥ। jalaparamāṇusaṃyogenārthāntara vāraṇāya sādhye pratibandhakāntaṃ viśeṣaṇam । svāvayavāvayavasaṃyogenārthāntaravāraṇāya pratibandhakāntam । hetā vavyabhicārāya pārthivatvādityuktiḥ। ghaṭādāvavyabhicārāya dravatvādhikaraṇeti। lākṣādāvavyabhicārāyānucchidyamāneti। asiddhinirāsāyātyantetyādi। uktatarketi।। jalatve naimittakadravatvaṃ na syāt। snehavatvaṃ na syāt। pṛthivītve ca lākṣādāviva dravatvocchedaḥ syāt iti tarketyarthaḥ।। paryavasānagatyā taijasatvaṃ prasādhya sākṣādeva taijasatvapathavetyādinā maṇyuktaprakāreṇānvāha yadveti।। jalaparamāṇvādāvavyabhicārāya hetāvanityeti dravatvaviśeṣaṇam। lākṣādāvavyabhicārāyānucchidyamāneti। asiddhinirāsāyātyantetyāti। kkathyamānajalasthaghṛtādāvavyabhicārāya satītyādi ।। tejontare satyapi taijasatve hetorabhāvāditi bhāvaḥ। asādhāraṇyasya doṣatve saṃśaya satpratipakṣo vā dvāram। sa ca viśeṣādarśanasthale saṃbhavati na tvihetyāha tasyeti।। treti nāsti-kanaṃ ca tatrā-ga e pīti-umu dhā-u 'yadvā' ityadhikaṃ-umu au payasyavya-u varūpoktir vā । ityadhikam- mu 'yāsa' iti śodhitaṃ-umu ṣavadvācyaḥ - u yadvā drutatejastvameva sādhyam । idaṃ ca sādhyaṃ viśiṣṭaṃ kvāpi na prasiddhamiti nāsādhāraṇyam । na caivamaprasiddhaviśeṣaṇatvam। tejastvaṃ nādravarūpavanmātravṛtti dravyatvasākṣāvdyāpyajātitvāt drutavṛtti vā rūpavadvṛttidravyatvasākṣādvyāpyajātitvāt jalatvavaditi sāmānyato drutatejasmiddhirityāhuḥ।।
bādhakasyeti।। sākṣādāviva dravatvocchedaḥ syādikatyādibādhakasyetyarthaḥ।। nanu drutatejastvameva sādhyam। tathā ca pakṣābhāvānna sādhāraṇyamapi। kiṃ taddoṣatānirāsāya vipakṣe bādhakatarkānusāraṇāyāsenetyato anyatvetimaṇyuktameva prakārāntaramāha yadveti।। pratibandhakatayā siddhadrutadravyasyetyanuṣaṅgaḥ।। adravaṃ yadrūpavattanmātrāvṛtti rūpavaddṛtavṛttīti phalitorthaḥ। ghaṭatvādāvavyabhicārāya hetau sākṣāvdyāpyetyuktiḥ। tasya dravya tvavyāpyapṛthivītvavyāpyatvāt। atma no anyataratvādāvavyabhicārāya jātipadam । maṇau rūpa vṛttidravyatvasākṣādvyāpyāpyetyuktāvapyeti hetvanubādasyu rūpavaddṛtavṛttītiparyavasitasādhye manastve vyabhicāreṇa tannirāsāya rūpavatpadasārthakye api yathāśrutasādhye vyabhicārābhāvena vyarthatvamabhipretyeti।। rūpavadityaṃśasya sādhye gurutvādāha drutavṛttitveti।। manastvādāvavyabhicārāya hetau rūpavṛttīti dravyaviśeṣaṇam । ghaṭa sorālokānyataratvādāvavyabhicārāya jātipadam। prāgeva pūrvabhaṅgaḥ evetyarthaḥ। etadapi prāgeva nirastam । karakādāvivādṛṣṭaviśeṣasyaiva pratibandhakatvopapatteranupalabdhibādhitabhāgāntarakalpanāyogāt। taijasatvasādhakavyatirekiṇi tu pakṣa evāsiddhaḥ। ava eva tarko api nirālambanaḥ। yaccāprasiddhaviśeṣaṇatvanirāsāyānumānadvayamuktam । tejastvaṃ nāgururūpavanmātravṛtti dravyatvasākṣāvdyāpyajātitvāt guruvṛtti vā rūpavaddṛttidravyatvasākṣādvyāpyajātitvāt jalatvavadityādinā tejastvasya guruvṛttitvasyā pyāpatyāprayojakatvāt।।
tadvyanakti kāraṇādāviti।। etadapi yagyānupalabdhibādhenānyathaivopapattipañcakena ca prāgeva nirastamiti kvacitpāṭhaḥ।।suvarṇe drutadrutataratvādeḥ kramaśaḥ pratītyā dravatvānucchadasyāsiddherityuktadiśānucchidyamāna dravatvādhikaraṇasyāsiddhyā pakṣa evāsiddhaḥ। kiṃ doṣāntareṇetyarthaḥṣa। ata evā nucchidyamānadravatvādhikaraṇatvāsiddhyā pakṣāsiddhereva। drutadravyasaṃyuktatvarūpasādhyasyāsiddhatvāt yadi tādṛśadrutadravyaṃ pārthivaṃ syāddṛtatvocchedaḥ syāt iti tarko nirālambana ityarthaḥ। nāgururūpavanmātravṛttīti।। gurutvahīnarūpavanmātravṛtti netyarthaḥ।। etena suvarṇaṃ taijasaṃ samānādhikaramadravatvasāmagryasamavahitāgnisaṃyogajanyadhvaṃsapratiyogyavṛttidrava tvatvavyāpyajātimaddravatvavatvāt vyatirekeṇa ghṛtavat। savurṇārambhakāḥ paramāṇavo na pārthivāḥ atyantāgni saṃyoge apyanucchidyamānadravatvādhikaraṇatvāt। jalaparamāṇuvat। taijasā vā uktahetoḥ। vyatireṇeṇa ghṛtaparamāṇuvadityādīnyapi nirastāni । suvarṇaṃ tvamastītyādinā maṇyuktānyeva prayogāntarāṇyanūdya nirāha eteneti।। suvarṇamityā dinopaṣṭambhadruta bhāgo gṛhyate samāneti।। samānādhikaraṇaṃ yaddravatvaṃ tatsāmagryasamavahito tadavṛttirjātiḥ suvarṇadravatva eveti nāsiddhiḥ। atra nañdvayāpraveśena tādṛśasamāmagrīsamavahitāgnisaṃyogajanyadhvaṃsapratiyogivṛttītyuktāvagnisaṃyogaprayojyanaimittikadravatvamātraniṣṭhajātiviśeṣamādāya ghṛte vyabhicārāpātāt। ityādīnītyādipadena suvarṇamapārthivārabdhaṃ taijasārabdhaṃ vā apārthivaṃ taisajaṃ vā atyantāgnasaṃyoge satyanucchidyamānadravatvādhikaraṇaparamāṇvārabdhatvādityādisaṃgrahaḥ।। upaṣṭambhakapārthivabhāga ityarthaḥ। tatrāpi dravatvasyopapāditatvāditi bhāvaḥ। tejastvena vināpi hetūnāmupapatteḥ prāguktarītyāsaṃbhavādāha aprayojakatvācceti।।
yatvavyā-kajasu vatvavyāganarṃ ṇe tvastī-u yane-no-u o dhvaṃsaḥ tatpratiyogyavṛttiryā dravyatvavyāpyajātistadyuktadravatvavatvādityarthaḥ। suvarṇe agnisaṃyogena dravatvavyaktiparaṃparāyā jāyamānatvena tatrāgnisaṃyogasya samānādhikaraṇadravatvasāmagrīsamavahitatvāttādṛśasāmagryasamavahitāgnisaṃyogajanya -ityadhikam -mu pīte vyabhicārādaprayojakatvācca ।। suvarṇasya taijasatve maṇyā dyuktaprakāradvayabhaṅgaḥ।। prakāradvayeti।। upaṣṭambhake dravatvavanāstitvāstitvaprakāradvayabhaṅga ityarthaḥ।।
suvarṇasya maṇyādyuktaprakāradvayabhaṅgaḥ।। atha suvarṇasya pārthivatvasamarthanam ।। suvarṇaṃ dravyāntarameva । tathā hi dravatvādhikaraṇaṃ na tejaḥ pītatvāt। na ca pītatvātpārthivamevāstviti vācyam। pṛthivyāṃ śuklarūpavatve api śuklarūpasya jalasya sāṃsiddhikadravatvādineva suvarṇasya pītatve apyanucchidyamānadravatvādhikaraṇatvena pṛthivī atha suvarṇasya pārthivatvasamarthanam ।।
dravyāntarameveti।। navadravyātiriktamityarthaḥ। pṛthivyā ityāderayamarthaḥ। yathā pṛthivījalayordvayoḥ śuklarūpatve nāviśeṣepi to vailakṣaṇyasaṃbhāvat । na ca pṛthivījalānyatve sati rūpavatvāttejaḥ। aprayojakatvāt । anyathā jalatejonyatve sati sparśavatvena vāyuriti pṛthivī syāt। na ca pṛthivyevāstu dharmikalpanāto dharmakalpanā yā laghutvāditi vācyam । dravyāntaratvapakṣe api dharmiṇaḥ suvarṇasya siddhatvenātiriktatvamātrasya kalpanāditi।। etadapi prāgeva nirastam । dravatvocchedapratibandha kasya karakādāvivādṛṣṭaviśeṣā devopapatyāpītasya pṛthivībhedāyogāt । anyathā karako api dravyāntaraṃ syāt।। yadi ca jalatvavyāpyadharmadarśanātkarako jalaṃ, tarhi svarṇamapi pṛthivī tvavyāpyapītatvadarśanātpṛthivyevāstu ।
naimittikasāṃsiddhikadravatvavatvabhedena vailakṣaṇyaṃ yathā pītatvāviśeṣo api dravatvocchityanucchittibhedādvailakṣaṇyamiti prāguktamaṇyādimataṃ nirāha naceti।। teja iti ।। suvarṇamityanukarṣaḥ। evaṃ pṛthivyevāstu ityatrāpi । dharmīti।। dravyāntararūpadharmikalpanāpekṣayā kḷptapṛthivītvamevopādāyā tasyaiva dravatvānucchedarūpadharmakalpanāyā laghutvādityarthaḥ। itipadasyāheti pūrveṇānvayaḥ।। udayanādyuktabhaṅgaḥ evetyarthaḥ।। pṛthivīto bhedetyarthaḥ। jalatvavyāpyeti।। śuklarūpavadvṛvatvādikamityarthaḥ। anyathā pītatvānna teja ityapi na yuktam । pītatvasya tejotvasya tejonyatveneva pṛthivītvenāpi vyāptigrahāt।। tasmādupaṣṭambhakadravyagatapītarūpaparāvṛttipratibandhakatvena drutatejaḥ siddhiriti vā, upaṣṭambhake dravatvānaṅgīkāreṇānucchidyamānadra vatvādhikaraṇasya dravyāntarasyānucchidyamānadravatvādhikaraṇatvādeva tai jasatvasiddhirita vā, upaṣṭambhake dravatvāṅgīkāreṇa taducchedapratibandhakatvena drutatejassiddhariti veti suvarṇasya tejasatve pakṣatrayaṃ suvarṇaṃ dravyāntaramiti caturthapakṣaścāyukta iti suvarṇaṃ pārthivameva ।।
anyatheti।। pītatvasya pṛthivītvāpyāpyatva ityarthaḥ ।। atra maṇāvudayanoktaṃ matamityādinoktabhaṅgatrayārthaṃ saṃkṣepeṇa darśayannupasaṃharati tasmāditi।। sarveṣvapyapārthivatvapakṣeṣu doṣasadbhāvātsādhakābhāvāccetyarthaḥ। udayanādimatamāha upaṣṭambhaka iti ।। anye tvityādinoktamatāntaramāha upaṣṭambhake dravatveti।। anyastvāhetyādinoktamāha suvarṇamiti।। prāsaṅgikamupasaṃhṛtya pūrvaprakṛtaprameyamuttaraprasaṅgo pakṣepāyopasaṃharati tasmācchakteriti।। aturthapadaṃ nāsti-surā tam-surā etāvānpranthaḥ। pralupaḥ pratīyate-naṃ mityarthaḥ। prāgu-u 'anyatheti' ityādi nāsti-u ṇānuvadannu-naṃ ṅgākṣepā-naṃ ṅgāpekṣayo- u
tasmācchaktiḥ padārthāntaraṃ cetsuvarṇamapi dravyāntaraṃ syāditi pratibandyā asaṃbhavādanantaguṇānvite viṣṇau vedānāṃ śaktitātparye yukte iti।। suvarṇasya pārthivatvasamarthanam ।। vaidikapadānāṃ viṣṇau śaktatvādvedānāṃ śaktitātparyetyuktam । yadyapi tamodravyaṃ suvarṇaṃ pārthivamiti ca na mūlagranthādau kaṇṭhataḥ kvāpyuktamathāpi vāstavanirūpaṇametaditidhyeyam ।। suvarṇapārthivatva samarthanam ।।
atha anvitābhidhāne sādhanaṣaṭkam ।। nanu kathamanvite śaktiḥ। paunarūktyādidauṣāt। atha anvitābhidhāne sādhanaṣaṭkam ।। evaṃ nanu svarūpasahakāryatiriktaśaktau mānaṃ netyupakramya prakaraṇasaptakena śaktirastīti samarthya prasaṅgātaṃ tamaso dravyatvaṃ suvarṇasya pārthivatvaṃ ca prakaraṇapañcakena samarthyedānīmanvaye śaktirityarthaḥ prakaraṇasaptakena sādhayitukāma ākṣipati nanviti।। padānāmiti śeṣaḥ।। gāmānāyetyādau gopadena bodhitasya gavānayanānvaya yasyānayapadenāpi bodhanāt punaruktatvam। ādipedanottarabhaṅge śaṅkiṣyamāṇadaśavidhabādhakānāṃ grahaḥ। sāmānyānvaye śaktirna tu viśeṣyānvaya iti siddhāntyābhimatatvāttaddṛṣṭāntenālabhyatvācchaktakalpanāmayuktaṃ ceti bhāvena
padārtheṣu śaktaireva padaiḥ padārthasmṛtyavāntaravyāpārairākāṅkṣādisahakārivaśādanvayaviśeṣavadanvasāmānyasyāpi lābhena tatra śaktikalpanāyogācca । ata eva na pramāṇāntarāpattiḥ। śabdasyaivānvaye pramāṇatvāt। etena tadanvabodhajanakaṃ tatrāśaktaṃ ceti vyā hatamiti nirastam। na hyatrāśaktataśabdenājanakatvaṃ vivakṣitam। kintvabhidhārūpavṛttirāhitya mātramiti cet।। ucyate। na tāvadanye śaktivareva nāstīti yuktam । prāthamikavyutpattihetunānvitaviṣayake ṇa - padaṃ karaṇaṃ padārthasmaraṇaṃ vyāpāraḥ ākāṅkṣādisahakārivaśāt smāritārthānvayānubhavaḥ phalaṃ iti maṇyuktamāha padārtheṣviti।। nanvanyatra śaktānāṃ kathamaśakyānvayabodhakatvamityata uktaṃ padārthe tyādi। anvayaviśeṣavadanvayaviśeṣasyaiva। lābhena bodhasambhavetyarthaḥ। tatra sāmānyānvaye। anyathānvayaviśeṣe api śaktikalpanāprasaṅga iti bhāvaḥ।। nanvayasya padaśaktyaviṣayatve tadbodhakaṃ śabdādanyatpramāṇaṃ syādityata āha ata eveti।। padārthamātraśaktapadapramāṇakatvādevānvayasyetyarthaḥ। tadevāba śabdasyaiveti।। doṣostītyetannirasiṣyata iti bhāvenāha-
na tāvaditi ।। prathamaṃ tāvaddṛddhavyavahāra eva śaktigrahahetuḥ। vyavahāreṇa sāmānyato yogyetarānvita eva śaktigrahāt। anantarabhāvinaśca sa ca vyāvahāro na padārthamātre, kintvanvita eveti tenānvita eva śaktigrahādityarthaḥ। ānayanādyanvayānāṃ vyabhicārātkathamanvaye śaktirityata uktaṃ sāmānyato yogyetarānvita iti । ānayanabandhanādiviśeṣamapahāya kriyānvitaṃ kārakaṃ kārakānvitā kriyetveva rūpeṇa gavādipadānāṃ śaktivagraha ityarthaḥ।।"śrotriyaṃ śchando adhīta"ityādisūtraiḥ śrotriyādiśabdānāṃ chandoghāyayanakartrādyarthe śaktigrāhakaṃ vyākaraṇam atideśavākyārthasmaraṇasahakṛta gosādṛśyādiviśiṣṭapiṇḍajñāna mupamānaṃ gavayādipadaśaktigrāhakam । kośo amarādinighaṇṭuḥ prasiddhaḥ। iyaṃ gaurityādyāptavākyaṃ gavādipadaśaktigrāhakam।। "yanna duḥkhena saṃbhinnaṃ na ca grastamanantaram ।
abhilāṣopanītaṃ ca sukhaṃ svargapadāspadam।।" iti vākyaśeṣaḥ svargapadasya su khaviśeṣe śaktigrāhakaḥ। tathā yavamayaścarurbhavatītyādau yavaśabdasya "vasante sarvasasyānāṃ jāyate patra śātanam। modamānāśca dṛśyante yavāḥ kaṇiśaśālinaḥ।।"
iti vākyaśeṣo dīrghaśūke śaktigrāhakaḥ।"uktaṃ vaco apāvadhīṃ svāheti" - pyutpattihetavastadanusāritayā kḷpte anvita eva śaktigrāhakāḥ। anyathākalpane gauravāt। taduktaṃ bhagavatpādaiḥ śabdānāmanubhūyate । gauravaṃ kalpane anyathe"iti।।
śrutasyograṃ vaca iti śabdasyā"śanāyā pipāse ha vā ugraṃ vaca"ityādivivaraṇamaśanāpipāsayoḥ śaktigrāhakam।"sahakāratarau madhuraṃ rautipika"ityādau pikapadasya kokile sahakārādiprasiddhapadasamabhivyāhāraḥ śaktigrāhakaḥ।। yadyapyasādhāraṇadharmarūpalakṣaṇajñānamapi śaktigrāhakam। tathāpi tasyāpi tasya dharmamātropamānarūpamānarūpatvādupamānapadenaiva tasya grahaṇaṃ prāptamiti na pṛthaglakṣaṇasya grahaḥ।। "śaktigrahaṃ vyākaraṇopamānakośāptavākyādvyavahārataśca। vākyasya śeṣādvivṛtervadanti sānnidhyataḥ siddhapadasya vṛddhāḥ।।"
iti prācīnoktiriti bhāvaḥ।। vācyavācakabhāvasambandhajñānahetava ityarthaḥ।। kḷptatyāgonākḷptasya padārthamātraśaktigrāhakatva sya kalpana ityarthaḥ।। jijñānāsādhikaraṇānuvyākhyāne ityarthaḥ। śaktiśceti।। upalakṣaṇametat। tacca nābhihitānvaya ityādi śabdā anvitavācakāḥ ityantaḥ bhaktipādīyānuvyākhyānasudhayoruktam। kiṃ ceśvarasaṅketarūpāyāḥ svābhāvikasambandharūpāyā vā śakterabhāvena vṛtyantarāviṣaya syānvayasya śābdadhīviṣayatvaṃ na syāt ।। tadvivaraṇamagre yathāyogaṃ dhyeyam। vyavahārādinā śabdaśaktimavadhārayatā puruṣeṇa śabdānāṃ śaktiścānvita eva syārthe anubhūyate । ato anubhavabalācchabdānāmanvitasvārthābhidhāyitvamabhyupeyam। śaktigrahānusāritvādabhidhānsayānubhavānādareṇa svārthamātraśaktikalpane gauravamityarthaḥ। na kevalaṃ padānāṃ kintu prakṛtipratyayānāmapīti dyotanāya śabdānāmityuktiḥ।।
nanvanyalabhyepyanvayaśaktikalpana eva gauravamityato"na cāśakyābhidhāyitva"mityanuvyākhyānāṃśasya śabdānāmaśakyānvayabodhajanakatvaṃ na cetyarthamupetyāha kiñcetyādinā । paramatenāha īśvarasaṅketeti।। svamatenāha svābhāviketi।। vākyārtharūpānvaya iti yojyam। vṛttimātramanvaye nāstīti ma tenoktaṃ vṛtyantarīviṣayasyateti । lakṣaṇāvṛttiranvaye astīti pakṣasyāgre anvaya lakṣyatvabhaṅge nirasiṣyamāṇatvācca । tathā ca nā nyalabhyatvamiti bhāvaḥ।। yadvānvite śaktirityatra prāthamikavyutpattirūpamekaṃ mānamuktvānvayaḥ śabdaśaktiviṣayaḥ vṛtyantarāviṣayatve sati śābdadhīvaṣayatvāt śaktiviṣayapadārthavat ityanumānaṃ ca mānamupetya tasyāprayojakatvanirāsāya vipakṣe hetūcchittirūpabādhakatarkamāha kiṃ ceśvaretyādinā।। arthastu prāgvat। etena padaṃ karaṇaṃ, padārthasmaraṇaṃ vyāpāraḥ, anvayānubhavaḥ phalaṃ, iti maṇyuktaṃ nirastaṃ dhyeyam। vṛtterabhāve padajanyānubhava viṣayatvāditi ।। kiṃ tu śabdasyāpi karaṇatvena cakṣurāderiva viṣayapratyāsannasyaiva kriyājanakatvena padārthenevānvayenāpi śaktirūpapratyāsatti raṅgīkāryā। anyathākalpane gauravāt।। na ca cakṣuṣo rūpeṇa saṃyuktasamavāya iva śabdasyā nvayena śakyapadārthasaṃbandha eva pratyāsattiriti vācyam।
śabdasyeti।। hetoraprayojakatvaṃ nirāha anyatheti।। saṃbaddhasyaiva kriyājanakatvamiti kḷptatyāga ityarthaḥ। yadvā śabdārthayoḥ saṃyogasamavāyatādātmyarūpa saṃbandhāntarakalpana ityarthaḥ। dravyatvāyutasiddhatvāderapi śabdārthayoraṅgīkāraprasaṅgādgaravamiti bhāvaḥ। kriyājanakatvaheto raśakyānvayasya svarūpasato niyāmakatvādityādimaṇyuktānyathopapattimāśaṅkya nirāha na cetyādinā।। śaktiviṣayetyarthaḥ। sākṣātsaṃbandhasaṃbhave api paramparayā sabandhāśrayaṇe gauravāt। anyathā cakṣuḥsaṃyuktakapālasamavete ghaṭe saṃyogaḥ patyāsattirna syāt।। kiñcaivaṃ śakya ghaṭasambandhigurutvāderapi ghaṭapadātpratītiprasaṅgaḥ। na ca gurutvādikaṃ pratyakṣasyeva śabdasyāpyayogāt। nāpi śakyasaṃbandhyanvayatvaṃ pratyāsattiḥ। anvayatvaviśeṣaṇasyānvayāśakyatvaniścayottarakālaṃ kalpyatvena tatkalpane gauravāt। śakyasaṃbandhena ca pratītāvanvayasya lākṣaṇikatvaprasaṅgācca। vyakterapi śakyajātisaṃbandhenaiva pratītyupapatyā jātiviśiṣṭavyaktāvapi śaktyasiddhiprasaṅgācca ।।
pādarthasaṃbandhaḥ padārthakarmatvādirityarthaḥ।। paramparāsaṃbandhena sākṣātsaṃbandhāpalā ityarthaḥ ।। tatrāpi ghaṭopalambharūpakāryasyaiva paramparāsaṃbandhenopapatteḥ suvacatvāditi bhāvaḥ। śakyasaṃbandhasya śābdabodhahetutve atiprasaṅgaṃ cāhakiñcaivamiti।। tathā tve śabdādatīndriyadhīrnasyāditi bhāvaḥ। śakyasaṃbandhyanvayatvamiti।। tathā ca gurutve prāguktadoṣo neti bhāvaḥ। na cākṣuṣa ityādinoktarthe doṣāntara māha śakyeti।। ga ṅgāpadaśakyapravāhasaṃbandhena padātpratītirastyeveti bhāvaḥ। etena prathamaṃ gṛhītāpya nvaye śaktiḥ kāryānvite śaktiriva paścādbādhakātyajyatām । bādhakaṃ cātrānyalabhyameveti nirastam। anyalabhyatvenvayasya śābdatvaṃ na syādityuktatvāt ।। na ca vṛtyaviṣayasyāpyanvayasyākāṅkṣādisahakāriśācchabdajanyadhīviṣaya tvena śābdatvamiti vācyam । indriyāsannikṛṣṭasyāpi vahnerdhūmajñānādi sahakārivaśādindriyajanyadhīviṣayatvenaindriyakatvāpātāt । tatrendriyasannikarṣa evaindriyakatvamaryādāheturityasannikṛṣṭo vahnirnaindriyaka iti cettarhi śabdavṛttireva śābdatvamaryādāheturitivṛtyaviṣayonvayo na śābda iti samam ।। kāryānvate śaktirityetparamatena dhyeyam। svamate ca siddhārtha eva prathamaṃ vyutpatterupagamāt । anyalabhyatvameveti।। padārtheṣvityādinā prāguktadiśeti bhāvaḥ।। kiṃ ceśvaretyādinetyarthaḥ। prāguktamayuktamityāśāṅkya pratibandyā nirāha na ca vṛttīti।। paramukhena samādhiṃ vācayati tatrendiyeti।।
"gauravaṃ kalpane anyathe"tyetadanvayamukhenānuvadanmūlārūḍhamevaitaditi darśayati anyathā kalpana iti।। maryādāmullaṅghya kaplana ityarthaḥ। anyathākalpane gauravāt ।। kiṃ caivaṃ jātāveva śaktiḥ vyaktesttvakāṅkṣādivaśāddhīriti syāt ।। kiṃ ca ghaṭamityanena kriyāsāmānyānvitasvārthānabhidhāne sāmānyajñānasādhyā kriyāviśeṣa jijñāsā na syāt ।।
na ca jambīrādau rūpaviśeṣākṣipte rasasāmānye rasaviśeṣasyeva ghaṭa niṣṭhakarmatvākṣipte kriyāsāmānye tadviśeṣe sya jijñasā yukteti vācyam। vyabhicārādarśanasahacāradarśanā dirūpabhinnasāmagrīvedyāyā vyāpterghaṭamiti padoccāraṇakāle upasthitiniyamābhāvenākṣepasambhavāt ।। anvayasyānvayalabhyatve vyakterapi tathātvavāpatyā śabdaśakyatā na syādityāha kiṃ ceti।। vivahiṣyate caitat ṣaṭkā ntargatavyaktipratibandī na yuktetyādinā। kriyāviśeṣajijñāsānyathānupapattiṃ cānvite śaktau māna mityāha kiñceti।। darśanasparśanā dikriyāviśeṣetyarthaḥ । sāmānyānvayasya śabdaśaktyaviṣayatve api tajjñānasaṃbhavādviśeṣajijñāsā yukteti bhāvena dṛṣṭaphalādau rasaviśeṣa jijñāsāvadityādinā maṇyuktamāśaṅkyāha na cetyādinā ।। tejovyāvṛttatādirūpasya rasavyāptatvādrūpaviśeṣākṣiptetyuktam।। ananubhūtasyā pyupasthitiniyamasya kalpane gauravāt।। kiṃ ca tvāyāpi ghaṭamiti dvitīyā vibhaktyarthakarmatvānvitasyaiva prātipadikārthasya kriyānvaye pratiyogitā khaṇḍavākyārthabhūtasyānvitasya ca mahāvākyār thabhūtānvaye pratiyogitā vācyā। vṛtyaviṣayaśca nānvayapratiyogī karmatvānvite prātipadikārthe
etadapi mūlārūḍhaṃ darśayati ana bhūtasyāpīti ।। ekatrarānvite śakteḥ kḷptatvātsarvatrāpi tathetyaha kiṃ ceti।। dvitīyeti।।"karmaṇi dvitīyeti" pāṇinyukterdvitīyāvibhaktyarthakarmatvetyuktam।। ghaṭamānayetyādāviti yojyam। vācyetyanvayaḥ। anyathā'nayanādikriyānanvayāpātāditi bhāvaḥ। kriyānvaya iti।। padārthāntareṇānvitapadārthasyaiva vākyārthatvāditi bhāvaḥ।। parvato agnimānityādihetvādirūpāvānvaravāntaravākyārthabhūtasyānyonyapadārthenānvitasyetyarthaḥ। māhāvākyārtheti।। vahnyādinirūpitavyāptipakṣadharmatayorliṅganiṣṭhatārūpamahāvākyārthabhūtānvaya ityarthaḥ। tāvatā śabdavṛttiviṣayatvamanva yasya kutaḥ, tathātve vā śaktiviṣayatvaṃ kuta ityata āha vṛttīti।। kumāryādipradarśitakalamabījātarenva yāpratiyogitvāditi bhāvaḥ। khaṇḍavākyārtharūpe anvite ca na lakṣaṇetyanvite śaktiḥ kḷptetyanyatrā nvite śaktisiddhiḥ। anyathā kalpane gauravāt।। na ca khaṇḍavākyārthasya na mahāvākyārthe anvayaḥ, kiṃ tu mahāvākyasthasarvapadagocarasamūhālambanasmṛtirūpaṃ karaṇaṃ śuddhatāvatpradārthagocarasamūhālambanasmṛtirūpāntaravyāpārasahitame kadaiva mahāvākyasthān sarvān padārthānvitatayā bodhayatīti vācyam । anubhavaviruddhasyā prakārasya kalpane gauravāt। tathātve hi dinedine śrutena śāstrarūpamahāvākyaikadeśarūpakhaṇḍavākyena tattadarthabodhodayo na syāt । kulakādāvityuvācetyādau khaṇḍavākyārthakarma kriyānvayabodhaśca na syāt।
na lakṣaṇeti।। tatpakṣasyāgre nirasiṣyamāṇatvāditi bhāvaḥ।। kriyākārakabhāvādisthale apītyarthaḥ। anvaye śaktiṃ vinaiva mahāvākyārthabodhaprakāramāśaṅkya nirāha na ceti।। anvaya vinākṛtetyarthaḥ। dine dina iti।। ekasminneva dine sarvaśāsttaśravaṇāyogena pratyahaṃ yāvadavadhāraṇaṃ śakyaṃ tāvata eva śiṣyaiḥ śrūyamāṇatvāttāvanmātraśravaṇasyārthābodhakatve śāstrameva vyarthamāpadyeteti bhāvaḥ। māghe caturthe sarge "utkāraṃ dāruka ityuvāce"tyatratyasya"ityuvāce"tyasya āsargasamāpti pratiślokamanvayena tattacchalokārthaviṣakriyānvayabodhaśca na syādityarthaḥ।। pratijñāvākyena viśiṣṭasvārthabodhane kuta ityākāṅkṣānudayena hetuvākyasyānvayaśca na syāt।। tasmādanvite prāthamikī vyutpattiḥ, anvayasyānabhidhāne tasya śābdatvānupapattiḥ, anvayāṃśa śaktyabhāve anvayasya śabdena saha pratyāsatyanupapattiḥ, vyaktipratibandī, anvayasāmānye śaktyabhāve viśeṣe jijñāsānupapattiḥ, anyatrānvite śakteḥ kḷptatvamiti yuktiṣaṭkenānvitābhidhānaṃ siddham ।।
anvitābhidhāne sādhanaṣaṭkam ।। viśiṣṭeti।। dharmaviśiṣṭā dharmirūpasvārthetyarthaḥ।। prāguktaṃ sarvaṃ buddhyārohāya saṃgraheṇānuvadannupasaṃharati tasmāditi।। tasyārthonvita ityādinā yuktiṣaṭkenetyantena vivṛtaḥ। prāthamika ityādinoktārthoktiranvita ityādi । kiṃ ceśvaretyādinoktārthoktiḥ anvayasyetyādi। kiṃ ca śabdasyotyādinoktārthoktiḥ vyaktīti। kiṃ ca ghaṭamityādinoktārthoktiranvayeti। kiṃ ca tvayāpītyādinoktarthoktiranyatreti । anvatābhidhānaṃ padānāmiti śeṣaḥ।। anvitābhidhāne sādhaka ṣaṭkam ।।
atha anvitābhidhāne udayanādyuktabādhaka daśakoddhāraḥ ।। kārakasyābhidhānātparyāyatā syāditi cenna । kārakapade kriyānvitakārakatvasya kriyāpade ca kārakānvitakriyātvasya pravṛttinimittasya bhedena putrapitṛśabdayorivāparyāyatvāt। atha anvitābhidhāne udayanādyuktabādhakadaśakoddhāraḥ ।। evaṃ sādhakhānyuktvānvitābhidhānaṃ bādhakā nyāpyāśaṅkya nirāha nanvityādinā ।। viśiṣyānvitābhidhānaṃ bhrā ntyāha kārakapadenāpīti।। paryāyatā kriyākārakapadayoriti śeṣaḥ। syādayaṃ doṣo yadi ghaṭaḥ karīra ityādāvivi padapravṛttinimittaikyaṃ bhavet। na caivamastītyāha kārakapada iti।। putrādiśabdasya saṃbandhiśabdatvena pitrādyupasthāpakatve api putratvādinimittabhedādyathā na paryāyatvaṃ tathetyarthaḥ।।
nanu kriyātvakārakatvādeḥ parasparāvinābhāvāttadvācinorapi paryāyatvamityāha āha na hīti ।। na hi pravṛttinimittayorbhede api tayossam niyatatāmātreṇa paryayatvam ।। nanvevamapi padāntaravaiyarthyāt । ekenaivetarānvitasvārthopasthāpanādviśeṣaṇaviśeṣaṇaviśeṣyaviparivṛttimātreṇāvaiyarthye daṇḍī puruṣaḥ puruṣasya daṇḍa ityatrāpyekasya vaiyarthyaṃ na syāditi cenna । mīmāṃsakamate dhavakhadirāviti dvandve dhavaśabdalakṣitasāhityanirūpakadvitīyasya viśeṣasamarpaṇena khadiraśabdasyevehāpi - putrādiśabde api tathātvāpatteriti bhāvaḥ।। aparyāyatve apītyarthaḥ। kārakānvitā kriyā kriyānvitaṃ kārakamiti kriyākārakayor bhānārthaṃ padadvayamarthavadityata āha viśeṣaṇeti।। viparivṛttirvyatyāsaḥ ।। viśeṣānvayapratipatya ṅgatayopayogācceti dṛṣṭāntoktipūrvaka māha mīmāṃsakamata iti।। tanmate hi dhavakhadirāvitidvandve dhavādā vaivaikakasminvibhaktyarthadvitvasyāna nvayena hi sahitayordvayoreva tadanvayena dvitvānvayārthaṃ dhavapadameva sahito bhayalakṣakamityabhyupagamāttadā khadirapadāvaiyarthyāya dhavapadalakṣitadhavasāhityāśrayasāmānyasya khadiratvarūpaviśeṣasamarpakatvasvīkārādityasyāgre dvandvasamānaprastāve vakṣyamāṇatvāditi bhāvaḥ। sudhoktamāha tattadviśeṣeti।।
padāpe kṣyata ttadviśeṣopasthāpanena sārthakyāt। janāntareṇa sārthake api pade sāmagrīva śāgatārthikapunurukteradoṣatvāt।। tadanvitaghaṭābhidhānaṃ, evaṃ ghaṭapadena ghaṭarūpe kārakaviśeṣe abhihite kriyāpadena tadanvitakriyābhidhānamityanyonyāśraya iti vācyam । nanvevamapi punaruktirūpavādhakamaparihāryamityataḥ"ārthikī tu punaruktiradūṣaṇam। yaścārthādartho na sa codanārtha"iti nyāyāditi sudhoktameva vyañjayannāha prayojaneti।। samabhivyāhārarūpasāmagrīvaśādityarthaḥ। bādhakāntaramāśaṅkate nacaivamiti।। anyonyeti।। yāvatpūrvapadaṃ svārthaṃ nābhidhatte tāvaduttarapadasya pūrvapadārthānvitasyārthābhidhānaṃ nāsti। yāvaccottarapadaṃ svārthaṃ nābhidhatte tāvatpūrvapadasyottarapadārthānvitasvārthapratipādanaṃ na bhavatīti svasvārthābhidhāne anyonyā bhidhānāpekṣāvaśyaṃbhāvenānyonyāśrayānna kimapi padaṃ kamapyarthamabhidadhyādityarthaḥ।"vayaṃ tu brūmaḥ syādidaṃ viśeṣānvitābhidhānavādināṃ, dūṣaṇa"mityādinā viśeṣānvitābhidhānamate asyānyonyāśrayasya saṃbhave api sāmānya to anvitābhidhānamiti manmate padānāṃ pratyekameva yogyetarasāmānyānvitasvārthābhidhāne sāmarthyena padā ntaranirapekṣatayānyonyāśrayābhāvāt।।
anyonyāśrayārthamananabhūya mānaviśeṣānvitābhidhānakalpane gauravāt।। sudhokta māha viśeṣeti।। yogyaṃ yaditaratsāmānyaṃ tadanvitetyarthaḥ।। tasya viśeṣopasthitāvevopayogokteriti bhāvaḥ ।। "gauravaṃ kalpane anyathā"iti prāguktamūlārūḍhametaditi darśayitumāha anyonyeti।। anyonyāśrayamasmānprativaktumabhihitānvayavādinā naiyāyikena viśeṣānvitābhidhānakalpana ityarthaḥ। gauravādityupalakṣaṇam । chalottaratvāpātādityapi dhyeyam। sāmānyānvitasvārthābhidhānapakṣe apyudayanādyuktamanyonyākṣayamāśaṅkate na caivamapīti।। kārakapadajanyeti dhīrityasya viśeṣaṇam। viśiṣṭeti।। anvayaviśeṣaṇaka kārakaviśeṣya kadhīrityarthaḥ। tataḥ kimityata āha iha ceti।। kriyākārakādiprayogasthala ityarthaḥ। taddhīti।। viśeṣaṇadhīheturityarthaḥ। padena taddhīḥ, evaṃ kriyāpadajanyā kārakasāmānyānvitarūpaviśiṣṭadhīrapi kārakasāmānyānvayarūpaviśeṣaṇadhīsādhyā taddhīśca kārakapadenaiveti punarapyanyonyāśraya iti vācyam। manmate pratyakṣāyā api viśiṣṭadhiyo viśeṣaṇajñānāsādhyatvāt। tvanmate api।।
triśuklaḥ kṛśavṛttiśca ghṛṇālussakalendriyaḥ ।। viyukto yonidoṣebhyo brāhmaṇaḥ pātramucyate ।। anyonyāśrayeti।। kriyākārakapadayoḥ svasvārthabodhane anyonyārthābhidhānasāpekṣatvādanyonyāśraya ityarthaḥ।। kimuta śābdādisthale ityaperarthaḥ। yathā caitattathoktaṃ nirvikalpakabhaṅga iti bhāvaḥ।। yāja nādhyāpanāviśiṣṭapratigraharūpaśuklatrayavānityarthaḥ। sakalendriya iti।। na tvandhapaṅgvādirityarthaḥ। yonidoṣebhyo vimukta ityanena bījakṣetraśuddhirucyate । ityādītyādipadena"śrotriyaṃ chando adhī "iti,
yanna duḥkhena saṃbhinnaṃ na ca grastamanantaram । abhilāṣopanītaṃ ca sukhaṃ svargapadāspadam" । iti, ananyathāsiddhaniyatapūrvavṛttikāraṇāmityādivacanagrahaḥ।। triśuklatvādiviśiṣṭābhidhāyi pātrapadaṃ, chandodhyayanakartṛtvaviśiṣṭābhidhāyi śrotriyapadaṃ, ghaṭādipadairiva ca viśeṣaṇopasthitiṃ vinai kārakādipadaiḥ kriyāsāmānyādyanvitābhidhānānubhavāt।।
anubhavaviriddhasya kalpane gauravāt। anvayaviśeṣasiddhistu padāntarasamabhivyāhārāt।। nanvevaṃ cetkimanayā sāmānyānvite śaktyā, svārthamātre śaktaiḥ padairākāṅkṣādimatpadāntarasamabhivyāhārādeva viśeṣānvayasiddheriti cenna । duḥkhāsaṃbhinnatvādiviśiṣṭasukhābhidhāyi svargapadamanyathāsiddhatvādiviśiṣṭābhidhāyi kāraṇapadamityāvaṃ dhyeyam। tatra hi viśeṣaṇopasthāpaka padāntarasyābhāvātpadasmāritasyaiva padārthai'nvayapratiyogitvāttatra viśeṣopasthiterabhāve api yathā viśiṣṭa bodhastathehāpītyarthaḥ। vyaktyākṛtijātayaḥ padārtha ita nyāyamatatvājjātyākṛtiviśiṣṭetyuktiḥ।। "gauravaṃ kalpane anyathe"ti mūlārūḍhatāṃ darśayati anubhaveti।।"sāmānyānvite śaktāvupetāyāṃ viśeṣānvayabodhāyoga ityato viśeṣānvayapratipatyarthaṃ ca padāntarasamabhivyāhāropayoga"iti sudhoktamāha anvayaviśeṣeti।। etena viśeṣapratipattiriti śaśidharādyuktaṃ pratyuktam।
maṇyādyuktamāśaṅkate nanviti।। saṅgatigrahaṇakāle sāmānyānvite śa ktergṛhītatvena govyakti vatvanmate jātyākṛtiviśiṣṭagovyaktivacca sāmānyānvita syāpi padāntarasamabhivyāharākāṅkṣādinirapekṣeṇaiva goprātipadikenokttayā sāmānyānvite śakterastyāgāyogāt। anyathā jātāveva śaktirvyakte stvākāṅkṣā divaśāddhīriti syāt। pratyuta padāntarārthe kriyāviśeṣe ākāṅkṣārthameva kārakapadasya kriyāsāmānyānvite śaktirāvaśyakī। ata eva viśeṣānvaye śaktyabhāvāttasya śābdatvaṃ na syāditi nirastam। yā śaktiḥ padāntarasamabhivyāhārākāṅkṣādinirapekṣā anvayanyānvayataḥ prāpteranyathānupapattitaḥ। ananyalabhyamātrārthe śaktānyeva padāni naḥ।।
iti prācīnokteriti bhāvaḥ। anvite śaktergṛhītatveneti।। etacca pūrvartraivopapāditamiti bhāvaḥ। vyaktau śaktirita matenāha śaktivaditi।। vyakterityarthaḥ। jātyādiviśiṣṭavyaktau seti matenāha jātyākṛtīti।। samabhivyāhāraścākāṅkṣādi ca tannirapekṣeṇetyarthaḥ। tatsāpekṣatve satyevānvayasyā syānnacaivamityarthaḥ। na kevalaṃ pratibandīmātramityāha pratyuteti।। etadapi pūrvabhaṅga eva"kiñca ghaṭamityanene"ityādinopapāditamiti bhāvaḥ। ata eveti।। nyānvayabo dhikā tasyā evānya sāpekṣāyā viśeṣānvayabodhakatvāt।। etadevābhipretyoktaṃ paddhatau"pratyekaṃ sāmānyato yogyetarānvitasvārthābhidhānaśaktī ni padāni padāntarasannidhānāhitaśaktyantarāṇi viśeṣato apyanvitān svārthānabhidadhatī"ti। padāntarasannidhānamevāhitaśaktyantaraṃ labdhasahakāryantaraṃ yeṣāmityarthaḥ। na tu padāntarasannidhānenāhitaśaktyantaramādheya śaktiryeṣāmityarthaḥ। śaktidvayāṅgīkāre gauravāt। padāntarasamabhivyāhāro hi sāmānyasya viśeṣaparyavasāna eva hetuḥ। na punaravidyamānaśaktyā dhāna iti sudhāvirodhācca।। sāmānyānvaye śaktisvīkārādevetyarthaḥ।। sāmānyānvayaśaktirevānvayavaśeṣabodhaketyetadevetyarthaḥ। kathamidamuktārthasaṃvādītyatorthamāha padāntareti।। kuta evamarthāntarakalpanetyata āha śaktidvayetyādi।।
yadyapi sudhāyāṃ jijñāsādhikaraṇe"śaktiścaivānvita"iti ślokavyākhyāvasare padānāmautsargikī sāmānyānvaye śaktiḥ, padā ntarasannidhānāccāgantukī viśeṣaviṣayā śaktiḥ, padāntare ca padādhānaśaktiriti śaktitrayaṃ kalpyamityuktam। tathāpi sahajaśaktyādheyaśaktyapekṣayā śaktidvayetyuktamityadoṣaḥ। prāmāṇikatvādgauravaṃ na doṣāyetyata āha padāntareti।।"śaktiścaivānvite"iti śvokavyākhyānasudhetyarthaḥ। kecittu"na punaravidyamānaśaktyā dhāna"iti sudhaiva padāntara samabhivyāhārātpūrvamanvayasāmānye śaktirnetyetanniṣedhapareti na virodha ityāhuḥ।। nanvevamapyānayanānvito ghaṭo ghaṭānvitamānayanamityanvayarūpasya viśeṣyarūpasyārthasya ca bhedena tadbhedanibandhano vākyabhedaḥ syāditi ce nna। tathāpi caitro ghaṭamānayatītyatra ghaṭaprātipadikasya jātyādiviśiṣṭavyaktivācitvājjātyākṛtyanvito ghaṭaḥ prakṛtipratyayārthayoḥ pūrvamanvayādghaṭānvitaṃ karmatvaṃ, karmānvitaṃ cānayanaṃ, ānayanānvitā ca vartamānā kṛtiḥ, kṛtyanvitaścaitra ityanvayarūpa viśeṣyarūpasya cārthasya bhedena vākyabhedaḥ syāt ।। bādhakāntaramāśaṅkate nanvevamapīti।। arthabhedanibandhanaḥ। arthaikatvādekaṃ vākyamiti jaiminyukteriti bhāvaḥ। paramukhena samādhiṃ vācayituṃ pratibandīmāha tavāpīti।। jātyākṛtyanvito ghaṭa ityādi prathamāntasya ityanvayarūpasyetyanenānvayaḥ।। kriyānvayātpūrvamityarthaḥ। pūrvamanvaya siddhamarthamāha ghaṭānvitaṃ karmatvamiti।। ānayatītyatra prakṛtipratyayoranvayāha ānayanānvitāceti।। pratyayasyaiva laṭtvākhyātatvarūpeṇa pratipādyārthayoranvayamāha vartamāneti।। caitrapadasamabhivyāhāralabdhārthamāha kṛtīti।।
iyāṃstu bhedaḥ। manmate prakṛtipratyayārthayoranvayaḥ। śakyaḥ, tava tvaśaktyo api māhāvākyārtha bhūtānvayavatsahakārivaśācchābda iti।। nanu padārthasthānīyānāmuktānāmanvayānāṃ bhede api tadbodhamātreṇa nairākāṅkṣyābhāvena ghaṭakarmakānayanānukūla vartamānayatnavāṃścaitra iti vākyārthabhūtānvasyābhedenaikavākyatvamiti cetsamaṃ mamāpi ।। nanu nyāyamate anvayasyāśakyatvādvākyabhedo na doṣestava tu śa kyatvāddoṣa ityata etadvaiṣamyamaprayojakam। śābdatvasya tvayāpyaṅgīkārādityāha iyāṃstviti ।। pareṇaiva samādhiṃ vācayati nanviti।। vākyārthībhūtasya paṭānayanānvayasyaikatvenaikavākyatvasaṃbhavādityarthaḥ।। etena kriyākārapadayoḥ pratyekamitarānvitasvārthabodhakatve vākyārthadvayadhīprasaṅgāditi maṇyuktaṃ, kārakānvitā kriyā kriyānvitaṃ ca kārakamiti dhīprasaṅgeta vākyabhedaḥ syāditi śaśadharoktaṃ ca pratyuktam। kriyākārakānvayarūpavākyārthaghasyaikatvenaikavākyatvopapatteḥ। kriyānvito ghaṭo ghaṭānvitā kriyeti bodhasya sarvasākṣitvenādoṣāpatteriti।।
nanvanvitasya ghaṭasya ghaṭapadārthatve ghaṭamānayetyukte anvitasyaiva ghaṭasya punarānayanādyanvayadhīḥ syāditi cenna। tava jātyākṛtibhyāmiva mama yogyena karmatvādinā dharmeṇānvitasyaiva ghaṭasyānayanādyanvayapratītā viṣṭāpatteḥ। ghaṭaprātipadikārthasya pratyayārthībhūtakarmatvānvayātpūrvaṃ kriyāsāmānyānvayayogyatve pūrvaṃ kriyāsāmānyānvayadhī riṣṭaiva, ayogyatve tu tata eva na pūrva mānvayadhīḥ। anvayāṃśe anayanādya nanvayastu tava jātyākṛtyaṃśa iva ekapadopāttatve na prathamānvitakarmatvāṃśa iva cākāṅkṣādyabhāvādyuktaḥ।। anvitābhidhānavāde ghaṭamānayetyādau anvitānvayāpattirūpabādhakamāśaṅkate nanviti।। kimatra karmatvādirūpayatkiñcidyogyetarānvitasya kriyānvayaścodyate atha karmatvādyanvayātpūrvameva kriyāsāmānyānvayaḥ, karmatvānvayātpaścādānayanādikriyāviśeṣā nvita iti।। jatyādyanvitasya yathā kriyānvayaḥ ekapadopāttatvāta, jātyādivyaktīnāṃ tathā karmatvānvitasyaiva kriyānvaya ityarthaḥ। dvitīyaṃ āha ghaṭeti।। nanvanvitānvaya ityasya lambakarṇamānayetyādāviva viśeṣaṇībhūtānvayarūpaviśeṣaṇe pyānayanānvayaḥ syādityarthaḥ। viśeṣaṇānvayino anvitarūpaviśiṣṭānvayayogāt। viśiṣṭasya ca padārthatvādityata āha anvayāṃśa iti ।। yathā jātyākṛtiviśiṣṭavyaktirūpe padārthe ānayanādikriyānvaye api na jātyādyaṃśe tadanvayaḥ, yathā va karmatvaviśiṣṭasyānayanānvaye api na karmatvāṃśe anvayastathaivetyarthaḥ। nanu nathāpi ghaṭapadajanite janaka jñāne ānayanānvito ghaṭa iti ghaṭaṃ pratyupasarjanatayā bhātasyānayanasya kathaṃ janyajñāne ghaṭakarmakānayanamiti prādhānyena ghaṭaṃ prati bhānam। guṇapradhānabhāvaviparivṛttau virodhena janyajanakabhāvasyaivāyogāt। mama tu ghaṭaḥ karmatvamānayanaṃ kṛtiriti janakajñāne api ghaṭasyānayanaṃ prati prādhānyenābhānānna viparivṛttiriti cenna।
janyajanakajñānayorguṇapradhānaviparivṛttirūpabādhakamāśaṅkatenanu tathāpīti।। ānayanānvi to ghaṭa iti jñāne satyeva ghaṭānvitamānayanamiti jñānaṃ mānayetyādivākye jāyata iti vācyam। ghaṭapadasya pūrvaṃ ayogāt। tatra ca pūrvajñāna janakamuttarajñānaṃ janyamityapi vācyam। uttarajñāne asya viśeṣaṇatvena tajjñānasya viśeṣaṇajñānatvāt। evaṃ ca janakajñāne anvayapratiyogitayā viśeṣaṇatvena bhādamānayanaṃ ghaṭaśca viśeṣyatvena bhātaḥ tatkathamuttarajñāne ghaṭo anvayapratiyogitayā viśeṣaṇatvenānayanaṃ viśeṣyatvena bhāyādityarthaḥ। viparivṛttau viniyame satītyarthaḥ।। abhihitānvayavādinastvityarthaḥ। guṇapradhānaviparivṛttau janyajanakabhāvo netyetatparāmarśavādānte maṇyuktarītyā vyabhicārītyāha puruṣasyeti।। puruṣasya daṇḍa iti jñānasya viśeṣaṇajñānatayā janakatve api tajjanye daṇḍī puruṣa iti jñāne api viparivṛttidarśanāt।। nanu jñānasya yadviṣayatvena janakatvaṃ tanmadhye yadyasya viśeṣaṇaṃ tattatra phalībhūte jñāne tasya viśeṣyaṃ neti niyamaḥ, puruṣasya daṇḍa iti jñānaṃ ca na puruṣaviṣayatayā janakaṃ, kiṃ tu daṇḍaviṣayatayā, tatra ca daṇḍaṃ prati daṇḍatvaṃ viśeṣaṇaṃ, tasya ca na viparivṛttiriti cenna । bhūtale ghaṭābhāva iti jñānena ghaṭābhāvavadbhūtalamiti jñānadarśanāt। vyabhicāroddhāraṃ vivakṣāmukhenāśaṅkate nanviti।। tasya ca na parivṛttiriti।। daṇḍītyatra puruṣaṃ prati daṇḍasya viśeṣaṇatve api da ṇḍāpekṣayā daṇḍatvasya viśeṣaṇatvā napāyāditi bhāvaḥ। ayamipa niyamo netyāha bhūtala iti।। abhāvanirvikalpakānabhyupagamenābhāvavadbhūtakamiti viśiṣṭajñānaṃ pratyabhāvarūpaviśeṣaṇajñānasya hetvutvāttadarthaṃ bhūtale abhāva iti viśeṣyatayābhāvajñānānantaramevābhāvaviśiṣṭajñānamiti prāmāṇyavādādau tatra tatra maṇyādāvuktatvāditi bhāvaḥ। astvevaṃ tāvatoktasya kathaṃ vyabhicāra ityata āhatatreti।।
tatrādhikaraṇajñānasādhyābhāvajñāne bhūtalajñānasyāpi hetutvāt। na ca parokṣajñāne ayaṃ niyamaḥ। aprayojakatvāt। parvate vahnivyāpyo dhūma iti parāmarśenāpi parvato vahnimānityanumitidarśanācca ।। tasyaiva vivaraṇamadhikaraṇetyādi।। paṭābhāvavadbhūtalamityevaṃrūpe abhāvaviśiṣṭajñāna ityarthaḥ। adhikaraṇajñānasādhyeti viśeṣaṇaṃ prāguktaniyamabhaṅgopapādanāyoktam। bhūtale ghaṭābhāvajñānaṃ janakaṃ tacca bhūtalaghaṭābhāvobhayaviṣayakatvenaivābhāvavadbhūtalamiti jñāne heturiti vācyam। viśeṣaṇajñānatvena hetutvārthamabhāvaviṣayakatvasyādhikaraṇajñānatvena hetutvārthaṃ bhūtalaviṣayakatvasyāvaśyakatvāt। evaṃ ca janakajñānasya yadviṣayatvena hetutvaṃ tanmadhye eva viśeṣaṇaviśeṣyatayā pratītayorbhūtalābhāvaryorjanyajñāne viśeṣyaviśeṣaṇabhāvadarśanamastīti bhāvaḥ kathaṃ na niyabhaṅga iti।। idaṃ cāparokṣajñānamiti bhāvaḥ।। etena abhāvavabuddhyanyabuddhāvevāyaṃ niyama ityapi pratyuktam। parokṣādāviva sarvatropapattau guṇapradhānabhāvaviparivṛttau na janyajanakabhāva iti niyamagrāhakapramāṇābhāvāditi bhāvaḥ। ata eva śābdabodha evāyaṃ niyama ityapi pratyuktam। aprayojakatvāditi।। parvata iti।। janakajñāne viśeṣaṇatvena bhātasyāpi parvatasya janyānumitau viśeṣyatvadarśanena parokṣajñāne ayaṃ niyama ityapi netyarthaḥ।। upapāditaṃ sarvaṃ buddhyārohāya saṃgraheṇānuvadannupasaṃharati tasmāditi।। bādhakānāṃ samāhitatvādityarthaḥ। tasmāt paryāyatvāpattiḥ, vaiyarthāpattiḥ, punaruktyāpattiḥ, anyonyāśrayadvayāpattiḥ, viśeṣānvayapratibandī, vākyabhedāpattiḥ, anvitasyaiva punaranvayāpātaḥ, anvayāṃśasyāpyānayanādyanvayāpattiḥ, janyajanakajñānayorguṇapradhānabhāvasya viparivṛttiriti bādhakadaśakamapi na yuktamiti ।।
tasmātpadānyanvite śaktānyeva ।। anvitābhidhāne udayanādyuktabādhakadaśakoddhāraḥ ।। nanvevamapītyādinoktamāha vaiyarthyeti।। ārthikapunarukteradoṣatvapādityuktamāha punariti।। na caivamapi kriyāpadeneti, na caivamapi kārakapadeti coktamāha anyonyāśrayadvayeti।। nanvevaṃ cetyādinoktamāha viśeṣānvayeti।। nanvemapītyādinoktamāha vākyabhedeti।। nanvanvitasyetyādinoktamāha anvitasyaiveti।। anvayāṃśa ityādinoktamāha anvayāṃśasyeti।। nanu tathāpītyādinoktamāha janyeti।। bhaṅgadvayārthamupasaṃharati tasmāditi।। sādhakābhāvādbādhakābhāvāccetyarthaḥ।।
anvitābhidhāne bādhakadaśakoddhāraḥ।। atha anvitābhidhāne yuktidaśakam ।। astyevānvaye śaktiḥ, kiṃ tu sā svarūpasatyeva hetuḥ, na tu jñātā। padārthe śaktijñānādevānvaya bodhopapatteḥ। na ca vaiparītyaṃ śaṅkyam। anvayasya padārthanirūpyatvena nāgṛhītaviśeṣaṇānyāyena tatraiva śaktigrahasya hututvāt। vyavahareṇa liṅge nānvite - atha anvitābhidhāne yuktidaśakam ।।
yattu maṇau padaśaktivādapūrvapakṣe prābhākaramatānuvādaprastāve jātivyaktijñānajanakatvādubhayatrāpi hetuḥ lāghavamiti kubjaśaktivādastvayānaiyāyikenāpyanvaye kubjaśaktisvīkārāditi dṛṣṭāntamukhenānvaye kubjaśaktirupakṣiptā tāṃ tanmatābhimatopapādanapūrvamanuvadati atha matamityādinā।। kuta ityato ayato labhyatvānna tatra jñātopayujyata ityāha padārtha iti।। vaiparītyamiti।। anvaye jñātā padārthe svarūpasatīti vaiparītyamityarthaḥ।।"nāgṛhītaviśeṣaṇā viśeṣya buddharutpadyate"iti nyāyena prathamopasthitapadārtharūpaviśeṣaṇāṃśa eva śaktigrahasya hetutvādityarthaḥ। vyavahāraliṅgakānvitaśaktigrahavirodha ityata āha vyavahāreṇeti।। śaktigrahe api gauravānyalabhyatvābhyāmanvayāṃśamapahāya padārthamātraviṣayatvenaiva śaktigrahasya śābdabodha hetutvakalpanāt।। na caivaṃ padarthe jñātā śaktirupayoginyanvaye tvajñāteti śaktidvitve gauravamiti vācyam। gurumate jātiviśiṣṭavyaktiviṣayāyāḥ śakterekatve api jātyaṃśamātre jñātopayogitvavadihāpyanvitaviśaṣayāyāḥ śakterekatve api padārthāṃśamātre jñānatopayogitvasyopapatteḥ। ata eva kubjaśaktivāda iti।।
ucyate ।। asminnapi pakṣe anvite prāthamikī vyutpattirityādi siddhāntasādhakaṃ yuktiṣaṭkaṃ susthirameva ।। nanūbhayatra śakterekatve jñātatvājñātatvayorvirodhena śaktibhede gauravamiti śaṅkate na ceti।। śaktyaikye apyavacchedaka bhedādāvirodha iti sadṛṣṭāntamāha guramata iti।। jātyaṃśa iti।। nāgṛhītaviśeṣaṇānyāyeneti bhāvaḥ। jñātopayogitvavaditi ।। jātiviśiṣṭavyaktijñānahetutvaṃ yathātathetyarthaḥ। jñātāyā uyogitvaṃ jñātopayogitvaṃ tadvat,"tadaśiṣya pramāṇatvā"ditivadayaṃ nirdeśaḥ sādhuḥ। ata eveti।। aṃśabhedenājñānatvādevetyarthaḥ। siddhāntasādhakamiti।। prāganvite śaktirityatroktasādhakaṣaṭkamevānvaye api śaktigraho heturiti pakṣe api samānamityarthaḥ।। na cānvaye śakteḥ satvamātreṇa tasya śābdatvaṃ tasyāḥ pratyāsattitvaṃ ca yuktamiti vācyam। śaktibhrameṇāpi śābdayorbhramapramayordarśanena śaktijñānasyaiva śābdatve tantratvāt। pratyāsattitvāt।।
kiṃ ca dhūmostīti vākye dhūmaśaśabdasya vahnau lakṣaṇārūpavṛttijñāne satyeva śābdadhīranyathānumitirityanvayāṃśe vatyajñāne kathamanvayasya śābdatvam ।। nanu tat prāganvayasyāśakyatve taddhiyośābdatvamuktaṃ, yacca śabdarūpakaraṇasyānvayāṃśe pratyāsannatvaṃ syādityuktaṃ taddvayamapyanvayāṃśe śaktigrahasya na hetutvasādhakaṃ, anyathaiva tatsiddherite śaṅkate na cānvaya iti।। svarūpasatyā eva śakteḥ śābdadhīhetutve pratyāsattitve ca tadbhrameṇa śa bdabhramo na syāt। dṛśyate cāyamataḥ tajjñānameva tatra hetuḥ। jñātaiva ca sā tatra pratyāsattirityarthaḥ। kvacicchābdapramābhramayordarśaneneti pāṭhaḥ, sa tu gāvyādyasādhuśabdaśaktigrahe pramāyā api dṛṣṭestadabhiprāyaḥ। kecittu। yādṛcchikapramāgraha ityāhuḥ।। evaṃ prāguktasādhakaṣaṭkamadhye yuktatvena bhrāntaṃ sādhakadvayamupapādyedānīṃ yuktiṃ ca catuṣṭayamadhikaṃ vivakṣuḥ anyatra kḷptatvācchaktisthale api tajjñāna manvayāṃśepyāvaśyakamityāha kiñceti।। śābdadhīviṣayaḥ svaviṣayaśaktijñānaviṣayaḥ tajjanyajñānaviṣayatvāt। padārthāṃśe śaktijñānasya pareṇāpi hetutvopagamāt। na ca dṛṣṭāntābhāvaḥ। parokṣānumānasthale janyajñānaviṣayasaṃbandhasya janakajñānepi viṣayatvaniyamāditi yuktyantaramāha api ceti।।
api ca parokṣajñāne phalībhūtajñānaviṣayasya saṃbandhasya janakībhūtajñānaviṣayatvaniyameva śābdaphalībhūtajñānaviṣayasyānvayasya tajja nakaśaktijñānaviṣayatvamāvaśyakam। bhavati hi pakṣataditarasādhāraṇyena pravṛttasya vahnidhūmasāmānādhikaraṇyaviśeṣarūpavyāptijñānasya parvatavahnisaṃbandho āṣi sāmānyena viṣayaḥ ।। kiṃ ca yadyanvayāṃśe śaktijñānaṃ na hetustarhi ghaṭamānayatītyādipadajātādiva, ghaṭaḥ karmatvamānayanaṃ kṛtirityādipadajātādapi kathaṃ nānvayadhīḥ। padasya padārthe śaktestatsmṛtestatsādhyāyā ananvitapadārthasmṛteḥ padārtheṣu yogyatādeśca satvāt।। savikalpakaviṣayasaṃbandhasya nirvikalpakāviṣayatvātparokṣetyuktam। niyamenetyetadasiddhamityato vyanakti bhavati hīti।। sāmānādhikaraṇyaviśeṣeti।। avyabhicaritasāmānādhikaraṇyetyarthaḥ। sāmānyena viṣaya iti।। anyathā parvatīyadhūmadarśanātparvatīyavahnijñānānudayāpatteriti bhāvaḥ। ghaṭaḥ karmatvamityādāvanyayāpratītirapyanvayāṃśe api śaktijñānasya hetutve mānamityāha kiṃ ca yadīti।। sāmagryabhāvānnānvayadhīrityata āha padasyeti।। tatsādhyāyāḥ śaktismṛtisādhyāyā ityarthaḥ।। anvayāviṣayakapadārthasmṛterityarthaḥ।
na ca tatrākāṅkṣā nāstīti vācyam । anvayaviśeṣākāṅkṣādāvahetubhūtaṃ sāmānyājñānaṃ pratyanvayasāmānyaśaktyajñānasyaiva tantratvāt ।। na ca tādṛśaṃ padajātaṃ śilāśakalamaṅkura iva kriyākārakabhāvenānvayabodhe svarūpāyogyaṃ, tena kadāpyanvayabodhādarśanāditi vācyam। evaṃ hi ghaṭaḥ karmatvamityādivākyaṃ śrutavato abhijñasya nāma vibhaktidhātvākhyātasmaraṇādutpannānvayabodhasya prayojyavṛddhasya vyavahāraṃ paśyato bālasya ghaṭaḥ karmatvamityādāveva vyutpannasya tato anvayabodho na syāt ।। yogyatāderityādipadenākāṅkṣāsatyohgrahaḥ। sāmānyājñānaṃ anvayasāmānyajñānaṃ pratītyarthaḥ। śaktyajñānasyeti । tathā ca śaktijñānamākāṅkṣāsadbhāvārthamavaśyamupetyamiti bhāvaḥ। yogyatā neti śaṅkate na ceti।। śilāśakalamaṅkure yathā na yogyaṃ tathetyarthaḥ।। svarūpāyogyatva ityarthaḥ। nāmeti।। ghaṭeti nāma, dvitīyā vibhaktiḥ, ānayetyānayanadhātuḥ, luptākhyātākhyatiṅpratyayarūpahi śabdaḥ eteṣāṃ smaraṇādityarthaḥ।। ghaṭakarmakānayanarūpānvayabodhasyetyarthaḥ। ityādāveveti।। smāritanāmavibhaktyā vyavahārahetutvamajānato ghaṭaḥ karmatvamityetadghaṭakarmetyarthe, ānayanaṃ kṛtirityetadāyanaṃ kurvityarthaḥ, śaktamiti jñānavata ityarthaḥ। tataḥ ghaṭaḥ karmatvamityādivākyādityarthaḥ। etenaivākāṅkṣābhāvo api pratyuktaḥ। na ca śaktibhramarūpasahakārivaśādanvayadhīḥ। svarūpayogyasya sahakāriśatasamavadhāne api kāryājanakatvāt। tasmātsvarūpayogyameva tat bālaṃ pratyanvayāṃśe śaktijñānarūpasahakārisahitatvādanvayabodhakam। anyaṃ tu prati tadrahitatvānnetyanvayāṃśe śaktijñāna sahakāritā siddhā।।
kiṃ ca padārthāṃśe śaktijñānamapi padārthasmṛtidvārā śakti dhīheturiti te matam। na ca tatsmṛtau śaktirūpasaṃbandhasya śaktitvena jñānamapekṣitaṃ, tadabhāve api hastirūpasaṃbandhidarśanajanyaṃ hastipakasmaraṇaṃ prati saṃbandhāṃśe jñānasya saṃbandhatvaprakārakasyaiva hetutvadarśanāt । kiṃ tu saṃbandhatvenaiva jñānamapekṣitam। evaṃ cākāśamastītivākyādākāśa śabdasamāvāyitvenākāśasmṛtimata ākāśaśabde ayogyepi vākye anvayadhīranyahetuketyāśaṅkyāha na ceti।। ghaṭaḥ karmatvamityādivākyamityarthaḥ। tataśca kiṃ prakṛta ityata āha bālaṃ pratīti।। śaktitvena śaktijñānasyā nanyathāsiddhatvaṃ cānvayadhīhetutve mānāmityāhu kiṃ ceti।। siddhānte śaktijñānavākyārthajñānayormadhye padārthasmṛteranabhyupagamāditi bhāvaḥ। astvevaṃ tataḥ kimityata āha evaṃ ceti।। sambandhatvena śaktijñānasya padārthasmṛtihetutve satītyarthaḥ। asya saha-naṃsurāga śabdadhī-naṃsurāgaka śasya-surā yogyeti । ityasti-naṃu yānyathā-naṃu -vyutpattihīnasyāpi puṃsa ākāśāstitvabodhaḥ syāt। na cātra nāmavibhaktyākhyātayukte svarūpāyogyatvaṃ śaṅkārham।।
atha saṃbandhatvaprakārakajñānenaivākāśasya smaraṇe siddhe anubhavārthaṃ śaktitvena jñānamapekṣyata iti cettarhyanvayānubhavārthaṃ tatraiva śaktijñānāpekṣeti madiṣṭasiddhiḥ।। evaṃ cānvitābhidhāne na kevalaṃ pūrvoktaṃ ṣaṭkam। kiṃ tu vṛttijñāne satyeva śābdadhīḥ, parokṣajñāne phalībhūtajñānaviṣayasya saṃbandhasya janakībhūtajñānaviṣayatvaniyamo ghaṭaḥ karmatvamityādāvanvayāpratītiḥ, padārthasmṛteranyathāpi siddhyānvayānu ākāśāstitvabodhaḥ syāditi।। śaktitvena śaktijñānarūpakāraṇaṃ vinā nyasya padārthasmṛtyādirūpakāraṇasya sarvasya satvāditi bhāvaḥ। yogyatāvirahadanvayayabuddhyabhāva ityata āha nacātreti।। ākāśamastīti vākya mityarthaḥ। tarhīti।। anubhavār thakatvapakṣe kevalapadārthe tadayogenānvayasahita evānubhavasya vācyatvena tadarthamevānvaye śaktijñānamapekṣitamityuktaṃ bhavatītyarthaḥ। evamupapāditaṃ saṅgraheṇānuvadannupasaṃharati evaṃ ceti।। bhavārthaṃ tatraiva śaktijñānāpekṣeti yukticatuṣṭayamapi ।।
anvitābhidhāne yuktidaśakam ।। aṃśadvaye api śaktijñānenaiva padārthatadanvayābhidhāna ityarthaḥ। spaṣṭo ayaṃ granthaḥ।। anvitābhidhāne prāguktena saha yuktidaśakam।। atha vyaktipratibandyā duṣpariharatvam ।।
nanu ṣaṭkāntargatā vyaktipratibandī na yuktā। vyaktau śaktijñānasyāhetutve jātāviva vyaktāvapi atha vyaktipratibandī duṣpariharatvāt ।। pratyāsannatvaṃ ca śaktijñānaṃ vinā na yuktamiti sādhakadvayasyopapādane api śaktirjātāviva vyaktāvapi tadviśiṣṭavyaktibodhe jñātopayujyate na tu vyaktyaṃśe ajñāteti yathocyate tathānvayāṃśe apīti yatsādhakamabhihitaṃ tadayuktam। yena jātivyaktipratibandyānvayāṃśe api śaktirjñātopayuktā śābdabodhe syāditi bhāvena śaṅkate nanviti।। padaśaktivādasiddhānte maṇyuktamāha vyaktāviti।। vyaktyaṃśe yā śaktatvena jñātasyaiva prayojakatvasambhave śakyatvena jñātajātisaṃbandhivyaktitvarūpaprayojakāntarakalpane gauravamiti cet samanvaye api projakāntaralpane anuvyākhyānoktaṃ gauravam।।
nanu gotve gaupadaṃ śaktamiti jñātaṃ prati viṣatayā jāteravacchedakatvaṃ nāgṛhītaviśeṣaṇānyāyena viśeṣaṇībhūtavyaktimādāyaiva yuktam। vyaktiṃ vinā jāteranupasthiteḥ। - śaktistajjñānasya jitiviśiṣṭavyaktijñāna hetutve vyaktyaṃśe śakteḥ svarūpasatyā eva hetutve gauravamityanvayaḥ। kathamityata uktaṃ jātiveśatyādi। ga vādiśabdena gotvādijñāne janayitavye jātergopadaśakyatvena jñānatatvaṃ yathā prayojakaṃ tathā govyaktijñāne janayitavye apa gopadaśakyatvena jñānatatvasyaiva prayojakatvasaṃbhave tatyāgena gopadādiśakyatvena jñātā yā gotvādijātistatsaṃbhabandhivyaktitvādirūpaprayojakāntarasya kalpanīyatvādityarthaḥ।। padārtha ivānye api śabdaśakyatvena jñātatvarūpakḷptaprayojakatyāgena śakyatvena jñātapadārthānvayatvarūprayojakāntaralpane"gauravaṃ kalpane anyathe"ti sādhakaṣaṭkavādodāhṛtānuvyakhyānoktagauravamiti mūlārūḍhatāpradarśanāyānuvyākhyānetyuktam ।। padaśaktivādasiddhānte maṇyuktadiśā śaṅkate nanviti।। gotve gopadaṃ śaktamitijñāte gotvaṃ viśeṣyatvena viṣayaḥ। ata eva jñāne vyāvartakāparaparyāyamavacchedakaṃ jātau ca govyakti rviśeṣaṇam। tayā vinā jāterapratīteḥ।
anvaye tu naivam। taṃ vināpi padārthopasthiteriti cenmaivam। anvitaviṣayakavyavahārarūpaliṅgajanye śaktigrahe jñāne niyamopasthiteranvaye api satvāt। anyatra niyamena pratītestu nityādipadanyajñāne gotvapratītāvapi gavādi vyakterapratītyā vyaktāvapyasatvāt। evaṃ vyaktyanvayayossāmye api vairūpyakalpane gauravam।। tathā ca nāgṛhītaviśeṣaṇā viśeṣye buddhirita nyāyena gotve gopadaṃ śaktamiti jñānaṃ govyaktiṃ gotvaṃ ca viṣayīkarotīti tādṛśajñānaṃ prati jātivyaktyordvayorapi viṣayatayāvacchedakatvaṃ nyāyyamiti jātyaṃśa iva vyaktyaṃśe api śaktijñānaṃ jātiviśiṣṭvyaktijñāne heturiti yuktam। tadvyanakti tamiti ।। itarānvite śaktamityevaṃrūpajñānasyaiva vṛddhavyavahārajanyatvasya prāgupādā nāt। tādṛśajñāne ca padārthasyevānvayasyāpi niyamenopasthityā taṃ vinā padārthopasthiterityasyāsiddhiritibhāvaḥ।। nanu vyavahārarūpaliṅgajanyaprādhamikaśaktijñāne anvayasya niyamenopasthitāvapi vyākaraṇopamānakośādijanyapāścātyaśaktijñāne anvayapratīterasatvamevetyato vyaktāvapi tathetyāha anyatreti।। gaurnityetyadau vyakterbādhena jātereva pratītyā vyaktipratīterasatvādityarthaḥ।। "gauravaṃ kalpane anyathā"iti mūlārūḍhatāṃ darśayati evamiti।। api ca yaddharmavattayā jñāta eva yatra yasya jñānaṃ sa tatrāvacchedaka ityādimaṇyuktaṃ hṛdi kṛtvā vaiṣamyāntaramanūdya nirāha eteneti।।
avādi iti nāsti- surā aṃ vināpīti।। itarā-u apāditvāt-u danāt -e etena jātivyaktyossamānasaṃvitsaṃvedyatayā vyaktijñānatvena jñāta eva jātijñāne śaktigrahādvyakterapyavacchedaka tayā śakyatvaṃ, na tvanyayasyeti nirastam। śaktigrāhake jñāne samānasaṃvitsaṃvedyatvasyānvaye api satvāt। anyatra tadasatvasyākiñcitkaratvādi tyuktatvāt। jātivyaktyoḥ samānasaṃvitsaṃvedyatve api tajjñānatvayostadabhāvācca।। gotvādyarthe gavādipadaṃ śaktamityekaṃ matam। gotvādijñāne śaktamityaparaṃ matam। tanmatāvaṣṭambhena vyaktijñānatvena jñāta eva, jātijñāna ityanuvādaḥ। jātivyaktyubhayiṣayajñānsyaikatvāt। asmin pakṣe śaktipadaṃ kāraṇatvam। arthe śaktamiti pakṣe ceśvarasaṅketaparamiti dhyeyam। paramate indriyaśakterabhāvāt।। prādhamikavyutpattito anyatra vyākāraṇādivyutpattisthale samānavittivedya tvāsatvasyānyatra niyamena pratīte stvityādipūrvavākye jātivyaktyorapi tadasatvasyoktyākiñcitkaratvādityuktaprāyatvādityarthaḥ। tajjñānatvayoriti।। jātijñānatvavyaktijñānatvayorityarthaḥ। tathāca vyaktijñānatve na jñāna eva jātijñāna ityayuktamiti bhāvaḥ।।
āyāḥ-surā 'ityuktatvāta' iti nāsti-surā etīndriya-e nvayepi satvādityanenoktatvādityarthaḥ। ityadhikam-e yatvasyā-naṃ erastvi-u tve jñā -naṃ na ca jātiviśiṣṭavyaktau śaktyabhāve tayorvi śiṣṭā dhīrna syāditi vācyam। tvanmate padārthayoriva jātivyaktyorapi prathamaṃ padādananvitayorevopasthitāvapi paścādākāṅkṣādisahakāreṇa vaiśiṣṭyarūpānvayadhīsaṃbhavāt।। na caikapadopasthāpya yoḥ parasparamanvayoḥ na vyutpanna iti vācyam। jīrṇanaiyāyikamate eka liṅpratyayopāttayorapi kṛtīṣṭasādhanatvayoḥ sarveṣāṃ mate ekalaṭpratyayopāttayoḥ kṛtivartamānatvayoranvayadhīdarśanāt।।
nanu jātaveva śaktiritipakṣe jātiviśiṣṭavyaktibuddhyanupapatyā tatra viśiṣṭe śaktirastu।। anvayadhiyo anyalabhyatvādita bhāvenāśaṅkyāha na ceti।। jātiviśiṣṭavyaktibuddherapi tathaivānyalabhyatvātanna viśiṣṭe śaktirastvityāha tvanmata iti।। gāmānayetyādau gavānayanādirūpapadārthayorivetyarthaḥ। ananvitayoranvayavinākṛtayorityarthaḥ। vākye padadvayopasthāpyapadārthayostathānvayabodhayoge api na jātivyaktyorekaśabdopasthāpyatvāditi śaṅkate na ceti ।। ekaliṅiti।। nanu tatra vācakaikyepi liṅākhyātatvarūpavācakatāvacchedakabhedostīti cenna। tasyāprayojakatvāditi bhāvaḥ।। na ca vyakeranya labhyatvasaṃbhave api vibhaktyarthībhūtasaṅkhyākarmatvādyanvayārthaṃ vyakteḥ padārthatvamupeyam, subdhibhaktīnāṃ prakṛtyarthānvitasvārthabodhakatvasya vyutpannatvāditi vācyam। anvayasya śabdavṛtyaviṣayatve api śābdatvavadvyakterapi prakṛtivṛtyaviṣayatve api prakṛtyarthatvasya saṃbhavena vibhaktarthānvayopapatteḥ।। anyathā daṇḍinamānayetyādau daṇḍiśabdapratipādye daṇḍaviśiṣṭapuruṣe karmatvādyanvayo na syāt। tanmate daṇḍiśabdasya tatra vṛtyabhāvāt।।
nanu vyakteraśabdārthatve śabdārthabhūtaikatvā disaṃkhyādyanvayo na syādatastatra śakttayaivopasthitirapekṣitetyāśaṅkate na ceti।। anyayapratibandīmāha anvayasyeti।। prakṛti vṛttīti।। prātipadikaniṣṭhaśaktyādirūpavṛttyaviṣayatve api śakya padārthānvayatvenānvayasyeva śakya jātisambandhavyaktitvenopasthitasya prātipadikarūpaprakṛtiśabdārtha tvaṃ syādevetyarthaḥ। prakārāntareṇa vyaktyaṃśaśaktijñānaṃ jātiviśiṣṭavyaktidhīheturiti śaṅkate nanviti।। jñātaṃ yatkaraṇaṃ gośabdādirūpaṃ tatsaṃbandho jātivyaktyādirūpayāvatpratiyogitvenetyarthaḥ। tatheti।। vyāpyavyāpakarūpayāvatpratiyogikatvena jñāne satyevānumitihetutvadarśanādityarthaḥ। vyaktyaṃśe api śaktirūpasaṃbandhajñānaṃ heturiti cetta ttulyamanvayāṃśe api।। tasmāllāghavaṃ, nāgṛhītaviśeṣaṇanyāyaḥ, eka vittivedyatvaṃ, vṛtyabhāve api śābdatsiddhiḥ, saṃbandhajñānasya yāvatsaṃbandhiviṣayatvaniyamaḥ, iti yuktipañcakaṃ vyaktyanvayayoḥ samam।।
vyaktipratibandyā duṣpariharatvam।। anyatheti।। prakārantareṇa yatkiñcitpratiyogikatvena jñāta iti kalpana ityarthaḥ।। prāgupapāditaṃ saṃgraheṇānuvadannupasaṃharati tasmāditi।। śakta tvena jātatvarūpaikaprayojakakalpanākhyāmityarthaḥ। nanu gotva ityādinoktamāha nāgṛhīteti।। etenetyādinoktamāha eketi।। na ca vyakterityādinoktamāha vṛttīti।। nanu jñānetyādinoktamāha sambandheti।। śaktiviṣayatve tadaṃśepi śaktijñānaṃ prayojakamityatrāpīti yojyam ।।
vyaktipratibandyā duṣpariharatvam ।। atha maṇyādyabhimatakubjaśaktibhaṅgaḥ ।। nanu tathāpi jñātakaraṇe saṃbandhaḥ saṃsargipratiyogikatayaiva jñāto hetuḥ। na tu saṃsargapratiyogi tayāpi, vyāptau tathā darśanāt। na hi vahnivyāptirvahnipratiyogikatayeva vahnisaṃsargapratiyogikatayā vijñāyate। evaṃ ca śaktiḥ saṃsargībhūtapadārthapratiyogikatayaiva jñātā hetuḥ। na tvanvayapratiyogikatayeti cenmaivam। vyāptigrāhakamānena vahninaiva saha vyāptigrahaḥ, atha maṇyādyabhimatakubjaśaktibhaṅgaḥ ।।
prakārāntareṇānvayāṃśe śaktijñānaṃ na śābdadhīheturityā kṣipya samādhatte nanu tathāpīti।। vyāptipratibandyā duṣpariharatvepītyarthaḥ। tathā darśanādityuktaṃ vyanakti nahīti।। tataḥ kimityata pakṣe yojayati evaṃ ceti।। jñātakaraṇasambandhasya saṃsargapratiyogikatayaiva jñātasya hetutve satītyarthaḥ। hetuḥ, śābdadhīheturityarthaḥ। śabdaśakterapi jñātakaraṇasambandhatvāditi bhāvaḥ। etaduktaṃbhavati śabdaśaktiḥ saṃsargapratiyogikatayaiva jñātā jñānahetuḥ। jñāta karaṇasambandhatvāt। liṅgasambandharūpavyāptivaditi।। jātivyāptyorubhayorapi saṃsargikayobhayāṃśe jñātā śabdaśaktiḥ jitiviśiṣṭavyaktijñānahetuścedapi na tatra vyabhicāra iti bhāvaḥ। jñātakaraṇasambandhatvāviśeṣe api yathāpramāṇaṃ hetutvaṃ kalpyamiti bhāvena samādhimāha vyāptīti।। vyavahārarūpeṇeti।। mānenetyanvayaḥ। anvitaviṣakavyavahārarūpeṇa śaktigrāhakamānena tvanvayenāpi saha śaktigraha iti vaiṣamyāt।। anyathā saṃsargeṇa saha vyāptiḥ svarūpeṇaiva nāstīti anvayepi śaktiḥ svarūpeṇaiva na syāt। vyāptirvyāpakatāvacchedaka pratiyogikatayāpi na jñāyata iti śaktirapi śakyatāvacchedakajātipratiyigikatayāpi na jñātavyā, gauravādityapi syāt ।।
saṃsargapratiyogikatayā vyāptigrāhakamānābhāvādeva tena rūpeṇā jñātāyā api tasyā anumitihetutvepīha śaktau saṃsargipratiyogikatayāpi prāguktadiśā grāhakamāna bhāvena tena rūpeṇa jñatāyā eva śābdadhīhetutvopapatterityarthaḥ।। etena saṃsargapratiyogikatayā grāhakamānavaidhuryamupādhiḥ prāguktānumānasyokto bhavati।। svarūpeṇaiva nāstīti।। tena saha vyāptigrāhakamānābhāvāditi bhāvaḥ।। nanu tatrāpi yatra dhūmastatra vahnisaṃsarga ityastyeva vyāptīriti vadantaṃ prati vyāptiśarīrapraviṣṭasambandhena vyāptyabhāvarūpadoṣe satyapi jātipratibandīmapyāha vyāptiriti।। anyathetyanuṣaṅgaḥ।। tathā ca padaśaktivādasiddhānte jātivyaktyubhayapratiyogikatayā jñātaiva heturiti tvadupapādanavirodha iti bhāvaḥ। anvayapratiyogikatayāpi śakterjñānasya śābdadhīhetutve bādhakāntaramāśaṅkya nirāha na ceti।। na cānvayasyāpi prāgupasthitau padārthasyevānyasyāpi saṃsargaḥ śābdabodhe bhāseteti vācyam। manmate śabdasya śaktijñānasīmakatvena tadaviṣayasyānvayapratiyogikasaṃsargasyābhānasaṃbhavāt।।
bhāsata iti ।। prāgiti।। śābdabodhātpūrvaṃ pūrvagṛhītaśaktismṛtidaśāyāmevānvayasyāpi smṛtau satyamityarthaḥ। ubhayapratiyogikatayā śaktervyutpattidaśāyāṃ grahaṇe sati śābdabodhātpūrvaṃ śaktismṛtidaśāyāmapyubhayapratiyogika tvena smṛterāvaśyakatvenānvayasyāpyupasthityānvayanirūpitasaṃsargo api śābdabodhe bhāyāt। padātpadārthasya prāgupasthityā śābdabodhe tannirūpitasaṃsargavatprāgupasthiteḥ kāraṇatayā tajjanyajñāne kāraṇībhūtajñānaviṣayanirūpitasaṃsargasyāpi bhānaniyamāt। tathā cānayanānvayavān ghaṭa iti dhīprasaṅga iti bhāvaḥ। śaktijñānasūmakatveneti।। śaktijñānamaryādākatvenetyarthaḥ। yadviṣaye śaktijñānaṃ tadviṣaya eva jñānajanakatvaṃ śabdasya svabhāvaḥ। śaktijñānaṃ ca padārthe tadanvaye ca prāgāsīdīti tayoreva śābdabodhe bhānaṃ, na tu saṃsargasyāpi। hetvabhāvāditi bhāvaḥ।। nyāyamate jñānayoḥ kāryakāraṇabhāva eva pūrvajñānaviṣayasaṃsargabhāne hetuḥ। ghaṭatvanirvikalpajanye tatsavikalpake tathā darśanāt। daṇḍajñānajye daṇḍīti viśiṣṭajñāne ca darśanāccetyata āha na ca tvanmate apīti ।। viśeṣaṇajñānatayā hetubhūtāyā dhārāvāhikaprathamādibuddherviṣayo yaḥ saṃsargaḥ tatpratiyogisaṃsargasya dvitīyādibuddhāvabhānāt।।
na ca parokṣajñāne ayaṃ niyamaḥ। anumitihetubhūtavyāptijñānasya yo viṣayaḥ। parvatavahnisaṃyogastatsamavāyasyānumitāvabhānāt।। nāpi śābdajñāne ayaṃ niyamaḥ। hetubhūtasya padārthajñānasya viṣa yo jātivyaktyorvaiśiṣṭyarūpo yaḥ saṃbandhaḥ tatsaṃsargasya śābdapramāyāmabhānāt।। - parokṣajñāna sthale । ādya āha viśeṣaṇeti।। hetubhūtasya heturviśeṣaṇajñānatayeti। yaḥ saṃsarga iti।। ayaṃ ghaṭa ityādidhārāvāhikasthale ghaṭapaṭatva saṃsarga ityarthaḥ।। anyathā jñānānāmaviśeṣānubhavavirodha iti bāvaḥ। antyamāśaṅkate na ceti।। tatrāpi kimanumitisthale atha śābdabodhasthale । ādya āha anumitīti।। parvatavahnisaṃyoga iti।। yo yo dhūmavānasāvasāvagnimāniti mahānasādau vyāptigrahadaśāyāṃ sāmānyalakṣaṇapratyāsatyopasthitasamastadhūmavahnivyaktīnāṃ vyāptigrahaniyamena parvatīyadhūmasyāpi parvatīyavahninā pyāptigrahaṇe parvatavahnisaṃyogasyāpi sāmānyākāreṇa jñānaviṣayatvāditi bhāvaḥ। abhānāditi।। anyathā parvato vahnisaṃyogavānityeva dhīḥ syānna tu vahnimānitīti bhāvaḥ। antye dvitīyamāśaṅkya nirāha nāpīti।। etena yathā pratyakṣe viśiṣṭajñāne viśeṣyendriyasannikarṣo viśeṣyabhā nasāmagrī, viśeṣaṇajñānaṃ tu viśeṣaṇabhā nasāmagrī, iti sāmagrīdvayasanniviṣṭādasaṃsargāgrahādeva saṃsargabhānamevaṃ śābde api viśiṣṭajñāne prathamāntādipadajanyapadārthadhīrviśeṣyabhānasāmagrī, taditarā tu dhīrviśeṣaṇabhā nasāmagrī ti sāmagrīdvayasanniviṣṭādasaṃsargāgrahādeva saṃsargabhāna, tato nānvayāṃśe śaktijñānāpekṣeti nirastam।
vākyārthajñānahetubhūtasyetyarthaḥ।। ghaṭādirūpaviśeṣyabhāvanasāmagrītyarthaḥ। nirvikalpakādirūpaṃ ghaṭatvādiviśeṣaṇajñānaṃ tu ghaṭatvādiviśeṣaṇabhānasāmagrī vaiśiṣṭyabhāvanasāmagrī tu sāmagrīdvayasahitā tadubhayasaṃsargāgraharūpaiva, na tvanyāsti yathā tathā śābdaviśiṣṭajñānepītyarthaḥ। tadupapādayati prathamāntādīti।। ghaṭosti ghaṭamānaya ghaṭena jalamāhāra brāhmaṇāya gāṃ dehītyādau prathamāntādipadajanyetyarthaḥ।। vākyārthabhūtasaṃsarga pratiyogirūpaviśeṣyetyarthaḥ।। viśeṣyabhūtapadārthadhībhinnā kriyādipadārtharūviśeṣaṇabhānasāmagrītyarthaḥ। sanniviṣṭāt, sa hitāt। ghaṭānayanādipadārthāsaṃsargāgrahaṇādityarthaḥ। anvaye śaktijñānābhāve bādhakānāmuktatvāt ।। manmate pratyakṣe api viśeṣaṇaviśeṣyābhyāmiva tatsaṃsargeṇāpīndriyapratyāsatterhetutvenehāpi pratyāsattisthānīyasya śaktijñānsayā pyanvayāṃśe apyapekṣitatvācca।।
kiṃ ca pramāṇāntare api pratyakṣamaryādānusaraṇasyāvaśakatve anumitāvapi pakṣarūpaviśeṣyajñānaṃ kāraṇaṃ na syāt। pratyakṣe viśiṣṭajñāne viśeṣyajñānasyāhetutvāt। anumitiśābdajñāne prati liṅgaśabdayorjñānaṃ vyāptiśaktyojñānaṃ ca heturna syāt। pratyakṣaṃ pratīndriyatatsannikarṣayorjñānasyāhetutvāt। etenetyuktaṃ vyanakti anvaya iti।। atha matamityādinānvayāṃśepi śaktijñānasyāhetutvamāśaṅkya bādhakānāmuktatvādityarthaḥ।। yadyapi siddhānte ghaṭādau taddharmāṇāṃ ghaṭādinā na saṃsargaḥ। abhedopagamāt। tathāpi daṇḍītyādau daṇḍadevadattasaṃyogopagamena daṇḍadevadattābhyāmiva tadubhayasaṃyogenāpīndriyasya saṃyogarūpapratyāsatteraṅgīkārāditi bhāvaḥ। pratyāsattīti śābdasyānvayena saha pratyāsattītyarthaḥ।। nanu nyāyamate prāguktasāmagrīdvayasahitādasaṃsargāgrahādeva pratyakṣasthala iva saṃsargāgrahopapattau nādhikakalpanāvasara ityata āha kiṃ ceti।।
tasmādanvayaḥ padaśaktyo vṛtyantaraṃ vinā śābdatvātpadārthavaditi ।। maṇyādyabhimatakubjaśaktibhaṅgaḥ ।। śabdādirūpapramāṇāntare apītyarthaḥ।। anekasahakārisādhakabhāvādvipakṣe bādhakābhāvāccetyarthaḥ।। śabdārthanirūpitonvayaḥ। śabdaśaktiviṣaya ityarthaḥ। tena prakṛtipratyayārthānvayasyāpi śakyatāsiddhiḥ। gaṅgāyāṃ ghoṣa ityādau ghoṣatīrādyanvaye vyabhicāranirāsāya hetau vinetyantoktiḥ।। maṇyādyabhimatakubjaśaktibhaṅgaḥ ।।
atha bhaṭṭābhimatābhihitānvayabhaṅgaḥ ।। atha bhaṭṭābhimatābhihitānvayabhaṅga ।। nanu yaduktaṃ anvayaḥ padaśakyaḥ vṛtyantaraṃ vinā śābdatvātpadārthavaditi। ananyalabhyatvasyopādhitvāt। padaśaktiṃ vināpyanvayabodhasaṃbhavāt। na ca padānvayavyatirekānuvidhānāyogaḥ। tasyānyatropakṣayādityata āha eteneti।। yadvā śābdatvādityasiddhaṃ anvayabodhasya padārthakaraṇakatvāt śabdānuvidhānasyānyatropakṣayāditi matāntaraṃ cānūdya nirāha eteneti।। padārtha evetyekavacanaṃ jātyabhiprāyam।
bodhakaṃ smṛta padārtha eva tu tadbodhaka iti bhāṭṭamatamapāstam। evaṃ hi śabdasya smārakamātratvātpadārthasyaivānvayapramākaraṇatvamiti vācyam। na ca tadyuktam।। prasiddhaṃ śabdaṃ tyaktvāprasiddhasya padārthākhyapramāṇāntarasya kalpane anuvyākhyānoktagauravāt। tasyātītānāgatādirūpatvena phalabhūtamanvayānubhavaṃ vyāpārā bhimatāṃ padārthasmṛtiṃ ca prati kāraṇatvasyaivāsaṃbhavena tadviśeṣasya karaṇatvasya dūrāpāstatvācca। na ca padajanyā padārthasmṛtireva karaṇaṃ "padārthastanmatirvā syāditi"bhāṭṭokternivyāpārasya kathaṃ karaṇatetyata uktaṃ smṛta iti। smṛti revāntaravyāpāra iti bhāvaḥ। tairapi padārthānāmanvayabodhakatvaṃ kvāpyanupalabdhaṃ tāvatkalpanīyameveti sudhorkti hṛdi kṛtvā'ha evaṃ hīti।। padamabhyadhikābhāvātsmārakānna viśiṣyata।
ityukteḥ smārakamātratvādityuktam।।"goravaṃ kalpana'nyathe"ityanuvyākhyānoktetyarthaḥ। doṣāntaraṃ cāha tasyeti।। padārthasyetyarthaḥ। vṛṣṭirasīdvṛṣṭirbhaviṣyatītyatītyatītādirūpatvenetyarthaḥ। kāraṇatvasaṃbhavadoṣaparihāramāśaṅkyāha na ceti।। anvayabodhaṃ pratītyarthaḥ। padānuvidhānānubhavāvirodhāyoktaṃ padajanyeti।। - prasiddhatyāgādidoṣa dvayāt। karaṇasya ca savyāpāratvaniyamāt । na ca śaktiḥ smṛtirevā ntaravyāpāraḥ। tasyāḥ padārthasmṛtyajanyatvāt। vyutpattikāle śabdasyaiva karaṇatvagrahaṇācca। śabdenāyamartho jñāta ityanubhave bādhakābhāvācca। kāraṇatvasaṃbandhenākāśapadajanitākāśasmṛtitaḥ- prasiddheti।। prasiddhaśabdatyāgā prasiddhapadārthasmṛtirūpasaptapramāṇakalpanārūpadoṣadvayādityarthaḥ। maṇyuktaṃ doṣamāha nirvyāpāratvācceti।। śaktismṛtirityarthaḥ। tajjanyatve sati tajjanyajanakasyaivendriyasannikarṣādau vyāpāratvadarśanādiha ca śaktismṛteḥ padārthasmṛtipūrvabhāvanitvena tadajanyatvāditi bhāvaḥ।।
nanu kriyāyā ayogavyavacchedena saṃbandhitvaṃ karaṇatvamastu। evaṃ ca nirvyāpāramapi smaraṇaṃ karaṇaṃ syāt। smaraṇavyāpārakaṃ mana evavāstu karaṇamityato doṣāntaramāha vyutpattīti।। śabdasyaiva kāraṇatvagrahaṇācca na padārthasmṛtiranvayabodhaṃ prati kāraṇamityanuṣaṅgaḥ। prathamagṛhītamapi śabdakāraṇatvaṃ tyajyatām। na ca śabdenāyamartho jñāyata ityanubhavavirodhānna tyāgo yukta iti vācyam। tasya bhramatvopapatterityata āha śabdeneti।। padārthasmṛtereva smṛtapadārthānvayabodhahetutve atiprasaṅgaṃ cāha kāraṇatveti।। śabdaguṇakamākāśamityādāvākāśe ākāśapadaśaktigrahahīnasyāpyākāśasya śabdamātraṃ prati kāraṇatvādākāśamiti padaṃ pai kāraṇatvasaṃbandhenākāśasmṛtimato ākāśaśabdaguṇakatvādyanvayabodhaḥ syādityarthaḥ। - ākāśānvayabodhaprasaṅgācca । ghaṭaḥ karmatvamānayanaṃ kṛtirityādipadajanitapadārthasmṛtitopyanyavayabodhaprasaṅgācca।। na ca padaviśeṣajanitā padārthasmṛtiranvayabodhāṅgam। tathātve prathamopasthitapadaviśeṣasyaiva hetatvāvaśyaṃbhāvāt।।
padārthajñānameva kāraṇamiti vācyam। yogajasākṣātkāre yogajadharmasahakṛtasya padārthasmṛteḥ karaṇatve maṇyuktaṃ doṣāntaraṃ cāha ghaṭa iti padaviśeṣeti।। ghaṭamānayetyādidvitīyāvibhaktyantapadaviśeṣetyarthaḥ। cintāvaśopanītapadārthānāmanvayavabodhātkāvyādirita maṇyuktaṃ codyamanuvaditi na ca padamiti।। paśyataḥ śvetamārūpaṃ heṣāśabdaṃ ca śruṇvataḥ। kharaniṣpeṣaśabdaṃ ca śvetośvo dhāvatīti dhīḥ।।
ityuktanyāyenāstyeva padārthānāmanvayabodhakatvamiti sudhoktacodyaṃ saṃkṣipyāha heṣeti।। karaṇamanvayabodhaṃ pratītyarthaḥ। padaṃ vināpīti kṛtacodyasya maṇyuktameva samādhiṃ spaṣṭhamāha yogajeti।। utprekṣānāmohajastarkajaṃ jñānamityāhuḥ।। manasa eva kāvyādimūlasaṃsargānubhave utprekṣāsahakṛtasya tattadarthasmṛtivyāpārakasya manasa eva kāraṇatvāt।। anyathā gauravāt ।। ata eva notprekṣādermānāntaratvāpattiḥ। tasyā loka vanmanaḥsahakāritvāt। śveto dhāvatīti dhīstu, tavārthāpatyā, mama tu ayaṃ kālāgaruvahnimān nīlasurabhidhūmavatvāditivadayaṃ śveto dhāvadaśvo heṣākhuraniṣpeṣavatvādityanumānena । anyathānumānamātrocchedaḥ syāt।।
gauravāditi।। prasiddhatyāgādidoṣadvayagauravāditi mūlārūḍhatoktiḥ। ata evetyuktaṃ vyanakti tasyeti।। anyathā'lokasyāpi pṛthaḍmyānatvāpattiriti bhāvaḥ। heṣādītyādicodyasyānumānadarthāpattervā tatrānvayapratīteriti sudhoktasamādhiṃ smaṣṭayati taveti।। pakṣadharādyuktadiśā prayogaṃ vyanakti- śveta iti ।। śveta iti pakṣaḥ dhāvadaśva iti sādhyam।। tatrāpi padārthānāmevānvayabodhakatve sarvatrānumānasthale smṛtavyāptyādipadārthasyaiva sādhyānvayānubhāvakatvasaṃbhavāditi bhāvaḥ। uktaṃ ca maṇikṛtāpi śvetośvo dhāvatīti dhīstu liṅgajeti।। vākye padārthe smṛtiraṅgīkṛtā syāt। vastutastu manmate vākyasthapadajñā nānvayānubhavayormadhye padārthasmṛtireva nāsti। kadāpi smarāmītyanuvyavasāyābhāvāt।।
kalpane ca gauravāt। avākyastha padaṃ tāvatsmarakameveticetkiṃ tāvatā। na hyasahāyasya yatkārthaṃ tadeva sasahāyasyāpi । tathātve hīndriyasahitasaṃskārajanyā pratyabhijñā smṛtiḥ syāt। tathāca padanicaśravaṇetyādivakṣyamāṇasudhāvākyavirodha ityata āha vastutastviti।। yadvā padakambaśravaṇasamanantaraṃ kutaścinmānasāparādhādanupajātapadārthasmṛtervākyārthabodhānudayādupajātatapadārthastamṛtestatududayādanvayavavyatirekābhyāṃ padasmāritapadārthānāṃ vākyārthabodhakatvamupeyamityataḥ śaktismaraṇabhāvābhāvābhyāmanyathopapatteriti bhāve nāha vastutastviti।। anyatheti।। ananuvyavasīyamānapadārthasmṛtikalpane"gauravaṃ kalpane anyathe"ityanuvyākhyānoktagauravādityarthaḥ।। nanu vākye padārthānsmarāmītyanuvyavasāyābhāve api vākyatvaṃ padaṃ padārthasmārakaṃ padatvādekaikaśaḥ। śrūyamāṇavākyasthapadavadityanumānātsmārakatvasiddhiriti śaṅkate avākyasthapīti। asahāyapadatvamupādhīriti bhāvena sudhoktameva samādhimāha kiṃ tāvatetyādinā ।। astu ko doṣa ityata āha tathātva iti।। asāhayasya yatkāryaṃ tatsahāyasyāpyaṅgīkāra ityarthaḥ।। indriyaliṅgābhyāṃ sannikarṣavyāptyoriva śabedanāpi śakteranubhavarūpe svaphale janayitavya eva svaviṣayeṇa saha saṃbandhatvenāna pekṣitatvācca।।
anyathā vyāptirapi vahneḥ smārikā syāt। vyutpattikāle anubhavahetutvena gṛhītayā śaktyedānīmapyanubhava syaiva janayitavyatvācc। hastinā hastipakasmṛteriva padena padārthasmṛterapi vyutpattikāle - na tu saṃskāratvena tathātvena tajjanyasyaiva smṛtitvaṃ śabdetvavākyasthala iva vākyasthale api śaktitvena śakteḥ padārthopasthitihetutvātsmṛtitvameva yuktamityata āha indriyeti।। indriyaliṅgābhyasvaviṣaye jñāne janayitavye tathākramaṃ sannikarṣavyāptyoryathā saṃbandhatvenāpekṣitatvaṃ tathā vākya smṛtaśabdenāpi svārthagocarānubhave janayitavye śakteḥ saṃbandhatvenaivāpekṣitatvena smṛtitvānāpatterityarthaḥ।। nanu śabda eva śakteḥ smārakatvaniyamo nānyatreti manvānaṃ pratyāha vyutpattīti।। vṛddhavyavahārādinā śaktigrahaṇakāla ityarthaḥ। na caivaṃ kevalapadasyāpi smārakatvaṃ na syāditi vācyam। vyutpattikāle sasahāyatvenaiva śrutasya śabdasyānubhāvakaśaktimatvena grahaṇena vākya evānubhavajanakatvopapādanasyābhimatatvenāsahāye anubhavasāmagryabhāvādeva smārakatvopapatteḥ।। śabdajñānameva śabdārthasmārakamiti sadṛṣṭāntamāha hastineti।। saṃbhavenetyanvayaḥ। padārthasmaraṇārthaṃ śakteranapekṣitatvādityarthaḥ।
sahānubhūtatvarūpasaṃbandhādena saṃbhavena smaraṇārthaṃ śakteranapekṣitatvācca। saṃbandhajñānasya saṃbandhijñānapūrvakatvaniya tistu pratyakṣa eva। na tu śabde। saṃyogostītyādi śabdātsaṃyogijñānaṃ vināpi saṃyogānubhavāt।। na caivaṃ padārthasmṛtirūpāvānvavyāpārābhāvācchabdasya kathaṃ pramākaraṇatvamiti vācyam। śakti smṛtereva vyāpāratvāt। smārakatvena sāhacaryaniyamo nāvaśyaka iti sūcanāya hastineti dṛṣṭantoktiḥ। tathā cānanyathāsiddhatvādanubhava eva śakterupayogaḥ svīkārya iti bhāvaḥ।। nanvanvayarūpapadārthasaṃbandhasya ghaṭamānayetyādivākyārtharūpānvayasya padārthasaṃnabandharūpatvāttatra ca padārthayoḥ saṃbandhitvātsaṃbandhajñānasya ca saṃbandhijñānapūrvakatvasya ghaṭapaṭasaṃyogādipratyakṣe darśanātpūrvaṃ padārthajñānaṃ paścādanvayarūpasaṃbandhajñānaṃ vācyam। tathā ca kathaṃ madhye padārthasmṛtireva netyuktirityata āha saṃbandheti।। etena viśeṣaṇajñānajyatvādviśiṣṭajñānasyeti padārthasmṛtirāvaśyakīti nirastam। viśeṣaṇajñānahetutāyā nirāsāt।।
yattu maṇau padārthasmaraṇaṃ vyāpāraḥ, ākāṅkṣādisahakārivaśātsmāritārthānvayānubhavaḥ। phalamityuktaṃ taddhṛdi kṛtvā śaṅkate na caivamiti।। madhye padārthasmṛterabhāva ityarthaḥ। saṅgatismṛtereveti।। svīkṛtāhi tvayāpi śabda jñānārthasmṛtyormadhye śaktismṛtiḥ।। uktaṃ hi sudhāyām। padanicayaśravaṇavākyārthabodhā vantarā padārthasmṛtīnāmevānabhyupagamāditi।। tasmādananyalabhyatvalātsiddhaṃ śabdsyānvitābhidhāyitvam।।
śabdajñānasya karaṇatvā tsaṅgatismṛteśca śabdajñānajanyatvācchabdajñānajanyānvayānubhavajanakatvācca vyāpāratvamiti bhāvaḥ।। nanu śaktiranvayāṃśe svarūpasatī padārthāṃśe tu jñātopayujyata iti kubjaśaktipakṣe padajñānānvabodhayormadhye śaktijñānaṃ nāstyeveti kathaṃ tasya vyāpāratetyata āha svīkṛtā hīti।। padārthasmṛtyarthaṃ tvayāpyaṅgīkṛtatvādasmābhiścānvayāṃśe api śaktijñānamāvaśyakamiti sādhitatvācca bhavati śaktijñānamavāntaravyāpāra iti bhāvaḥ।। uktaṃ hīti।। padajñānavākyārthabodhayermadhye padārthasmṛtirnetyetat"gauravaṃ kalpane anyathe"tyetadvyākhyāvasare jijñāsādhikaraṇasudhāyāmuktamityarthaḥ। bodhāviti dvitīyā dvivacanam।"antarāntareṇayukta"ityantarāśabdayoge dvitīyā vidhānāt।। bhaṅgārthaṃ sādhyoktipūrvamupasaṃharati tasmāditi।। tasyārthaḥ ananyalabhyatvāditi। upapāditadoṣānbuddhyārohārtham saṅgraheṇānuvadati tasmāditi।। tasmātpadārthasmṛteḥ kāraṇatve prasiddhatyāgaḥ, aprasiddhasvīkāraḥ, avāntaravyāpārābhāvaḥ, prāthamika vyutpattivirodhaḥ, anubhavavirodhaḥ, kāraṇatvena saṃbandhenākāśasmṛtitopyanvayadhīprasaṅgaḥ, ghaṭaḥ karmatvamityādipadajanitasmṛtitopyanvayadhīprasaṅgaḥ, padārthasmṛtau pramāṇābhāvaśceti, doṣā ṣṭakam ।।
bhāṭṭābhimatābhihitānvayabhaṅgaḥ ।। tasmāditi।। padārthasya tatsmaraṇasyānvayabodhakaraṇatvasvīkārāddoṣā ṣṭakamityanvayaḥ। yadvoktamadhye kasyāpyaparihāryatvādityarthaḥ। yadvā śabdasyānvitābhidhāyitvāttatadanabhyupagame doṣāṣṭakamityarthaḥ। prasiddhatyāgādidoṣadvayādityuktamāha prasiddheti।। nirvyāpāra tvāccetyuktamāha avāntaravyāpāreti।। vyutpattītyanenoktamāha prāthamiti।। śabde tyanenoktamāha anubhaveti।। kāraṇatve tyanenoktamāha kāraṇatveti।। ghaṭaḥ karmatvamityādinoktamāha ghaṭa iti।। vastutastvityādinoktamāha padārtheti।। bhāṭṭābhimatābhihetānvayabhaṅgaḥ ।।
atha anvasya lakṣyatvabhaṅgaḥ ।। etena padārthamātre śaktasya padasya padārtha saṃbandhinyasya ye lakṣaṇaiveti nirastam। uktarītyātvaye api śakteḥ kvṛptau paramparāsaṃbandharūlakṣaṇāṅgīkāre nuvyākhyānoktagauravāt।। atha anvasya lakṣyatvabhaṅgaḥ ।। nanvanyalabhyatvādityasiddham । lakṣaṇayāpi tadbodhasaṃbhavādityata āha eteneti।। gauravadoṣeṇetyarthaḥ। yathā pravāhe śaktasya gaṅgāpadasya tatsaṃbandhini tīre lakṣaṇā tatheti bhāvaḥ।। ukteti।। nanu kathamanvite śaktirityādinoktarītyetyarthaḥ।। śakyārthasaṃba ndhatvarūpaparamparetyarthaḥ। ekayaiva śaktyaiva padārthatadanvayayorabhidhānasambhavāllāghavaṃ śaktipakṣa iti bhāvaḥ।।
nanu lakṣaṇāpakṣe hastinā hastipaparasmṛteri vetyādinā pūrvoktidiśā śaktiṃ vināpi padārthasmṛtisambhavena padārtheṣvapi śaktirnopayeti lāghavamiti cenna। tathātve kvāpyabhidhānavṛtterabhāvena lakṣaṇāmātrocchedāpatteḥ। vācyārthasambandhapūrvakatvātsarvatra lakṣaṇāyāḥ। ata eva prākpadārthamātre śaktasyetyuktatam। yā tu sudhāyā"manvayo lakṣyata iti cettarhi padārtheṣu sāhacaryātsmārakatvamātram। kiṃ caivaṃ"vailā tattīranīrayo"ityānuśāsanātkevala tīre śaktasya velāpadasya kevalamātsarve śaktasya matsarapadasya viśiṣṭe lakṣaṇasaṃbhavena, tatra śaktirna syāt। evaṃ jātimātre śaktasya gavādipadasya jātyākṛtiviśiṣṭavyaktau ca lakṣaṇāsaṃbhavena jātyākṛtiviśiṣṭavyaktau śaktiśca na syāt। yadi ca velādipadasya nīrādau tadviśiṣṭatīrādau ca prayogaprācuryānnīrādyanupapattya nusaṃdhānaṃ vinaiva viśiṣṭapratīteśca na tatra lakṣaṇā; tarhi tata evānvasya viśaṣṭepi na lakṣaṇā ।। kiṃ ca vācyārthasaṃbandhitayā dhīstha evārthe lakṣaṇā।।
anvaye tu lakṣaṇeti padānāṃ na kutrāpyabhidhā vṛttiriti syā"dityuktiḥ svārthān smārayantyanya parāṇi padānīti pūrvaprakṛtamatāntarābhiprāyeti jñātavyam।। atiprasaṅgaṃ cāha kiṃ caivamiti।। ekaikatra śaktasyānyatra tatsambandhini prayogaprācuryasatve lakṣaṇāmupetya śaktyapalāpe satītyarthaḥ।। nīraviśiṣṭatīretyarthaḥ। viśiṣṭeti।। nīraviśiṣṭe mātsaryaviśiṣṭe cetyarthaḥ। paramukhenaiva hetudvayoktipūrvaṃ samādhiṃ vācayati yadi ceti।। tvaduktahetudvayādevetyarthaḥ। dvividhaṃ hi lakṣamābījam। vācyārthasambandhitvena dhīsthatvaṃ, anvayānupapattiścetyetadvividhalakṣaṇābījābhāvānna lakṣaṇā yuktetyāha kiṃ ceti।। na cānvayaviśeṣo vācyārthasaṃbandhitayā dhīsthaḥ। api ca pratītānvayānupapatyaiva lakṣaṇeti lakṣaṇātaḥ prāganvaye dhīḥ svīkāryeti kathaṃ lakṣaṇayānvayadhīḥ।।
tasmādanvayasya lakṣyatve vṛthaiva kḷptaśaktityāgo atiprasaṅgo vācyārthasaṃbandhitayopasthitirūpalakṣaṇāhetvabhāvaḥ pratītānvayānupapattirūlakṣaṇābījābhāvaśceti doṣacatuṣṭayam ।। anvayasya lakṣyatvabhaṅgaḥ ।। na cānvayaviśeṣa iti।। tasyāpūrvatvena vākyaikabo dhasya prāganupasthiteriti bhāvaḥ।। anvayasya lakṣyatvabhaṅgaḥ ।।
iti prakaraṇasaptakātmakānvitābhidhānavādaḥ ।। atha prābhākāroktapadaśaktibhaṅgaḥ ।। padārthastu vyaktireva। śaktigrāhakasyānayanādi vyavahārasya tatraiva saṃbhavāt। anyathā śabdāttatpratīterasaṃbhavācca ।। atha prābhākaroktapadaśaktibhaṅgaḥ ।।
nanvanvite padārthe pādanāṃ śaktirityuktam। tatra kaḥ padārthaḥ kiṃ jātiruta vyaktirita tatrāha padārthastvityādinā prakaraṇapañcakena । anirdhāritayatkiñcidvyakteḥ śakyatve kā vyaktiśśakyetyanadhyavasāyena gāndadyādityādi vākyātpravṛttirna syāt। sarvasyāḥ pratyekaṃ śakyatve yatra śaktigrahastatraiva śābdadhīḥ syāt। anyatra tutadagrahādaparvavyaktidhīrna syāt । sarvatvena śakyatve gāndadyādityādiśāstramaśakyānuṣṭhānārthopadeśakaṃ syāt। padasya śakyānvayapratiyogyarthastvityarthaḥ। vyaktya eva vācyā iti paddhatyukteriti bhāvaḥ। atraivakāraḥ parābhyupagatānugatajātivyāvartako na tu ghaṭatvāditattadasādhāraṇadharmanirāsakaḥ। yadvā ghaṭa tvādervācyatve api vācyatāvacchedakatvenaiva vyaktam।। vyaktau śakterabhāva ityarthaḥ। atreti।। vyakteḥ śakyatvapakṣe doṣamāhuḥ prābhākarā ityarthaḥ। padaśaktivādapūrvapakṣe। maṇyuktaṃ niṣkṛṣyāha anirdhāritetyādinā ucyata ityantena ।। vyaktau śaktiriti vadatā vaktavyam kimekasyāṃ vyaktāvatha sarvāsu vyaktiṣviti। antyepi kiṃ pratyekaṃ tattadvyaktiṣu pṛthakpṛthakśaktiruta sarvatvena rūpeṇa sarvāsvapi vyaktiṣvekaiva । ādye doṣonirdhāriteti। dvitāya āha sarvasyā iti।। ekadā sarvāsāmupasthityayogena pratyekaṃ sarvāsu śaktigrahāyogena kvacideveti vācyatvāditi bhāvaḥ। tṛtīya āha sarvatveneti।। gāmiti padena sarvagovyaktyupasthityā sarvāsāmapi dānakarmatvapratīteriti bhāvaḥ।। tasmācchakyavyaktyanugamāyāśakyavyaktivyāvṛttaye ca sarvaikodāsīnyena viśeṣaṇena vopakṣaṇena vā gotvenāvacchinnā vyaktiḥ śakyati śaktigraho vācyaḥ। tathā ca svata evānyavyāvṛttagotvasya prathamopasthitatvāllaghutvācca nāgṛhītaviśeṣaṇanyāyena jātireva śakyā।।
nanu vyaktau śaktyabhāvena kathaṃ śabdāttadvīriti cet। padena jātiviśiṣṭavyaktijñānajananādviśiṣṭe śaktirastyeva। evaṃ vyaktipakṣe bādhakamuktvā svapakṣamupasaṃhāramukhena sayuktimāha tasmāditi।। kevalavyaktau śaktipakṣasyogādityarthaḥ।। śakyānāṃ vyaktīnāmanugamāya saṅgrahāya, aśakyānāmaśvādīnāṃ vyavacchedāyā cetyarthaḥ। viśiṣṭaṃ śakyamiti pakṣa āha viśeṣaṇenaveti।। gotvenetyanvayaḥ। vyaktimātrameva śakyamiti pakṣa āha upalakṣaṇenaveti।। kiṃ tata ityata āha tathāceti।। gotvarūpadharmeṇaiva govyaktīnāmanugatatvānyavyāvṛttatvayoḥ sapādyatve satītyarthaḥ। svata eveti।। vyaktivadanugatadharmamukhāpekṣāṃ vinaivetyarthaḥ। anyaśaktātpadādanyajñānāyogādgopadādgovyaktidhīranubhavasiddhā na syāditi bhāvena śaṅkate nanviti।। yattu maṇau prābhākaramatānuvādaprastāve kustatarhi vyaktidhīrityāśaṅkya gopadaṃ hi niyamato jātivyaktī bodhayatītyādinā prābhākaramatamūhitaṃ tanniṣkṛṣyāha satyamityādinā।। śaktijñānasya sahakāritve yakturagṛhītetyādi। kiṃ tvagṛhītaśaktikasya bālasyārthābodhātkutra cicchaktijñānaṃ sahakāri kalpanīyam। tatra jātyaṃśe śaktijñānasyaiva jātiśaktijñānatvena kāraṇatā kalpyate । kāryatā tu jātiviśiṣṭa śābdajñānatvena । na tu jātivaśiṣṭaśaktijñānatvena kāraṇatā। jātyaṃśe śaktijñāne sati jātiviśiṣṭe śaktijñānavyatirekeṇa jātiviśiṣṭavyaktiviṣayakaśābdabodhavyatirekādarśanāt।।
yadvā jātiśaktijñānatvenaiva kāraṇatā। jātiśabdājñānatvenaiva kāryatā ca । jātibhānasāmagrī tu pakṣadharoktaṃ niṣkar ṣamāha tatreti।। jātyaṃśe śaktijñānasyaiva । na tu vyaktyamśe śaktijñānasyāpītyeva kārārthaḥ।। jātiviśiṣṭeti।। kuta ityato viśiṣṭaśaktijñānatvena kāraṇatāgrāhakakamānābhāvādityāha jātyaṃśa iti।। anyajñānenānyajñānotpattāvapiprasaṅganirāsāyā tadviśiṣṭatvaṃ niyāmakamekamuktam। samānasaṃvitsaṃvedyatvarūpaniyākamāntaraṃ ca । atha vā jātiśaktijñānājjātidhīrbhavantī vyaktimapi bodhayatītyādinā maṇyukta māha-yadveti।। -jātervyaktighaṭitamūrtitvena vyaktimanādāya jātibodhanā śaktā tāmādāyaiva jātiṃ bodhayati। yathā buddhimaddhetukānumititvena kāryatve buddhimaddhetukavyāpya tvena ca kāraṇatve siddhe kṣityādau kāryatvena hetunā jāyamānānumitirbuddhinityatvamādāya paryavasyati। etadeva hi samānasaṃvitsaṃvedyatvam, yadanyabuddhitvāvacchinnakāryatāpratiyogikakāraṇādanyatra buddhirbhavatīti।।
vyaktighaṭiteti।। gotvādergavādivyaktiniṣṭhadharmaviśeṣarūpatvāditi vānekavyaktivṛttitvarūpatvāditi vā tātparyam। svayaṃ dṛṣṭāntamāha yatheti।। kṣityādikaṃ buddhimaddhetukaṃ kāryatvāt ghaṭavaditīśvarānumāne kṣityādiniṣṭhakāryatvahetunā kṣityādeḥ siddhyadbuddhimajjanyatvaṃ nityabuddhimajjanyatvaṃ sidhyati। buddhernityatvaṃ vinā kṣityādiniṣṭhakāya tvasyāyogāt। loke ghaṭādikārye ca buddhimaddhetukatvagocarānumititvena buddhimajjanyatvavyāpyakāryatvavatvena kāryakāraṇabhāvagraho na nityatvagarbhitabuddhimaddhetukatvānumititvenāpi। tathāpi yathā kṣityādau viśeṣasiddhistathetyarthaḥ।। kimanena niyāmakamuktaṃ syādityata āha etadeva hīti।। etadityukaṃ vyanakti yaditi।। jātiśābdajñānatvāvacchinnakāryatāpratiyogikakāraṇatājjātiśaktijñānājjātiśaktijñānājjātiviśiṣṭe buddhirityarthaḥ। ucyate yena rūpeṇopasthite saṃbandhini yasya saṃbandho gṛhyate tena rūpeṇaikasaṃbandhipratītiraparasaṃbandhinaṃ jñāpayatītyanumityādau kḷpta kāryakāraṇabhāvasāmānyamatikramya sāpagryantakalpanā na yuktā।
īśvarānumāne api buddhimajjanyatvānu mitiṃ viśiṣṭavyaktau śabdaśaktimupetyāpi śaktijñānasya jātiśaktijñānatvenaiva jātiviśiṣṭavyaktijñānaṃ prati kāraṇatvaṃ tatra ca tadviśiṣṭatvaṃ vā tadekavavittivedyatvaṃ vātiprasaṅgabhañjakaṃ niyāmakadvayam, tadubhayamapi nirāha yena rūpeṇeti।। dhūmatvādinā rūpeṇopasthite dhūmādau saṃbandhini yasya saṃbandhaḥ yannirūpitaḥ saṃbandho vahninirūpito vyāptilakṣaṇaḥ saṃbandho gṛhyate, tena rūpeṇa dhūmarūpaikasaṃbandhapratītiḥ vahnilakṣaṇamaparasaṃbandhinaṃ jñāpayatītyanumitisthale hasti hastipādismṛtyādisthale ca kḷptam। tathaiva śabdasthale api govadatvena rūpeṇa gopadarūpe saṃbandhinyupasthite gotvaviśiṣṭagovyaktinirūpitaḥ śaktilakṣaṇaḥ saṃbandhogṛhīta iti gopadatvena rūpeṇa gopadarūpaikasaṃbandhipratītiraparaṃ gorūpaṃ jātiviśiṣṭamarthaṃ jñāpayatītyupapadyate, tathā ca gopadajñānatvenaiva gorūpārthajñānatvena ca kāryakāraṇabhāvasaṃbhave jātiviśiṣṭavyaktijñāne jātiśaktijñānatvena kāraṇabhūtajātiśaktijñānarūpasāmagryantarakalpane gauravamityarthaḥ।। svārthe vyaktāvityuktyā śaktiścaivānvite svārthe śabdānāmanubhūyate। ato anvitābhidhāyitvaṃ gauravaṃ kalpane anyathā। taṅkā -naṃgakarāsu itvāvacchinnakāryatāpratiyogikakāraṇādbuddhimaddhetukatvavyāpyakatvānnityabuddhimaddhetukatvenānumitirbhavatīti yadetadevetyarthaḥ। yaduktaṃ jātiviśiṣṭaṃ -naṃeu
sāmānye bādhakābhāve api svārthe vyaktau sāmagryantarakalpane anuvyākhyānoktagauravāt।। kiṃ caivaṃ vyaktyaṃśe śaktijñānatvena kāraṇatā, jātiviśiṣṭapyaktiviṣayakaśābdajñānatvena kāryateti viparītaṃ kiṃ na syāt। iti śvokasya jātyanvite svārthe vyaktau śaktiranubhūyate śabdānāṃ ato jātyanvitavya ktyabhidhāyitvaṃ, jātyanvitavyaktipratyāyakatvam। anyathā sāmagryantakalpana ityartho abhipretaḥ।। nanvanyalabhyepi vyaktijñāne vyaktiśaktijñānatvenāpi kāraṇatvakalpane gauravaṃ tulyamevetyata āha kiṃ caivamiti।। lāghavādanyatarāṃśaśaktijñānasyaiva hetutva ityevaṃśabdārthaḥ।।
nanu jātervyaktighaṭimūrtitvājjātibhānaṃ vyaktibhānaṃ vinā na yuktam। na tu vyakti bhānaṃ jātiṃ vineti। vaiṣamyamiti cettarhi jātivyaktyorekavittivedyatvabhaṅgaḥ syāt। anyabuddhitvāvacchinnakāryatāpratiyogikākāraṇādanyatra buddhirbhavatītyasyaikavittivedyatvaśabdārthatvāt।। nanu vyaktau jāterviśeṣaṇatvānnāgṛhīviśeṣaṇanyāyena jātiśaktijñānatvenaiva hetutvamiti cenna। vyakterapi jātau viśeṣaṇatvātkramikopastathitisthala eva nāgṛhītetinyāyāvatāreṇa tulyavittivedyajātivyaktisthale tadanavatārācca। doṣāntaramāha evamiti।। anvayāṃśepi śaktijñānahetutvasya prābhākaraiḥ svīkārādbhavatīdamaniṣṭhamitibhāvaḥ। nāgṛhīteti nyāyamabhyupetyāpabi doṣāntaramāha kiṃ ca muṇḍita iti।। evaṃ padārthaśaktijñānatvena kāraṇatā, yogyetarānvitapadārthaviṣayakaśābdajñānatvena kāryatetyāpatyānvite śaktijñānasya kāraṇatā na syāt।।
kiṃ ca muṇḍite gotve na śaktigrahaḥ, yatkiṃ cicchakyamiti jñānenāśvatvādivyāvṛttagotvasya śakyatvāsiddheḥ। ki tu vyaktyā viśeṣite gotve śaktigraha iti nāgṛhītaviśeṣaṇanyāyo viparītaḥ।। na ca gotvasya svata eva vilakṣaṇatvātsvataḥ siddhenetaravyāvṛttatvena jñāte gotve śaktigraha iti vācyam। gotvaṃ śakyamiti jñānepītaravyāvṛtteranullekhāt। ḍallekhe vā saiva pravṛttinimittaṃ syāt। na ca gotvatvena jñāne gotve śaktigrahaḥ। gavetarāvṛttitve sati gotvavṛttitvādanyasya gotvatvasyābhāvena gotvatve vyakterdviranupraveśāt।। vyaktyaviśeṣite gotve ityarthaḥ। svata evānyavyāvṛtteti prāguktamāśaṅkya nirāha na ceti।। aśvatvādivyāvṛttaṃ gotvamityākārābhāvāditi bhāvaḥ। saiveti।। itaravyāvṛttireva gopadapravṛttinimittaṃ syādityarthaḥ। nāgṛhītaviśeṣaṇanyāyāt । natvitaravyāvṛttatvaviśiṣṭaṃ gotvamiti bhāvaḥ ।। kiṃ caivaṃ tvadabhimatā gaṅgāśabdādestīrādau lakṣaṇā maṇḍapaṃ maṇḍapaśabdasya gṛhaviśeṣasaṃbandhini puruṣe rūḍhipūrvikā lakṣaṇā ca na syāt। tatrāpi tīratvapuruṣatve eva lakṣye, tīrapuruṣau tu lakṣaṇāṃ vinā nāgṛhītaviśeṣaṇanyāyena vā
ekavittivedyatayā vā pratīyete ityeva syāt।। kiṃ ca vyakteraśakyatve tatra vibhaktyar thānvayo na syāt।। na ca vyakteraśakyatvepyekavittivedyatayā prakṛtipratipādyatvādvibhaktyarthānvaya iti vācyam। tathātve hi pūrvātvāpāratvāderapyekavittivedyatayaivānyonyaṃ tvadabhimateti।। lakṣaṇetyanvayaḥ।। maṇḍapaśabdasya gṛhaviśeṇe rūḍhatvāttattapūrviketyarthaḥ। paroktaṃ niyāmakadvayaṃ lakṣaṇāsthela'pyāha nāgṛhīteti।। ghaṭamānayetyādau karmatvādirūpavibhaktyarthānvaya ityarthaḥ। subvibhaktīnāṃ prakṛtyarthānvitasvārthabodhakatvādvyakteścāśakyatvena ghaṭādiprātipadikārthatvābhāvāt।।
nanu prakṛtitātparyaviṣayer'the vibhaktyarthānvaya iti cenna। lakṣaṇocchedāpatteḥ। gauravācceti bhāvaḥ। yadyapi prāgviviśiṣṭe śaktirastyevetyuktyā vyakterapi śakyatvamasti । tathāpi tadaṃśe śaktijñānasyāhetutve aśakyatvaprāyayatvāditi vā, jātāveva śaktiḥ vyaktidhīstvekavittivedyatvena bhaviṣyatīti matena vā syāvatārādadoṣaḥ।। vibhaktṣathānvayasaṃbhavena pūrvāparaprātipadikayoraparapūrvaprātipadikārthaviṣayā viparītalakṣaṇā na syāt।। api ca pūrvamānayeti mukhyaprayoge aparasyāpi vibhaktyarthānvayaḥ tadadhīnaḥ kriyānvayaśca na syāt।। api ca jātimātrasya padārthatve gopadājjātiviśiṣṭavyaktidhīrna syāt। na ca samānasaṃvitsaṃvedyatayaiva taddhīḥ। tadvaiśiṣṭyāṃśe tadabhāvāt।
pūrvamānayeti pūrvapadaṃ prayuṅta tatra pūrvaprātipadikasyāparapadārthalakṣaṇā na syāt। lakṣaṇāṃ vinaiva dvitīyāvibhaktyarthakarmatvasya pūrvapadārthenaikavittivedye parapadārthe anvayasaṃbhavenāparamānayetyarthopapatteḥ। evamevāparamānayetyatrāpyuktadiśā pūrvamānayetyarthopapatteḥ। parvāparaśabdārthayoścānyonyasāpekṣetvenaikavitthivedyatvādityarthaḥ। na ceṣṭāpattiḥ। sarvatāntrikalaukikavirodhāt। abhyupetyāpi bādhakamāha api ceti।। lakṣyābhiprāyaṃ vinaiva yatra pūrvamānayeti mukhyārthaprayogastatra sthale pūrvaprātipadikātparatra śrutivibhaktyarthakarmatvānvayo aparapadārthe syāt। pūrvapadārthenaikavittivedyatvasya tvaduktavibhaktyarthānvayaprayojakasya satvāt ।। astu ko doṣa ityata āha tadadhīna iti।। tathā ca pūrvamānayetyukte aparasyānayanaprasaṅgoparamānetyuktaṃ pūrvasyānayanaprasaṅga ityarthaḥ। tatrāpi tathātve nirvikalpakocchedaḥ syāt।। kiñcoktanyāyena vyaktiviśeṣaṇakagotve śaktirjñāneti tajjanyā śābda dhīrapi vyaktiviśeṣita gotvaviśeṣaṇakavyaktiviṣayā syāt। gaurityanena gotvaviśeṣaṇakavyaktereva pratīteḥ ।।
nirvikalpaketi।। jātiviśiṣayakanirvikalpakajñānasyaikavittivedyatayā vyaktiviṣayakatvamiva vaiśiṣṭyasyāpi jātivettivedyatve vaiśiṣṭyaviṣayakatvasyāpyāpatyā vaiśiṣṭyāviṣayakanirvikalpakocchedaḥ syādityarthaḥ। etacca nirvikalpakāstitvamatenoktam ।। tadabhāvamate tu doṣāntaramāha kiṃ cokteti।। muṇḍite gotve na śaktigraha ityādinoktanyāyenetyarthaḥ। tajjanyā śaktijanyetyarthaḥ। astvityata āha na ca tatheti।। prāguktaṃ saṅgraheṇānuvadannupasaharati tasmāditi।। jātivaiśiṣṭyāṃśapratītyanupapattiḥ, gośabdena vyaktiviśeṣigotvaviśeṣaṇakavyaktidhīprasaṅgaścetyaṣṭau doṣāḥ ।।
prābhākaroktapadaśaktibhaṅgaḥ ।। spaṣṭo granthaḥ ।। prābhākaroktapadaśaktibhaṅgaḥ ।। atha bhāṭṭoktavyaktilakṣaṇābhaṅgaḥ ।।
bhāṭṭāstu ānantyavyabhicārābhyāṃ vyaktau śaktigrahāsaṃbhavājjātireva śakyā, jātiviśiṣṭā vyaktistu lakṣyā । atha bhāṭṭoktavyaktilakṣaṇābhaṅgaḥ ।। lakṣaṇāyā ākṣepato vā vyaktidhīsaṃbhavādananyalabhyajātāveva śaktiriti matamapyanūdya nirāha bhāṭṭāstviti।। vyaktau śaktiriti pakṣe prativyakti śaktigrahau na saṃbhavati। ekasyāṃ vyaktau śaktigrahe ca śabdaśravaṇato vyaktanyantarasyāpyupasthitidarśanena tatra śaktigraho vyabhicāri। tena vināpi tadupasthiteḥ। atovyaktau śaktigrahāyogātsarvānugatāyāmekasyāmeva gotvādijātau gopadādiśaktigraha ityarthaḥ। kathaṃ tarhi vyaktidhīḥ śabdājjāyetetyataḥ pakṣadvayamāha lakṣyeti ।। ākṣepalabhyeti ca ।। ākṣepajñeyetyarthaḥ।।
evaṃ ca vyāktestīravatprakṛtivṛttiviṣayatvādvibhaktyarthānvayo yuktaḥ। yadvā vyakti stvākṣepalabhyeti na tatra vṛttiḥ kalpyetyāhuḥ। tadapi na । uktarītyā svārthe vyaktau śaktisaṃbhaveparamparāsaṃbandharūpalakṣaṇāṅgīkāre anuvyākhyānoktagauravāt । jātāvastvanāstitve na hi kaścidvivakṣyati। nityatvāllakṣaṇīyāyā vyakteste hi viśeṣaṇe।। iti maṇḍanaślokaṃ saṃmatitvenoktvā lakṣamaṇāpakṣaṃ maṇḍanamatatvenopanyasya khaṇḍitavān। tathāpi maṇḍanasya bhaṭṭaśiṣyatvādbhāṭṭāstu lakṣyetyāhurityuktam। ākṛtyadhikaraṇe ca vārtikamate vyaktilakṣaṇāpakṣasya sphuṭatvācca।।
la kṣaṇā vābhyupetavyā jātestenābhidheyatā । iti। lakṣyeti pakṣe prāguktadoṣo netyāha evaṃ ceti।। prātipadikaniṣṭhalakṣaṇārūpapravṛttiviṣayatvādityarthaḥ। ākṣepeti।। vyakterjātyavinābhūtatvācchabdājjātibuddhyanantaraṃ krameṇa vyāptyādyanusandhānena vyaktibuddhirityarthaḥ। jātivyaktyerekavittivedyatvaṃ tvasiddhamiti bhāvaḥ। anavyākhyānasthatripādyāstātparyārthamāha svārtha iti।। uktarītyeti pāṭhe pūrvabhaṅgoktarītyetyarthaḥ।। "gauravaṃ kalpane anyathā"iti caturthapādasthānyathāśabdasyārthamāha parampareti।। vākyasthaparvapadānāṃ lakṣakatvena lakṣakasyānanubhāvakatvapakṣe vyakteranubhavāyogācca।।
kiṃ ca gaṅgātvādirūpātsvārthādanyena tīratvādinā rūpeṇopasthita eva tīrādau gaṅgādipadasya lakṣaṇā dṛṣṭā। na cātrara vyaktirjātiṃ vinā rūpāntareṇopasthitā। gauriti pratītyā jātivyaktyorevollekhāt। kākebhyo dadhi rakṣyatāmityādāvapi kākatvādanyena dadhyupaghātatvādinopasthita eva lakṣaṇā ।। śabdasambandhijātisaṃbandharūpaparamparāsambandharūpetyarthaḥ। mūlārūḍhatādyotanāyānuvyākhyānoktetyuktam। sudhāyāmevamādyarthāvyutpādanaṃ śiṣyairevohyatāmitibhāvane granthagauravabhayādeva। na tu grandhakṛtānabhimatvāt।"grantho ayamapi bahvartha"iti mūlakārairevokterato na virodhaḥ śaṅkyaḥ। lakṣyakatvenetyasya vyakteranubhavāyogāccetyanvayaḥ। kuta ityato lākṣaṇikaṃ padaṃ nānubhāvakamiti yanmataṃ tatpakṣa iti ।। lakṣaṇābījābhāvānna lakṣaṇetibhāvena maṇyuktadoṣaṃ cāha kiñceti।। anyena rūpeṇopasthita eva lakṣaṇetyasya vyabhicāramāśaṅkyā ha kākebhya iti।। na kevalamanyena rūpeṇopasthitirūpa bījābhāvo mukhyārthānupapattipratisandhānarūpamapi lakṣaṇābījaṃ nāstītyāha kiṃ ca gāmiti।। pramitatyāgāpramitasvīkārarūpadoṣau cāha kiṃ ca yasyāmiti ।।
jāteranvayayogyatve anupapatyanusandhānaṃ vinaiva jātiliśiṣṭyaktipratītirna tatra lakṣaṇā, pratyuta gaurnityā gaurjātirityādau vyaktyanvayānupapattyaiva jātidhīriti tatraiva lakṣaṇā ।। kiṃ ca yasyāṃ vyaktānānayanādivyavahāreṇa śaktigrahaḥ evaṃ gaurnaṣṭā gaurdīrghā gauḥ śuklā gauḥ sāsnādimatī gauranekā gaurgacchati gāmānaya gāṃ badhānetyādau prayogapratītyayoḥ prācuryaṃ ca, tasyāṃ vyaktau lakṣaṇā tadviparītāyāṃ jātau śaktiriti sādhvīyaṃ vyavasthā। na hi jātau nāśādyasti।। kiṃ cānityatvanityatvānumānayorghaṭe dṛṣṭāntite ghaṭaśabdamukhyārthasya ghaṭatvasya nityatvātkrameṇa sādhyavaikalyatadabhāvau syātām । tasyāmityanenānvayaḥ। gavānayanādivṛddhavyavahāreṇa hi prāthamikaśaktigraha ityuktaṃ prāk। sa ca vyavahāra ānayanādiyogyavyaktāvevaitasyāṃ lakṣaṇā cet kathaṃ na pramitatyāgaḥ। tadrahite jātau śaktigrahaścet kathaṃ nāpramitasvīkāra ityarthaḥ। evamiti।। yathā vyaktau śaktigrahastathā prayogapratītyoḥ prācuryaṃ ca yasyāṃ vyaktau tasyāṃ lakṣaṇeti yojanā।। kākusvareṇāsādhutvamucyate । gaurnaṣṭetyādidhīrjītiviṣayāstvityata āha na hīti।। śabdo anityaḥ kṛtakatvāt ghaṭavadityanumāne ghaṭapadamukhyārthasya ghaṭatvasyaiva dṛṣṭāntatvāpatyā sadhyavaikalya doṣaḥ syāt। tathā pṛthivī nityā gandhavatvādityanumāne ca sādhyavaikalyābhāvaḥ syāt।
tasmādvyaktau mukhyavṛttisaṃbhave api lakṣaṇāśrayaṇaṃ, vyakteranubhavānupapattiḥ, mukhyārthādanyena rūpeṇopasthitirūpalakṣaṇābījābhāvaḥ, jātāvanupapatyanusandhānaṃ vinaiva vyaktidhīḥ, pratyuta vyaktāvanupapatyanusandhāne satyena jātidhīḥ, pramitatyāgāpramitasvīkārau, anityatvā numāne ghaṭavaditi dṛṣṭāntoktyanupapattiḥ। nityatvānumāna eva dṛṣṭāntoktiprasaṅgaśceti doṣanavakam।। bhāṭṭoktavyaktilakṣaṇābhaṅgaḥ ।। na ceṣṭāpattiḥ। sarvatāntrikavirodhāditi bhāvaḥ। prāguktadoṣān buddhyārohāya saṃkṣipyānuvadannupasaṃharati tasmāditi ।
bhāṭṭoktavyaktilakṣaṇābhaṅgaḥ ।। atha bhāṭṭoktavyaktyākṣepabhaṅgaḥ ।। atha bhāṭṭoktavyaktyākṣepabhaṅgaḥ ।। yadvetyādinoktākṣepapakṣaṃ ca nirāha ākṣepeti।। vyavahāravyākaraṇopamānakośādinetyarthaḥ। gṛhītaśakteriti bahuvrīhiḥ ।
śabdātsākṣāddhīsaṃbhavena śabdabodhitajātyā vyaktyākṣepe anuvyākhyānokta tadavasthameva। kiṃ ca dhūmākṣiptavahneriva vyakteraśābdatvena vibhaktyarthānvayo na syāt ।। śaktiścevotyāditripādītātparyārthoktiḥ saṃbhava ityantena । gauravaṃ kalpane anyathetyatratyānyathāśabdoktiḥ śabdabodhitetyādi । maṇyuktaṃ doṣamāha kiṃ ceti।। na syāditi। vibhaktīnāṃ prakṛtirūpaśabdārthānvitasvārthabādhakatvāt। vyakterākṣepyatve śabdārthatvābhāvāt । tathā cānayanādikriyānvayo pi na syāt। anyathā pūrvamānayetyādau pūrvapadādinā'kṣiptāparapadārthe api vibhaktyarthanvayaḥ syāt। tathā ca gāmānayetyādāvākṣiptagovyakterivāparapadārthasyānayanaprasaṅgaḥ। na ca pūrvādipadārthasthale samānavittivedyatvameva na tvākṣepyākṣapakabhāva iti śaṅkyam। jātivyaktyorapi tathātvāditi ।। nanu jāterānayanānupapattervyakterānayanabalācca śabdādākṣiptasyāpi kathaṃ cicchāpda mupetya vibhaktyarthānvayo vācya iti cenna। śabdaśakyatvena vyakterapi śabdārthatvenaiva vibhaktyarthānvayopapatteḥ। śābdatātparyaviṣayatvamātreṇa śābdatve lakṣaṇoccheda iti bhāvaḥ। astu vā śābdatvaṃ kathañcit tathāpi vyakteraśakyatvapakṣe gotvādijātirvyaktyāśritā jātitvādityevaṃ rūpeṇa hi jātyā vyaktyākṣepo vācyaḥ। tatra ca kriyānvayo vyakterdurlabha ityāha kiṃ ca jātiriti।।
kiṃ ca jātirvyaktyāśritetyākṣepe jātirūpa pakṣaviśeṣaṇībhūtāśritatvopasarjanībhūtayā vyakteḥ śābdatve apyusarjanatvādrājapuruṣamānayetyatra rājñaivānayanā nvayo na syāt।। api ca bahnyavivakṣayā prayuktena dhūmapadena vahneriva gaurastītyādau vyaktyavivakṣayā prayuktena gau padena vyaktidhīrna । ākṣepe bījasyānupapatterabhāvāt।। ityākṣepe ।। evaṃ prakāreṇa vyakti pratītau satyām। gotvādijātirūpapakṣe viśeṣaṇībhūtaṃ yadāśritatvaṃ tatra nirūpakatayā upasarjanībhūtāyā ityarthaḥ। pūrvatra hyākṣepāvdyaktibuddhimupetya subardhānvayastathā kriyānvayaśca na yukta ityuktam। adhunā vyaktidhīrevākṣepapakṣe na yuktetyāha api ceti।। vahnirivakṣayā dhūmamātraviṣayokte yathā na vahnidhīstathā gaurasti gāṃ paśyetyādau jātimātravivakṣayā prayuktena vyaktidhīrna syāt। vyaktatitātparyānupapatyā vā anvayānupapatyā vā ākṣepo vyaktervācyaḥ। jātimatra eva tātparyāt। astitvādiyogyakriyānvayasaṃbhavācceti bhāvaḥ। na kevalaṃ vyaktipratītyanupapattiḥ। api tvākṣepyānupapattiśca। tatkiṃ gotvādinā dharmeṇa viśiṣṭākṣipyate vyaktiḥ, uta dharmāntareṇa, atha sarvadharmarahitavyaktisvarūpamātraṃ gotvādijātyākṣepyam। na trayamapi yuktam। kiṃ ca gotvena na tāvadgotvā diviśiṣṭā vyaktirākṣepyā। gotvasyāpekṣapyaśarīre praveśāyogāt। nāpyanyaviśiṣṭā vyaktirākṣepyā। gauriti jñāne jātivyaktyore vollekhāt। ata eva na muṇḍitamaśvādisādhāraṇavyaktimātramākṣepyam। gaurityullekhāyogāt।।
kiṃ ca gotvamapi na svarūpamātreṇa buddhamākṣepakam। ādye āpakṣepakatvāyogaḥ antyayoranubhavavirodha iti bhāvenāha kiṃ ca gotveneti।। praveśāyogāditi।। nanu liṅgopahitalaiṅgibhāvapakṣe liṅgasyānumitiviṣayatvavadākṣepakasyāpyastvākṣepyaśarīrapraviṣṭatvamiticenna। tasyaiva prāmāṇyavāde dūṣitatvāt। vaiṣamyācca। liṅgena vināpi vahnitvādinā dharmeṇa tatra laiṅgikasyopasthitisaṃbhave api sāmagrībalālliṅgasyāpi tatra bhānam। nahyevaṃ prakṛte। gotvādirūpaliṅgena vinā vyāpakatāvacchedakadharmābhāvāt। ata evākṣepyaśarīra ityuktamitibhāvaḥ।। anyeti।। gotvānyasāsnādimatvādirūpadharmaviśiṣṭetyarthaḥ। muṇḍitaṃ sāsnādimatvādidharmarahitamityarthaḥ। gaurityullekheti।। aśvādivyāvartakagotvaviśiṣṭatvenaiva gopadādinā govyaktipratīteḥ muṇḍitavyaktipratītiranubhavaviruddhetibhāvaḥ। etena vyaktitvenākṣapyadhīrityapi pratyuktam। ākṣepa katvānupapattiṃ cāha kiṃ ca gotvamapīti।। svarūpa
atiprasaṅgāt। kiṃ tu vyāpyatāvacchedakāvacchinnatvena buddham। na ca vyaktiṃ vinā tadavacchedakamastīti vyakteḥ prāgeva buddhatayā kathamākṣepyatvam। anyathā gauriti pratyakṣajñānasyāpi jātireva viṣayo vyaktistvākṣepyeti syāt। tasmādvyakteḥ śacabdādeva dhīsaṃbhave ākṣepa kalpanam, ā kṣiptasya vyaktipratītyanupapattiḥ, ākṣepyānupapattiḥ, ākṣepakānupapattiśceti doṣaṭkam ।। bhāṭṭoktavyaktyākṣebhaṅgaḥ ।। mātreṇa vyāpyatāvacchedaka vinā kṛtarūpeṇa।। prameyatvādirūpeṇa jñāne api gavādivyaktiviśeṣākṣepaprasaṅgādityarthaḥ।। gavetarāvṛttitve sati kalalagotvavyaktivṛttitvarūpatvādgotvatvarūpavyāpyatāvacchedakasyeti kathamākṣepyatvaṃ siddhasādhanāpatteriti bhāvaḥ। prāguktasarvapakṣeṣu vipakṣe bādhakamāha anyatheti।। śabdaśaktyaiva vyaktidhīsaṃbhave api ākṣepādeva vyaktibuddhyādyaṅgīkāra ityarthaḥ। uktaṃ saṃkṣipyānuvadannupasaṃharati tasmāditi।। pareṇa jātereva śabdārthatvena svīkārāddoṣaṣaṭkamityarthaḥ।।
bhā ṭṭoktavyaktyākṣepabhaṅgaḥ ।। atha naiyādhikoktapadaśaktibhaṅgaḥ ।। nayāyikāstu jātyākṛtiviśiṣṭā vyaktiḥ padārathaḥ jātyākṛtivyaktyaḥ padārtha iti sūtre eka cānāt। yatra gaurnityatyādau jātimātra paratvaṃ, tatraikadeśe lakṣaṇā। piṣṭa mayyo gāva ityādau tu gavākṛtisadṛśākṛtau gauṇī। akṛtiścāvayasaṃyogaviśeṣa ityāhuḥ ।। atha maṇyādyuktapadaśaktibhaṅgaḥ ।।
naiyāyikāstviti।। vaiśiṣṭyasyāpi śakyatvasūcanāyoktaṃ, viśiṣṭā vyaktiriti। maṇyuktāmeva sammatimāha iti sūtra iti।। gautamasūtra ityarthaḥ। anyathā jātyādeḥ pratyekaṃ śakyatve padārthā iti bahuvacanoktiḥ syāt। tena jñāyate viśiṣṭavyaktāvekaiva śaktiritīti bhāvaḥ।। jātirūpaikadeśa ityarthaḥ। yadyapi maṇau jātyākṛtivyaktīnāṃ pratyekamātraparatve lakṣaṇaivetyuktam। tathāpi gau rūpapannetyādau vyakteḥ svātantryeṇopasthiteḥ gotvasyāvacchedakatayāpyanvayena lakṣaṇānāpatteḥ jātimātraparatvamityevānuvādau na tu jātyādimātraparatvamityanuvādaḥ kutaḥ। ākṛterapi śakyatve piṣṭamayyo gāva ityādau amukhyatvaṃ gopadāderna ityādityata āha piṣṭeti।। tanna। guṇakarmādipadeṣu tadviṣeṣasparśarūpotkṣepaṇā pakṣepaṇādipadeṣu dravyaviśeṣātmādipadeṣu cāvayavasaṃyogaviśeṣa rūpākṛtere vābhāvāt। dravyādipadeṣu pṛthivyabādipadeṣu brāhmaṇakṣatriyādipadeṣacānugatākṛterabhāvācca।। avayaveti।। kapālādyavayavānāṃ yaḥ saṃyogaviśeṣaḥ sa ityarthaḥ। pṛthubuddhanodarākāratvādirūpasaṃsthānaviśeṣa iti yāvat। kiṃ sarvatrāpyākṛtirapi śabdārtha uta yatrāsti sā tadvācakapadeṣu । ādya āha guṇakarmādīti।। jātisamavāyādirādipadārthaḥ।। rūpeti।। sparśaśca rūpaṃ ceti vigrahaḥ। vakṣyamāṇādipadasyātrāpyanvayaḥ। rasagandhādistadarthaḥ। utkṣepaṇāpakṣepaṇākuñcanaprasāraṇagamanarūpakarmaviśeṣavācipadeṣvityarthaḥ। ātmādīti।। ātmākāśadigādipadeṣvityarthaḥ। ātmādestanmate nityatvena niravayavatvāditi bhāvaḥ। dvitīyapakṣe doṣamāha dravyeti।। ākṛtimadvastuvā cakakadravyādisāmānyapadeṣu tadviśeṣapṛthivyādipadeṣu ca vācyabhūtārthagatākṛtiṣvanugatajāteraprāmāṇikatvenānyatarakarmaja tvādinā sāṅkaryāpātena cānugatopādhepyaniruktyā cānugamakābhāvena tāsāṃ
vyaktivadananugatatayā'nantyena śakyatvagrahaṇānupapatterākṛteraśakyatvameva vācyamityarthaḥ।। yattu gavādāvavayavasaṃyogatvādikamevānugamakamiti। tathātve tatprakārakapratīterapyāpātenānubhavavirodhāt।। kiṃ ca gavādipadairjātyākṛtivatsarṣapādipadaiḥ parimāṇāderdravyādipadairdravyatvasamaniyataguṇādeḥ pṛthivyādiśabdaiḥ pṛthivītvasamaniyatagandhāderapi pratītyā tattajjātyākṛtibhyāmiva parimāṇaguṇagandhādināpi viśiṣṭā vyaktiḥ sarṣapadravyapṛthivyādipadārthaḥ syāt। evamakāśādipadena śabdāśrayatvāderapari pratītyā tadviśiṣṭā vyaktirākāśādipadārthaḥ syāt। tacca tvayā neṣyate। sarṣapādiśabdaiḥ parimāṇāderākṣepaścedākṛterapi sa evāstu । anyalabhyākṛtau śaktyaṅgīkāre anuvyākhyānoktagauravāt।। nanu jātivyaktyorivākṛtepyekavittivedyatvājjātivadākṛtirapi vācyaiva। uktaṃ ca maṇau"ekavittivedyatvaniyamājjātiviśiṣṭaṃ śakyamiti"। anyathā gopadādākṛterapi vyaktyaikavittivedyatvaṃ na syāditya āha kiñceti।। yadvā ākṛteḥ śakyatvamasādhāraṇyena nirasya parābhimatānugatajāterapi na śakyatvamiti bhāvena taduktayuktervyabhicāramāha kiṃ ceti।। śabdāśrayatveti।। ākāśyaikavyaktitvenākāśakyajāterayogena tasya śabdāśrayarūpatvāditibhāvaḥ। iṣṭāpattimāśaṅkyāha tacca tvayeti।। anyato labhye api śakyatvopagame gauravāpātāt। anyathā padānāmanvaye api śaktisvīkārāpatteścāniṣṭaṃmetaditi bhāvaḥ।।
etadapi"gauravaṃ kalpane anyathā"iti mūlārūḍhamiti darśayati anyalabhyeti।। etenānvite svārtha vyaktimātrarūpe svārthe iti pūrvatripādisthasvārthaśabdārtha iti darśitam। kiṃ cākṛtera pi gośabdārthatve gauḥ sāsnādimatītyatra sāsnādimatpadaṃ punaruktam syāt।। kiṃ ca viśiṣṭā vyaktiḥ padārtha iti kor'thaḥ। anekā vyaktaya ekena gotveneva jātyādi trayamekena kroḍīkṛtamekapadārtha iti vā, yadvā jātyādiviśiṣṭamekameva śakyaṃ pravṛttinimittaṃ viśiṣṭatvamiti,
atra sarvatrākṛtavityupalakṣaṇam। anugatajātāvityapi dhyeyam। yadvā anugatajāteḥ svarūpeṇaivāgre nirasyatvādākṛtimātrāpādānam।। nanvākṛterākṣepalabhyatve tatra vibhaktyarthānvayenānayanādikriyānvayo api na syāditi cet। tarhi parimāṇāderapi tathātvā pattiḥ। vyaktyānayanādinā parimāṇāderapyānuṣaṅgikatayā'nayanādisiddhākṛterapi tathāstu। amūrtasya parimāṇāderānayādikriyānvaya eva neti cet। saṃyogaviśa ṣākṛterapi tathāstviti bhāvaḥ ।। saha prayogānupapattidoṣaṃ cāha kiṃ cākṛte rapīti।। sāsnādi matpadenākṛterevokteriti bhāvaḥ। vyaktimātrasya śakyatvaṃ sunirvāhaṃ na tu viśiṣṭasya vikalpāsahatvāditi bhāvena tredhā vikalpya krameṇa nirāha kiṃ ca viśiṣṭeti ।। govyaktaya ityarthaḥ।
kiṃ vā vyaktireva śakyā jātyākṛtau tu pravṛttinimitte iti। nādyaḥ triṣvanugatasyaikasya kroḍīkārakasyābhādabhānācca। dvitīye vyaktidviśiṣṭasyāpyanantyādviśiṣṭatvasya cājātitvenānanugatatvādanugatasya ca gotvasyānanugataśakyaśarīra eva praveśādananugamatādavasthyam।। kiṃ caivaṃ śābdadhīrviśiṣṭavi ṣayakā viśiṣṭatvaprakārikā ca syāt। pūrvoktasūtrānurodhādayaṃ kalpyaṃ। gopadājjātyākṛtiviśiṣṭasyaivānubhavādityādimaṇyukterdvedhāpyabhiprāyasaṃbhavāttadanurodhena yadvetyādyuttarakalpadvayam। pravṛttinimitte śakyatāvacchedaka ityarthaḥ।। pratītireva kroḍīkāradharmasatve mānamityata āha abhānācceti।। yadvā - ekavittivedyatvameva trayāṇāṃ kroḍīkārako dharma iti cenna। parimāṇādāvapi sarṣapādipadajanyaikavittivedyatvasyoktatvenātiprasañjakatvāt। astu vā yatkiñcit। tathāpi tasya padārthatāvacchedakatve śabdācchakyatāvacchedakaprakāreṇa śakyabhānaniyamena tena rūpeṇa jātyāderbhānaṃ syāt। na ca tadastītyāha abhānācceti।।
nanu viśiṣṭapadarthe viśeṣaṇasyānugatatvamātraṇāstuviśiṣṭamapyanugatamityato abhyupetyā pyāha kiṃ caivamiti।। śābdabuddheḥ śakyatāvacchedakaprakāreṇa śakyaviśeṣyakatvaniyamādviśiṣṭasya śakyatāvacchedakatve tatprakārikā viśiṣṭaviśeṣyakā dhīḥ syādityarthaḥ। astvityata āha na ceti।। na ceṣṭāpattiḥ। govyaktiviśeṣyakagotvaprakārakabuddherevānubhavāt। na tṛtīyaḥ। tvanmate ākhyāte kṛtitvajāterivātrāpi lāghavādgotvajātereva pravṛttinimittatvaucityāt।। kiṃ ca jātyākṛtyormadhye eka viśeṣitamaparaṃ pravṛttinimittaṃ, kiṃ vā svatantre ubhe api pravṛttinimitte। dvayorapi vyaktyaiva saṃbandhasya pratītyānyonyaṃ viśeṣaṇaviśeṣyabhāvasyāpratīteḥ। dvitīye samuditayoḥ pravṛttinimittatve jātivādākṛterapi pravṛttinimittatvena gośabdottaratvapratya
ākhyāta iti।। ākhyātaśabditatiṅgvācyatāvacchedakaṃ kṛtitvaṃ na tu kṛtyakṛtisādhāraṇavyāpāratvaṃ kṛtimatvādikaṃ vā yathā tathātrāpi jātirevacchedikā na tūbhayam। gauravādanatiprasaṅgāccetibhāvaḥ। na kevalagamaucityaprāptaṃ yuktaṃ caivamevānyathā nupapatterityaha kiṃ ceti।। yadvā jātyākṛtyorghaṭaṃ prati daṇḍacakrayorivāvadhṛtamevamato na doṣa ityata āha kiṃ ceti।। dvayornimittatvaṃ vadan praṣṭavyaḥ kiṃ viṣṇave śipiṣṭāyetyādau viśiṣṭaniṣṭhadevatātvamiva jātyākṛtyoranyonyaṃ viśeṣaṇaviśeṣyabhāvāpatyā viśiṣṭatāpannatvāttanniṣṭhaṃ nimittatvamityucyate iti prathamakalpasyārthaḥ dvitīye api kimagniṣomayormilitayordevatātvamiva militayor vā nimittatvaṃ uta daṇḍacakrādiriva pratyekamevayeti hṛdi vikalpyādya āha samuditayoriti।। gośabdottareti।। syobhayavācakatvādgotvaṃ nityaṃ gotvaṃ jātirityādikobhayaviṣayā dhīrvādhitā syāt। ākṛtyaṃśe nityatvāderabhāvāt।। api cobhayornimittatve anugatābhyāṃ jātyākṛtibhyāṃ kṛṣyamāṇā vyaktiḥ triśaṅkuvannānugatā nāpyananugateti syāt। ākṛterapi kataṃ cidanugame ekayaiva vyaktyanugamasiddheritaravaiyarthyam। ubhayadhīstvekasyākṣepādapi yukte tyuktam।
gośabdāduttaraḥ parataḥ śrūyamāṇo yaḥ tvapratyayaḥ tasyetyarthaḥ।"tasya bhāvastvatalā"viti pāṇinisūtreṇa pravṛttinimittaparyāyabhāvaśabdārthebhidheye tvatalorvidhānāt। tvayā ca dvayornimittatvopagamena dvayorapi tvapratyayabdārthatvāditi bhāvaḥ।। samuditayorityarthaḥ।। triśaṅkurnāma rājā viśvāmitreṇa svargaṃ prāpitopi devaiḥ pātyamāno viśvāmitreṇa pratirudhyāmāno na patati devairniṣkāsyamāno na svargaṃ ca prāpnoti yathā tathaiva vyaktirapyananugatatvādanugatatvabahirbhūtā syāt। tathā ca vyaktau śaktigraho duḥśaka āpādyeta ityananugatāyā ākṛternimittatvaṃ vihāya kevalajātereva tadupeyamiti bhāvaḥ। avayavasaṃyogatvādinā rūpeṇākṛterapyanugamo astu evaṃ ca noktadoṣa ityata āha akṛterapīti।। padādubhayapratītiranyatarāśrayanimittatvena yuktetyata āha ubhayadhīstviti।। padājjāyāmānā jātyākṛtyubhayadhīrityarthaḥ। dvitīye api dvitīyaṃ pratyekaṃ nimittatvapakṣaṃ nirāha ubhayoriti।। i vācyam। api gotvaśabdayorubhayārthakatve jātāvākṛtau cānugatasyaikasya pravṛttinimittatvābhāvādgośabdo nānārthakaḥ syāditi। ityadhikam rāsu ubhayoḥ pratyekaṃ nimittatve piṣṭa mayyo gāva ityatra gauṇatvaṃ na syāt।।
a pi ca gotvamanityamityādyapi pramāṇaṃ syāt ।। apica gośabdasya gotvaśabdasya cākṣaśabdavadakṣatvaśabdāvacca nānārthatvaṃ syāt। ubhayordhīstu śliṣṭaśabda iva syāt।। nanvākṛtiśabdena mukhyā kṛtirevāvayavasaṃyogaviśeṣasya ityata āha api ceti।। jātyākṛtyoḥ padārthatvapakṣe cobhayatrāpi doṣamāha api ca gośabdasyeti।। akṣatvasyāpi videvanākṣatvavibhītikākṣatvādirūpeṇa nānātvādakṣatvadiśabdavaccetyuktam। astu ko doṣa ityata āha ubha yoriti।। akṣāṇyāneyetyādāvanekavajātīyā kṣābhiprāyeṇa prayuktasthale yathā yugatadubhayadhī tathātrāpi jātyākṛtyo arapi dhīḥ। sā
cānubhavabādhiteti bhāvaḥ। upapāditaṃ ca sarvaṃ saṅgraheṇānuvadannupasaṃharati tasmāditi।। trayāṇāṃ vācyatvopagamādekasyāpi doṣasyāparihāryatvādvā doṣanavakamityanvayaḥ। punaruktaṃ syādityasya saṅgrahaḥ sahaprayogānupapattiḥ, goravaṃ, ekaviśiṣṭāyā anyasyāḥ pravṛttinimittatve anubhavavirodhaḥ, svantrayorubhayoḥ pravṛttinimittatvepi samuditayoḥ pravṛtti timittatve gotvaṃ nityamityāderaprāmāṇyāpattiḥ, triśaṅkuvadubhayataḥ pāśārajjuḥ, pratyekaṃ nimittatve doṣatrayamiti doṣanavakam ।। naiyyāyiko ktapadaśaktibhaṅgaḥ ।। sahaprayogānupapattiriti।। jātyākṛtī ti tu pravṛttinimitte iti pakṣe jātireva pravṛttinimittatvaucityādityabhipretamāha gauravamiti।। dvayornimittatvapakṣasyaiva parābhimatatvādetaddoṣasya saṃgraho na pūrvakalpadvayasyeti jñeyam।।
yadvā gauravamiti pakṣitrayadoṣasyāpi saṃgrahaḥ। jātinimittena vyaktāveva śakterlaghutvāditi bhāvaḥ। doṣadaśakamiti pāṭhaḥ sādhuḥ। navakamiti tu lekhakadoṣamūlamityāhuḥ।। doṣatrayamiti ।। goṇatvānupapattiḥ, gotvamanityamityasyāprāmāṇyāpattiḥ, nānārthatvāpattiśceti doṣatrayam ।। maṇyādyuktapadaśaktibhaṅgaḥ ।। atha svamate padaśaktinirṇayaḥ ।।
tasmādvyaktasya eva vācyāḥ। jātyādikaṃ tu pratyekaṃ teṣu teṣu śabdeṣu pravṛttinimittam। uktaṃ hi sudhāyām। te te vyāvṛttākārā eva taistairvyāvṛttairdravyakarmasāmānyairnimittaiḥ tattacchabdavācyā iti। athaṃ svamate padaśaktinirṇayaḥ ।। nanvevaṃ vādyantarairuktapakṣacatuṣṭayasyāpyayoge kastarhi padasyārtha ityataḥ prākpratijñānatameva sapramāṇakaṃ smārayati tasmāditi।। prābhākarādyuktapakṣāṇāmayuktatayā pariśeṣapramāṇādityarthaḥ।। nanvevaṃ brāhmaṇa ityādayo jātiśabdāḥ, gauraḥśukla ityādayo guṇabdāḥ, gacchatītyādayaḥ kriyāśabdā, iti vyavasthā na syāt। sarvatra vyaktīnāmeva vācyatvādityata āha jātyādikaṃ tvitipratyekamiti।। jātiśabde jātiḥ guṇaśabdena guṇa ityevaṃ pratyekamityarthaḥ। jātyādinimittā vyaktaya eva vācyā ityatra saṃmatimāha uktaṃ hīti।। vaiśeṣikādhikaraṇe
tādṛśo ayaṃ ca tacchabda iti jñāpayati sphuṭam ।। iti ślokavyākhyāvasara uktamityarthaḥ। te te ghaṭapaṭādaya ityarthaḥ। vyāvṛttaiḥ prativastu bhinnabhinnaiḥ na tu sarvatrānugatairityarthaḥ।। na ca gotvasya pravṛttinimittatve śakyatāvacchedakatvena pṛthivīśabde na gandhavatvasyevāśakyatvaṃ syāt। tataśca gośabdajanyadhīviṣayatvaṃ na syāditi śaṅkyam । avacchedakaṃ hi dvividhim। yathā pṛthivītvajātinimittake pṛthivīśabde gandhavatvaṃ tasya pṛthivīśabdaśakyatayā samanīyatatve api gandhavattayājñāta eva pṛthivīśabdaśakter grahāt। yathā gotvajātinimittake gośabde gotvam । gotvavattayā jñāta eva
gośabdaśaktigrahāt । daṇḍī kuṇḍalītyevamādayaḥ śabdāḥ daṇḍādirūpadravyanimittakā iti tadabhiprāyeṇa dravyetyuktiḥ। asmin pakṣe gośabdādgotvaviśiṣṭapratītyabhāvarūpabādhakamāśaṅkate na ceti।। anyūnānadhikadeśatayā śakyatāyāṃ niyāmakatvenetyarthaḥ। na syāditi।। na ceṣṭāpattiḥ। gośabdādgotvaviśiṣṭagovyaktibuddheḥ sākṣisiddhatvāditi bhāvaḥ।। gandhavatvasyaivetyuktadṛṣṭāntavaiṣamyaṃ vaktumāha avacchedakaṃ hi dvividhamiti।। śabdaśakyatvasya kāraṇarūpamekaṃ jñāpakarūpamekamityarthaḥ।। nanu gandhavatvasyāpi pṛthivīśabdavācyatvasamaniyatatvenāvyabhicārātkuto na nimittatvamityata āha tasyeti।। gandhavatvasya gurutvena tajjñānaṃ vinaiva laghubhūtapṛthivītvajñānenaiva tacchabdaśaktigrahāditi bhāvaḥ।। gotvamiti।। na tu sāsnādimatvādikamiti bhāvaḥ।। tatrādyaṃ na pravṛttinimittam। tacca śakyameva । yo hyetacchabdaniṣṭhaśakterayaṃ bhāsate sa eva śakyaḥ। śaktiṃ prati viṣayatayā bhānaṃ ca viśeṣyarūpāyāṃ vyaktāvina viśeṣaṇabhūte gotve apyastyeva । tathā ca kathaṃ śakyatvavyāpyena pravṛttinimittatvenāśakyatvāpādanam।
tatrādyaṃ na pravṛttinimittamiti।।"gandhavatvaṃ hi na pṛthivīśabdavācyaṃ, nāpi tatpravṛttinimitta"miti sudhokteḥ śaktigrahe tajjñānasyānapekṣitatvādgurutvācceti bhāvaḥ। yadvā navilakṣaṇatvādhikaraṇaṃ yāthārthyameva mānatvamityetavdyākhyānasudhāyāṃ, gandhavatvādikaṃ lakṣyasvarūpapratipattikāraṇaṃ bhavattasyānyovyavaccheda tattacchabdavyavahārakartavyatve ca pratipādayati pṛthivītyādikaṃ ca pravṛttinimittaṃ bhavattavdyavahāramātrakāraṇaṃ bhavītyuktadiśā śabdavyavahārāsādhāraṇyābhāvānna nimittamā tram। dvitīyaṃ tu vyavahārāsādhāraṇyānnimittamiti bhāvaḥ।। yadvā ādyadvitīyayorvakṣyamāṇanimittalakṣaṇāyuktatvayuktatvābhyāṃ animittatvanimittatve iti bhāvaḥ। kathaṃ śakyatvamityato vyanakti yohīti।। etacchabdeti। buddhistho gavādiśabdaḥ। ayaṃ gopiṇḍādiḥ ।। nanu śakyatāvacchedakasya śakyatvamayuktam। tadbhāvāvacchedakasyāpi tadbhāva ityasya kvāpyadṛṣṭeḥ। dvayoḥ
śakyatve śakyamidaṃ idaṃ tu śaktau nimittamiti vyavasthānupapatteścetya ādyaṃ tāvannirāha yuktaṃ ceti।। śakyatvamityanvayaḥ। yukta ca ghaṭādi sākṣātkārajanakatāvacchedakasyāpyudbhūtarūpa sya tajjanakatvavadghaṭo ayamiti jñānaṃ prati ghaṭaniṣṭhaviṣayatāvacchedakasyāpi ghaṭatvasya tadviṣayakatvavacca śakyatāvacchedakasyāpi śakyatvam। śakyatvāviśeṣepīdaṃ pravṛttinimittamidaṃ neti vyavasthā tu viśeṣaṇatvaviśeṣyatvābhyām।। ata eva śakyatve śakyavṛttitve ca sati svabhinnaśakyaṃ pratyanadhikaraṇatvaṃ pravṛttinimittatvamityāhuḥ।। mahatvasamānādhikaraṇodbhūtarūpavatvaṃ hi bahirdravyapratyakṣatāyāṃ tantramiti svīkāreṇodbhūtarūpasya sākṣātkārajanakatāvacchedakasyāpi pratyakṣe janakatvena svasyāpi janakatvādarśanāditi bhāvaḥ।। jātāvedatadbhāvo na dṛṣṭa ityata āha ghaṭoya'miti ।। vyasthānupapattiṃ nirāha śakyatvāviśeṣe apīte ।। viśeṣaṇatvaviśeṣyatvābhyāṃ yukteti viparīṇāmenānukarṣaḥ। kuta eva kalpyaṃ, śakyatvameva nāsti pravṛttinimittatvāt, śabdāttadhīstu vyaktiśaktādevākṣepata ityupeyatāmityata āha eta eveti।। jātaḥ śakyatvādevetyarthaḥ। pṛthivyādiśabdapravṛttinimittatve gandhavatvādau pṛthivyādiśabdaśakyapṛthivyādikaṃ pratyanidhikaraṇe pṛthivyādivṛttimatyativyāptinirāsāya śakyatve satītyuktiḥ। yatpadapravṛttiṃ prati nimittatvamucyate tatpadaśakyatve satīti
sambandhiśabdatvavavādevānuktisiddhamiti yatkiñcitpadaśakyatvādgandhavatvādau punarativyāptiriti śaṅkānavakāśaḥ। yadvā pūrvokta jñāne śaktiṃ prati viṣayatayā bhāsamānatve sati yadviśeṣyaṃ tadeva śakyam। tathā ca gotvamaśakyameva śakyatāvacchedakam। śabdāttaddhīstu śakyatvavacchakyatāvacchedakatvasyāpi śābdadhīviṣayatve tantratvādyuktā। kathamanyathā paramate pāribhāṣikākāśādipadādaśakya śabdākṣayatvasya dhīḥ। vyaktāvativyāptinirāsāya śakyavṛttitve ca satītyuktam। tāvatyevokte prameyatvaśabdapravṛttinimittaṃ prāpnoti। prameyatvasya kevalānvayitvena svavṛttitayā śakyatve sati śakya vṛttitvādataḥ svabhinnaṃ śakyaṃ pratyanadhikaraṇatva mityuktam। tasya prameyatvarūpasvabhinnaśakyaṃ pratyadhikaraṇatvāditi vadanti।। vyaktireva vācyeti paddhatigataivakārasvārasyamanuruddhya pakṣāntaramāha yadvetitha।। etacchabdaniṣṭhaśakterayaṃ viṣaya iti pūrvoktajñāne ityarthaḥ। satyantamātrasya viśeṣaṇe gotvādāvapi gatatvādyadviśeṣyamityuktam। viśeṣyatayā bhāsamānatvamityevoktāvasiddhiḥ। viṣayatvenaiva śaktiṃ prati bhā samānatvāt। śabdaśaktyaviṣayatve gośabdādgauriti viśiṣṭadhīrna syādityata āha śabdāditi।। śaktiviṣayatvasyevetyarthaḥ। kutocachedakatvasya śabdadhīviṣayatve tantratvamityata āha kathamanyatheti।। yathā ḍitthādiśabdaḥ kasmiṃścitsaṅketo lakṣaṇādimān mukhyavṛttimānvā yathā na bhavati, tathākāśaśabdopyākāśe śaktyādivṛttiśūnyaḥ kevalaṃ sāṅketikaityabhyupagamāditi bhāvaḥ।।
kathaṃ ca gaṅgāpadācchakyasaṃbandharūpalakṣaṇāvṛtyaviṣayatvasya tīratvasya dhīḥ। na ca tīrasya saṃyogena tīratvasya tu saṃyuktasamavāyena dhīriti vācyam। yugapadvṛttidvayavirodhāt ।। kiṃ ca gaṅgāpadena tīratatīratvayorbhinnasaṃbandhe na nānārthākṣādipadena tadarthānāmiva tīratītvayorapi svatantrayoreva bodhāpatyā tīratvaviśiṣṭatīradhīrna syāt ।। nanu tatrākāśa bodhe api vṛtteravyāpāratvādvyaktibodha iva śabdāśrayatvarūpadharmabodhopi setsyati । vyaktyaṃśe vṛttidvārā bodhakasya gotvādidharmāṃśe vṛttiṃ vinā kathaṃ bodhakatvaṃ śabdasyetyata āha kathaṃ ceti।। lakṣaṇā lakṣitalakṣaṇā ceti vṛttidvayetyarthaḥ। śakyasaṃbandhasya lakṣaṇātve lakṣyasaṃbandhasya lakṣitalakṣaṇātvāditi bhāvaḥ। astu gaṅgāyāṃ mīnaghoṣāvityatreva vṛttidvayamityata āha kiṃ ceti।। yadvā pūrvaṃ śakyasaṃyogena tīrabodhe paścācchakyasaṃyuktasamavāyena tīratvabodhostu । evaṃ ca na yugapadvṛttidvayāpattirityata āha kiṃ ceti।। nānārtheti।। nanvakṣāṇyānayetyādau videvanavibhītakarathacakrādirūpanānārthabodhe anyonyānapekṣavṛtti dvārakatvena tatra śabdātteṣāṃ svatantrāṇāmevārthānāmupasthitāvapi gaṅgāyāṃ ghoṣa ityādau śakyasaṃbandhaghaṭitasamavāyasaṃbandhenaiva tīratvabodhanāttīrānvitatvenaiva tīratvadhīrbhaviṣyatīti।। cenna। śabdasya viramyavyāpārāpatteḥ। śabdāttīragocaranirvivakalpakadhīprasaṅgācca ।। pūrvaṃ tīrabodhepi tasya viśeṣyatvena paścājjñāyamānaviśeṣaṇarūpatīratvasya
na ca prathamaṃ smṛta svatantrapadārthaviṣayiṇyevānāntaraṃ viśiṣṭānubhava iti vācyam। tvanmate lākṣaṇikasyānanubhāvakatvāt। nirvikalpakasya sākṣātvaniyamena smṛternirvivakalpakatvāyogācca ।। tīraviśiṣṭena bodhāpa tteśca। saṃyogasaṃyuktasamavāyābhyāṃ ghaṭaghaṭatvayoriva gaṅgāyāṃ ghoṣa ityatrāpi śakyasaṃyogaśakyasaṃyuktasamavāyarūpasaṃbandhadvayenāpi tīratītaratvayoryugapadbodhasyaiva vācyatayā yugapadvṛttidvayavirodhāparihārācceti bhāvaḥ।। nanu pūrvaṃ svātantryeṇa tīratītvayoḥ śabdācchaśakyasaṃyogādisaṃbandhadvayenopasthitāvapi paścādviśiṣṭabodhaḥ। ghaṭaghaṭatvanirvikalpakabodhānantaraṃ ghaṭatvaviśiṣṭadhīvadityāśaṅkya nirāha na ceti।। svatantrapadārtheti।। gaṅgāpadalakṣyarthabhūtatīratvaviṣayiṇyava gaṅgāyāṃ ghoṣa ityatra gaṅgāpadādanyonyānanvitatīratīratvasmṛtirjāyata ityarthaḥ। paścāttu ghoṣānvayadaśāyāṃ tīratvaviśiṣṭānubhavo jāyate gaṅgāpadādevetyarthaḥ। anantaraṃ viśiṣṭānubhava ityaṃśaṃ tāvaddarṣayati tvanmata iti।। nanu gaṅgāpadasyānanubhāvakatve api ghoṣapadameva ghoṣānvayaṃ tīratīratvavaiśiṣṭyaṃ cānubhāvayatviti cenna। tīratīratvayorghoṣapadārthatvābhāvena tadvaiśiṣṭyabodhe tasyāsāmarthyāt। svatantrapadārthaviṣayiṇyevetyāśaṅkāṃ nirāha nirvikalpakasyeti।। anyonyānanvitatatīratīratīratvaviṣayatve smṛtinirvikalpakatvā pātāt। tasya tvanmate pratyakṣatvaniyamenāsākṣātkāratvena
tvanmate virodhivibhaktyabhāve nāmārthayorabhedānvayasya vyutpattisiddhatvena saṃsargānubhavavirodhācca। manmate madhye smṛterabhāvācca। utra cādye pakṣe sudhāyāṃ"dravyaguṇakarmasāmānyairnimittai"riti, tṛtīyā sahayoge, dvitīye hetāviti draṣṭavyam। tasmācchaktijñānaṃ prati viśeṣyatvena viṣayatvādvyaktya eva vācyāḥ jātyādikaṃ tu pravṛttinimittamiti ।। svamate padaśaktinirṇayaḥ ।। tvadaṅgīkṛtasmaternirvikalpakatvā yogādityarthaḥ।।
asta vā sā nirvikalpakarūpā smṛtiḥ। athāpyanantaraṃ tayorabhedānvaya eva syāt। na tu tīratvavattīramiti viśiṣṭadhīḥ rājñaḥ puruṣa ityādāvivābhedavirodhivibhaktya bhāvasthale abhedānvayasya vyatpattibalasiddhatvopagamena tīratītvayornīlotpalamityādāvivābhedānvaya eva syāt। na tu tīratīratvasamavāyarūpasaṃsarga dhīrityāha tanmata iti।। prathamaṃ smṛtirityetannirācaṣṭe manmata iti।। padopasthityanvayānubhavayormadhya ityarthaḥ। yathā caitattathoktaṃ prāk bhaṭṭābhimatānvitābhidhānabhaṅge। gotvādikaṃ śakyamiti pakṣe aśakyamiti pakṣe ca prāguktasudhāvākyameva saṃvādayati - atra ceti।। pakṣadvaya ityarthaḥ।। svamate padaśaktinirṇayaḥ ।। atha saṅketasaṃbandhabhaṅgaḥ ।। yattūktaṃ maṇāvasmācchabdādayamartho boddhavya itīcchārūpaḥ saṅketa eva śaktirna tvautpattikaḥ saṃbandha iti।
atha saṅketasambandhabhaṅgaḥ ।। "nityayo rapi śabdānāmarthe naiva niṣidhyate"। "patyakṣavacca prāmāṇyaṃ svata evāgamasya hi"। iti jijñāsāsūtrānuvyākhyānasudhāyāṃ samyakppañcitaṃ manasi nidhāya parābhimatasaṅketapakṣe bādhakamātramāha yatviti।। śabdakhaṇḍe lakṣaṇā vādātpūrvaṃ śabdasādhutvoktiprastāve uktamityarthaḥ।।
autpattikaḥ svābhāvikaḥ। icchārūpa ityatra kimasmadādīcchāsādhāraṇecchārūpotheśvaramātrecchārūpaḥ। tanna। gaṅgā padāttīraṃ pratyetvitīcchayaiva gaṅgāśabdasya prayogena tīre api śaktiprasaṅgāt।। na cāsmācchabdādāyaṃ sākṣātpratyetvitīcchā śaktiḥ tīre ca paparayā pratyetviccheti vācyam । sākṣātvasya smṛtyanubhavayorantratvena pratyetviticchāyā eva śaktatvāt।। na ca tādṛśīśvarecchā śaktiḥ, sā ca na tīra iti vācyam ।
ādyepi kiṃ sākṣātparaṃparāsādhāraṇyena pratyetvitīcchārūpa uta sākṣātpratyetviti। tatrādye doṣamāha gaṅgeti।। antyamāśaṅkyāha na ceti।। mukhyārthabhūtapravāhaṃ pratītyetatsaṃbandhitayā tīraṃ pratyetvitīcchaivetyarthaḥ। atantratveneti।। padādvyavahita tīrādau smṛteranubhavasya vā jāyāmānatvena padasyapadārthasmṛtyanubhavayorjanmani kārye sākṣātvasyāprayojakatvanetyarthaḥ। yadvā smṛteranubhavadvāraiva pajanyatvādanubhavasya sākṣāttajjanyatvātsākṣātvasyasmṛtau vyabhicāreṇātantratvāt। smṛtyanubhavasādhāraṇyena padārtha pratyetvitīcchāmātrasyaiva śaktitvādityarthaḥ।। uktadoṣaparijihīrṣayā dvitīyamāśaṅkate -na ceti।। ādhunikasaṅketitadevadattādiśabde śaktyabhāvaḥ syāditi doṣe satyeva doṣāntaramāha īśvarecchāyā iti।। īśvarecchāyāḥ sanmātraviṣayatvena tasyā api tatra satvāt। na hi gaṅgāśabdāttīrabuddhau satyāmapi tādṛśīśvarecchā neti yuktam। tasyāḥ kāryonneyatvāt।।
na cāsmātpadādamumarthamanubhavatvitīśvarecchā śaktiḥ sā ca tīre neti vācyam। jānātviti sāmānyecchāyā evādhunikasaṅketitadevadattādiśabdeṣviva saṅketatvopapattau viśeṣakalpakābhāvāt। lākṣaṇikasyānubhāvakatvapakṣe tasyā api tatra satvācca।। na ca tādṛśecchayeśvaroccaritatvaṃ śaktiḥ sā ca na tīrestīti vācyam। uccāraṇatajjñānayorabhāvepīcchājñānamātreṇa padārthajñānadarśanenoccāraṇāṃśasya vyarthatvāt। ādhinikasaṅketitadevadattādipade tādṛśecchayeśvaroccaritatvābhāvena śaktyabhāvāpatteśca। tvayā ca tatrāpi śaktyaṅgīkārāt।। sā ca na tīra iti।। lākṣaṇikasyānanubhāvakatvāditi bhāvaḥ।। anubhavatvi tīśvarecchāyā api।। tatra tīrādāvityarthaḥ। sā ca na tīrestīti।। lākṣaṇikapadaprayoktṛccāritatvāditi bhāvaḥ। tādṛśeśvaracchayoccaritatvaṃ śaktiriti hi tadā kalpanīyam yadi tādṛśeśvaracchayoccaritatvaṃ vinā vā tajjñānaṃ vinā vā padātpadārthajñānaṃ syāt। na hyevamastītyāha - uccāraṇeti।। asmācchabdādamumarthamayaṃ jānātvitīśvarecchājñānamātreṇetyarthaḥ। iṣṭāpattirityata āha tvayā ceti।। na ca dvādaśe ahani pitā nāma kuryāditi sāmānyeneśvaroccāritatvaṃ tatrāpyastīti vācyam। sādhubhirbhāṣitavyamiti
sāmānyeneśvaroccāritatvasya lākṣaṇike api satvāt। ghaṭotpattiriva gaṅgāśabdotaccāraṇasyāpi dvikartṛkatveneśvaroccaritatvasyāpi satvācca। tasmātsvābhāvikaḥ saṃbandhaḥ śaktirityasvīkāre lākṣaṇikepi śaktirduvārā ।। kiṃ caivaṃ cakṣuṣā ghaṭaṃ pratyetu, dhūmena vahniṃ pratyetvitīśvarecchaiva cakṣurdhūmayorghaṭavahnibhyāṃ saṃbandho na tu saṃyogavyāptī iti syāt।। saṅketasaṃbandhabhaṅgaḥ ।। devadattādipadārthabuddhau saṅketajñānasya kāraṇatvāvadhāraṇā dityatrāpi tatkalpanāt ityādinā maṇau tathaiva spaṣṭaṃ pratīteriti bhāvaḥ। ādhunikasaṅketasthale apyāptyuddhāramāśaṅkya nirāha na ca dvādaśa iti।। putrajanmādinamārabhya dvādaśe ahanītyarthaḥ। tarhyativyāptiḥ syādityāha sādhvati।। viśiṣyāpīśvaroccāritatvamastvityāha ghaṭotpatteriti।। īśvarecchayā kḷptaśaktityāge atiprasaṅgaṃ cāha kiṃ ceti।।
saṅketasaṃbandhabhaṅgaḥ ।। atha anugatajātyabhāvepi śaktivyāptyādigrahaṇasamarthanam ।। sarvagovyaktisaṅgrāhakasya śakyatāvacchedakasyaikasya gotvasyābhāvena śaktigrakāle sarvagovyaktyupasthityasaṃbhavātkathaṅgośabdasya sarvagovyaktyupasaṃhāreṇa śaktigrahaḥ । tadagrahe ca kathaṃ gośabdādapūrvagovyaktidhīḥ । evaṃ sarvadhūmāgnisaṅgrākayorvyāpyatvavyāpakatāvacchedakayordhūmatvāgnitvayoḥ atha anugatajātyabhāvepi śaktivyāptyādigrahaṇasamarthanam ।।
"iti vyutpattirapi hi sādṛśyenaiva gamyate"। ityādiviśeṣikādhikādhikaraṇānuvyākhyānasudhayoḥ"samayapravṛttau tu sādṛśyamupadhāna"miti paddhatau coktaṃ samarthayamānaḥ sudhoktaṃ pūrvapakṣaṃ saṃkṣipyānuvadati nanu tvanmata iti ।। āgāmibhaṅge vakṣyamāṇadiśeti bhāvaḥ । anugatajātipakṣe tu purovarticakṣuḥ saṃyuktaghaṭādau pratyakṣāvagataṃ ghaṭatvaṃ pratyāsattībhūya svāśrayabhūtasamastaghaṭavyaktīḥ pratyakṣa jñāne bhasayatīti yugapadupasthitānantavyaktiṣu śaktigrahaḥ suśaka iti bhāvaḥ । tulyanyāyaviṣayatvādāha evamiti ।। vyāpyatvāvacchedakavyāpakatvāvacchedakayorityarthaḥ । agnitvayorityanantaraṃ evamityanuṣaṅgaḥ । kāryatvakāraṇatvāvacchedakayoranugatayorghaṭatvadaṇḍatvayoścābhāve kathaṃ sarvopasaṃhāre ṇa vyāpteḥ kāryakāraṇabhāvasya ca grahaḥ । kathaṃ ca kāraṇakāraṇavibhāgaḥ । vyaktyapekṣayā niyata tvasya rāsabhe api satvājjātyapekṣayā niyamasya tvanmate daṇḍādāvapyabhāvāt ।। sarvopasaṃhāreṇeti ।। sarveṣāṃ yugapadekabuddhisthatvaṃ sarvopasaṃhāraḥ । tena ca dhūmavahnighaṭadaṇḍarūpasarvavyaktiniṣṭhavyāpyavyāpakabhāvagrahaḥ kāryakāraṇabhāvagraho bhavati sa kathamityarthaḥ । māstu ko doṣaḥ purovartinoreva vyāpyādibhāvagrahostvityata āha kathaṃ ceti ।। upalakṣaṇametat । vyāpyāvyāpyavibhāga śca kathamityapi dhyeyam । kāryakāraṇa vibhāgāyogaṃ vyanakti vyaktīti ।। niyatapūrvavṛttitvādi hi kāraṇatvādikaṃ vācyam । tatra niyamaśca daṇḍe sati ghaṭaḥ tadabhāve tadabhāva iti vācyaḥ । sa ca daṇḍaghaṭarūpavyaktimādāya cettadā kasmiṃścit ghaṭe jāyamāne yatra rāsabho api sannihitastatra rāsabhe sati ghaṭa ityasti niyama iti rāsabhasyāpi kāraṇatvagrahaḥ syāt । atha daṇḍatvāvacchinne sati ghaṭatvāvacchinnamityevaṃ niyamastu siddhāntino mate na yuktaḥ । anugatadaṇḍatvāderabhāvāt । evaṃ vyāpyatvādigrahe api jñeyam । tathā ca daṇḍāntarādau kāraṇatvāgyagrahe api kāraṇatvādisvīkāre rāsabhāderapi svīkārāpatteḥ kāraṇākāraṇādivibhāgo na syādityarthaḥ ।
kiṃ ca kriyāvatvaṃ na dravyalakṣaṇam avyāpteḥ, na satvāśrayatvaṃ ativyāpterityādivyavasthā na syāt । tattavdyaktimātraviśrāntadravyatvāvacchinnasyaiva lakṣyāsaṅgraharūpatayā avyāpterdravyādivyaktiṣu pratyekaṃ viśrāntāyāḥ sattāyā guṇakarmādyavṛttitvena lakṣyātiriktasaṅgraharūpāyā ativyāpteścābhāvāt ।। tasmādanugatajātyanaṅgīkāre sarvavyavahāravilopaḥ syāditi ।। anugatajāterabhāve kiṃ śakyavyāpyādirūpasarvavyaktyupasthitireva na saṃbhavatītyucyate, kiṃ vā tatsaṃbhave api kroḍīkāra kasyaikasya gotvadhūmatvāderabhāve sarvagovyaktyādyupasaṃhāreṇa śaktivyāptyādigraho na saṃbhavatīti ।। anugatajātyabhāve doṣāntaramāha pūrva vādi kiṃ ceti ।। gaganādāvabhāvādāha avyāpteriti ।। guṇakarmādāvapi bhāvādāha ativyāpteriti ।। ityādītyādipadena dravyatvapṛthivītvādeḥ sāmānyaviśeṣavyavasthā na syāditi, kecicchabdāḥ ekaikārthāḥ kecitvakṣādiśabdā nānārthā ityādivyavasthā na syāditi gṛhyate । ekānekapravṛttinimittakatvādekārthakatvāderiti bhāvaḥ । kuto na syādityataḥ krameṇa vyanakti tattaditi ।। avyāpteriti ।। abhāvādityanvayaḥ ।
nādyaḥ । tvanmate sāmānyapratyāsattibhūtena śakyatvavyāpyatvāva cchedakenaivakena go tveneva manmatepyupadeśavyavahārabhūyodarśanādinā śaktivyāpyādigrahakāle upasthitagavādivyaktiviśeṣadharmikeṇātītānāgatasakalavyaktipratiyogikenaikena sādṛśyenātītānāgatasakalaśakyavyāpyādivyaktīnāmupasthitisaṃbhavāt ।। iyāṃstu bhedaḥ । tvanmate jātiratītādyāśritā, manmate tu sādṛśyaṃ dhvaṃsādiva tpratiyogitvena tattatsaṃbaddhamiti ।। vyaptyādīti ।। kāraṇamādipadārthaḥ । bhūyo darśanādinetyādipadaṃ pūrveṇāpyanveti । iyaṃ gauriti vyaktiviśeṣa upadeśena gāmānayetyādivṛddhavyavahāreṇa tatrānvitatādipadopapattāvupamānakośādinā kāraṇatvagrahakāle bhūyorśanena vyāptigrahakāle anvayavyatirekadarśanena kāraṇatvagrahakāla ityarthaḥ । sādṛśyeneti ।। sādṛśyaṃ ca padārthāntaram । na tvanugatajātighaṭitamūrtikamiti bhāvaḥ । vyāptyādītyādipadena kāraṇavyaktigrahaḥ । upasthāpakatāyāmaviśeṣadyotanāyāha iyāṃstu bheda iti ।। iyāneva bheda ityarthaḥ । atītādeḥ kathaṃ pratiyogitvaṃ nāma dharmaḥ । āśrayābhāvādityata uktaṃ dhvaṃsādivaditi ।। prāgabhāva ādipadārthaḥ । tathātve dhvaṃsāderapi tatpratiyogitvaṃ na syāditi bhāvaḥ ।।
yuktaṃ ca tadanāśritatve api saṃskāravatpratyāsattitvena tadupasthāpakatvam । pratyuta tvanmata evātītāderasatvājjātyāśrayatvamayuktam ।। nanu tvanmate sādṛśyanātītādeḥ pratiyogitvarūpasaṃbandho nāneti cetkiṃ tāvatā । na hyekasmin jñāne eka eva saṃbandho heturiti niyamaḥ । samūhālambanajñāne rūpī ghaṭa ityādau ca tadabhāvāt । nanvatītādyanāśritaṃ purovartimātrāśritaṃ sādṛśyaṃ kathamatītādyupasthāpayedityata āha yuktaṃ ceti ।। saṃskāravaditi । pratyabhijñāyāṃ jandanakhaṇḍa ityādyupanītamānādau ca saṃskārasyāntaḥ karaṇādyāśritasyāpi yathā cakṣurādipratyāsattitvaṃ tathetyarthaḥ । etacca svamatāvaṣṭambhenoktam । paramate tu jñānavaditi bodhyam । ātmasamavetasyāpi tattādismṛtirūpajñānasya pratyabhijñādau cakṣurādipratyāsattitvaṃ tatheti dhyeyam । sāmānyapratyāsattipakṣa evopasthitirdughaṭetyāha pratyuteti ।। nanu - purovartidharminiṣṭhasādṛśyapratiyogitvamatītādiṣu sarvatra nānugatamekamasti । tathātve gotvādereva tathātvopapattau kimetatkalpanayā । vakṣyamāṇānugatapakṣadoṣagrāsācca । ato yāvanti pratiyogīni tāvatsu pratiyogitvānyapi tāvantyeveti bhinnabhinnāni । tathā cā nantapratiyogyanuyogitābhāvarūpasaṃbandhairanantapratiyogivastūni
yugapatkathamupasthāpayediti bhāveva śaṅkate nanviti ।। saṃbandhānekatvaṃ yugapadupasthitau na pratibandhakaṃ vyabhicārādityāha kintāvatetyādinā ।। ghaṭasvarūpatvaiḥ saha sannikarṣāṇāṃ bhedāt । kiṃ ca samavāyābhedavādinaḥ tavāpi mate gotvādisamavāyasyāśvādāvapi satvādādhārādheyatvamātrasya sarvādhāre kālādāvapi satvātsvarūpasambandharūpaviśaṣaṇatā viśeṣa eva gaurityādidhīniyāmaka ita vācyam। samūhālambanajñānasthale ghaṭapaṭādisaṃnikarṣāṇāmanyānyatvaṃ spaṣṭamityupetya rūpītyādijñāne tadvyanakti ghaṭeti ।। saṃyogasaṃyuktasamavāyasaṃyuktasamavetasamavāyarūpasannikarṣāṇāmityarthaḥ । idaṃ ca saṃbandhanānātvaṃ sāmānyapratyāsattipakṣe api samavetyāha kiṃ ceti ।। purovartiniṣṭhasya gotvasyātītādivyaktibhiḥ samavāya ādhārādheyabhāvo vā jātau vyaktervyāvartakatayā viśeṣaṇatvena svaviśeṣaṇatvarūpo vā saṃbandho vācyaḥ । tatrādya āha samavāyeti ।। eka eva samavāyo na tu saṃyogavannāneti pakṣe sarvavyaktibhirjātereka eva saṃbandha iti yugapatsarvopasthitiḥ saṃbhavati । tathāpi gotvena sarvagovyaktyupasthitivadaśvādivyaktyupasthitirapi syāt । gotvasamavāyasyaikatvenāśvādāvapi gotvasamavāyasya samavāyabhaṅgoktarītyā satvādityarthaḥ । dvitīya āha ādhāreti ।। tathā ca gotvena deśakālayorapyupasthitiḥ syāditi bhāvaḥ । tṛtīyaḥ pariśiṣyata iti bhāvenāha svarūpeti ।। gaurityādīti ।। atītānāgatasarvagoviṣayakadhīniyāmakamiti vācyamityarthaḥ ।। sa ya tattadvyaktirūponanta eveti samam । sa ca saṃbandhaḥ svarūpasanneva pratyāsattir na tu jñāta ityātmāśrayaparihāropyāvayoḥ samānaḥ ।।
nanu purovartigovyaktau manmate gotvamiva tvanmate tasyāḥ svagatasādṛśyapratiyogitvaṃ neti kathaṃ tasmādupasthitiri cenna । tasyāḥ pratyabhijñāyāmidamaṃśasyevendriyasaṃyogādinaivopasthiteḥ ।। saṃbandhasya svarūpatvādityataḥ svarūpasanneva saṃbandhaḥ pratiyogyupasthitihetuḥ, na jñātaḥ, yenātmāśrayaḥ syāt, anyathā tavāpyayaṃ doṣaḥ syāditi bhāvenāha sa ceti ।। viśeṣaṇa tāviśeṣarūpaḥ pratiyogyanuyogibhāvarūpaścetyarthaḥ। sāmānyapratyāsattyā sāmyaṃ sādṛśyapratyāsatterayuktam । gotvasya purovartivyaktyāpratītādivyaktibhiśca viśeṣaṇatārūpa eva saṃbandha iti yuktam । tatra gotvaṃ purovartinaḥ yena rupeṇa saṃbaddhaṃ tenaiva rūpeṇātītādibhirapi saṃbaddha miti purovartivyaktamatītādivyaktiṃ yugapadupasthāpayatīti, sādṛśyaṃ tu purovartinā dharmitvena saṃbandhamatītādibhiḥ pratiyogitveneti vairūpātkathaṃ yugapatsarvamupasthāpayediti bhāvena śaṅkate nanviti ।। manmate tārkikamata ityarthaḥ । svagateti ।। purovartivyaktiniṣṭhaṃ yatsādṛśyaṃ tatpratiyogitvaṃ nāsti । kiṃ tu dharmitvameva । pratiyogitvaṃ tvapratītādāvevetyarthaḥ ।। purovartinyā ityarthaḥ । idamaṃśasyeveti ।। pratiyogitvarūpasaṃbandhenātītādikaṃ dharmitvarūpasaṃbandhena purovartinamapi spṛśati । na caivaṃ vairūpyam । ubhayānugatasya nirūpakatvasyaikarūpatvāt ।। api ca sādṛśyeñjanādivatsahakāritvamātreṇa pratyāsattiśabdaḥ । ata eva paddhatāvatītādi jñānaṃbhūyotarśanādi sahakārisāmarthyenetyuktam ।
tattāṃśa eva cakṣuṣaḥ saṃskārasya jñānasya vā pratyāsattitvenedamaṃśe saṃyogādereva laukikannikarṣasya pratyāsattitvena sabandhadvayenāpyubhayaviṣayakamekaṃ pratyabhijñānaṃ yathā jāyate tathaiva saṃyogasādṛśyarūpasaṃbandhābhyāṃ purovartitadanyasarvaviṣakamekaṃ jñānaṃ bhavatyeveti bhāvaḥ ।। nanvathāpyekarūpasaṃbandho na labhyata ityata āha api ceti ।। purovartinyatītādau ca gatasya nirūpakatvasyetyarthaḥ । sādṛśyasya dharmipratiyogyubhayanirūpyatvāditi bhāvaḥ । atītādau purovartini ca nirūpakatvamastītyetāvataivānugatasyetyuktam । na tvekaṃ vyāsajyavṛttitayāstīti bhramitavyam । tathātve anugatajātyapākaraṇāyogāt ।। nanu nirūpakatvamapi naikarūpam । kvaciddharmitvena kvacitpratiyogitveneti nānaiva । śabdānugatimātrasyātiprasaṅgādityata āha api ceti ।। vartamānasannikṛṣṭamātragrāhipratyakṣaṃ kathamatītādyāspadāṃ vyāptiṃ gṛhṇīyāditi cenna । sahakārisāmarthyena karaṇānāṃśaktyantarāvirbhāvasya bahulamupalambhāditi vākyamarthato niṣkṛṣyāha paddhatāvityādinā ।। asya vākyasya vakṣyamāṇadiśā sādṛśyaparyantatvādbhavatyupaṣṭambhakamiti bhāvaḥ । na hi nyāyamate apyanugatajātau saṃskāre vyavasāye yogajadharme bhrāntihetau doṣe ca mukhyaṃ pratyāsattitvamasti । na vā yogajadharmāderatītādi nā saṃbandhosti । paddhatāvapi bhūyodarśanādijanitasaṃskārasacivamindriyaṃ svasannikṛṣṭavyaktiniṣṭhasādṛśyapratiyogyatītādigrāhakamityeva vivakṣitatvānnānuvyākhyānoktasādṛśyatyāgaḥ । anyathā visadṛśasyāpi grahaṇāpātāt । sādṛśyamupadhānamitisvavacanavirodhācca ।।
kuta evaṃ sāmānyapratyāsattirevopeyatāmityata āha na hīti ।। saṃskārapadaṃ jñānaparam । jñānasyaiva pratyabhijñādau pratyāsattitvopagamāt । prābhākarādimatena vā saṃskāra ityuktiḥ । anupyavasāyena bāhyārthaviṣayīkaraṇe vyavasāyasya pratyasattitvādvyavasāya ityuktam । yogajadharma iti ।। nityānumeyādijñāne tasya pratyāsattitvāt ।। saṃyogādirūpalaukikasannikarṣasyevobhayasaṃbandhatvarūpamityarthaḥ । paddhativākyaṃ kathamuktārthopaṣṭambhakamityata āha paddhatāvapīti ।। "iti vyutpattirapi hi sādṛśyenaiva gamyate । ityādyanuvyākhyānokta syetyarthaḥ anyatheti ।। sādṛśyavivakṣābhāva ityarthaḥ ।। anyathetyanuṣaṅgaḥ ।"vyaktaya eva vācyāḥ । samayapratipattau tu sādṛśyamupadhāna"miti paddhatyuktaśabdaparicchedagatavacanavirodhādityarthaḥ । na ca śaktigraha eva sādṛśyamupadhānamityuktam na tu vyāptigraha iti vācyam । nanu tathāpi gavayopi gosādṛśyapratiyogīti tasyāpyupasthitiḥ syāditi cettavāpyupamitau gausadṛśapaśvāntarasya gavayaśabdavācyatādhīḥ syāt । ayaṃ gaurityupadeśe ca gogatadravyatvādijātyantarasya dhīḥ syāt ।।
tulyanyāyatvāditi bhāvaḥ । sādṛśyasya sahakāritvena pratyāsattitvena vā yathākathañcitsvanirūpakasarvopasthāpakatvenātītādisarvopasthitāvupetāyāṃ"na ca vācyaṃ gosādṛśyamaśvepyastīti tatrāpi gośabdavācyatānumānaprasaṅga"ityādinā sudhoktātiprasaṅgottare vyanakti nanvityādinā ।। goniṣṭhasādṛśyetyarthaḥ । upamitāviti ।। gosadṛśo gavaya ityatideśavākyaṃ śrutavato vanaṃ gatasya gausādṛśyaviśiṣṭapiṇḍadarśanāttasmin piṇḍe gavayaśabdavācyatvaviṣayakopamitirjāyata iti mate gosadṛśe gavayabhinne paśvantare yatkiñcidgosādṛśyaviśiṣṭadarśanena tasmin gavayaśabdavācyatvopamitiḥ yojanā । pratyakṣopadeśe api parasyātiprasaṅgamāpādayati ayamatiti ।। purasthite gopiṇḍe gaurityupadeśe gotvāvacchedena gośabdavācyatvaṃ gṛhṇāti ।। kiṃ tu gotvādivyāpakabahiraṅgadravyatvaṃ pṛthivītvādinaiva vācya dhīḥ syādityarthaḥ । tenaiva samādhiṃ vācayati yadi ceti ।। udvāpaḥ uddhāraḥ । yatkiñcitsadṛśo mahiṣyādau gavayapadapyutpattigrahe sati mahiṇamānayetyādivyāvahāre gavayapadasyodvāpo mahiṣapadasyāvāposti sa na syāt । gotvādijāteśca grahastarhīhāpi gavayādivyāvṛttamantaraṅgaṃ sāsnādimatvagotvādiprayuktasādṛśyaṃ pratyāsattiḥ । tasmājjātivatsādṛśasyāpi purovartirpiṇḍaniṣṭhasyendriyasannikṛṣṭasyoktasaṃbandhenātītādyupasthāpakatvaṃ yuktameva ।।
etadevābhipretyoktaṃ sudhāyāṃ sādṛśyasya vyāvṛttatve api pratiyogi nirūpyatvenānugataphalasādhakatvānubhavāditi । anugataphalaṃ sarvavyaktyupasthitiḥ ।। nāpi śakti vyaptyādigraho na saṃbhavatīti dvitīyaḥ । tvanmata eka jātyeva manmatepyuktarītyā sarvavyaktisambandhinaikena sādṛśyena kroḍīkṛtāsu vyaktiṣu śaktivyāptyādigrahasaṃbhavāt ।। tathā gavayānayanādau gavayamānayetyucyate tatra gavayapadasyāvāposti padāntarasyodvāpaḥ sa na syāt । ataḥ padāntarāvāpodvāpadarśanenāntaraṅgameva sādṛśyamupamitau niyāmakam । ayamityādyupadeśe api ghaṭādyānayane gāmānayetyādiprayo gādarśanādantaraṅgaṃ gotvamevāvacchedakaṃ gṛhṇātīti yadyucyata ityarthaḥ ।। vaiśeṣikādhikaraṇasudhāyām । uktarītyā ।। vyāptyādigrahaṇakāla ityādinoktarītyetyarthaḥ ।। nirūpakatvena rūpeṇa purovartyatītādirūpasarvavyaktisambandhinetyarthaḥ ।।
iyāṃstu viśeṣaḥ । tvanmate gotvaṃ jñānataṃ satpratyāsattiḥ, manmate tu gotvaṃ sādṛśyajñānameva pratyāsattiḥ । evaṃ tvanmate gotvaṃ śaktigrahe viśeṣaṇatvācchābdajñāne viṣayatvena praviśati । manmate tu sādṛśyaṃ pratyasattimātratvānna tatra praviśatīti gośabdādgosadṛśa iti dhīrna bhavatīti । guṇa eva cājñātakaraṇe pratyāsatterajñā tāyā eva pratyāsattitvāt svasādhyajñāne viṣayatvenānanupraveśaśca । pratyāsattau saṃyogādau tathā darśanāt ।। nanvevaṃ jāteriva sādṛśyasyāpi śābdadhīvaṣayatvaprasaṅgena gośabdādgosadṛśa iti dhīḥ syādītyata āha iyāṃstviti ।। viśeṣaṇatayā viṣayatvādityarthaḥ । tvanmate tvityanantaraṃ śaktigraha ityanuṣaṅgaḥ । pratyāsattimātratvāditi ।। viśeṣaṇatayā viṣayatvābhāvāditi mātrapadārthaḥ ।। nanu kathamajñātasya pratyāsattitvaṃ, anumānaśabdasthale vyāptiśaktyorjñātayorevānumeyavākyārthayorupasthitau pratyāsattitvadarśanādityato jñātakaraṇe tathātve apyajñātakaraṇapratyakṣe ajñātasyaiva tadyuktamityāha guṇa eva ceti ।। ananupraveśaśca guṇa evetyanvayaḥ ।। nanvalaukikasannikarṣe jñātasyaiva pratyāsattitvamiti niyama iti cenna ।
gotvaprakārikopasthitirneti śābdabodho api gotvaprakārako na syāditi śaṅkyam । tvanmate tādṛśyā api pratyāsatteḥ svaprakārakadhījanakatvasvabhāvasyaiva manmate api sādṛśyarūpapratyāsatteḥ svaprayojakagotvādiprakārakadhījanakatvasvabhāvasya phalabalena kalpanāt ।। yadvā taveva mamāpi purovartigovartigotvaṃ jñātameva pratyāsattiḥ । pratyabhijñāyāṃ surabhicandamityādyupanītabhānādau jñānasyajñātasyaiva viśeṣaṇībhūtatattādyaṃśe pratyāsattitvopagamācca । rajatatvādyāropāṃśe doṣasyājñātasyaiva pratyāsattitvācceti bhāvaḥ ।। gopadādgosadṛśa iti dhīḥ syāditi doṣābhāvepi gotvaviśiṣṭagodhīrna syādityāśaṅkya nirāha na caivamiti ।। jāterapratyāsattitvamityarthaḥ ।। gotvādijātivinākṛtetyarthaḥ । anyatreti ।। saṃyogādilaukikasannikarṣasthale vyāptiśaktijñānayogajadharmarūpapratyāsattisthale cetyarthaḥ ।। sāmānyalakṣaṇapratyāsatterityarthaḥ । gotvarūpasāmānyapratyāsattyopasthitānāṃ govyaktīnāṃ gotvenaivopasthitestvayāṅgīkārāditi bhāvaḥ । sādṛśyaṃ hi padārthāntaramapi gotvaghaṭatvādi prayuktamityupagamātsvaprayojaketyuktam ।। sādṛśyaniyāmakatayopasthitānāmapi gotvenaivopasthitirūpaphalabalenetyarthaḥ । anyatrākḷptasvabhāvāntarakalpane gauravaṃ manvāna āha yadveti ।। tarhi giṃ sādṛśyenetyata āha kiṃ tviti ।।
kiṃ tu tava tadekamiti svaviśiṣṭavyaktyupasthāpakam । mama tu nāneti svaniṣṭasādṛśyapratiyogigotvāntaraviśiṣṭopasthāpakamiti bhedaḥ ।। etadevābhipretyoktaṃ sudhāyām "taistairvyāvṛttairdravyaguṇakarmasāmānyairnimittairi"ti । anena pravṛttinimittānāṃ dravyaguṇādīnāmananugame api daṇḍiśuklādiśabdānāmiva gotvādijāterananugame api gavādiśabdānāṃ vyutpattirastu ।। svaniṣṭheti ।। purovartigotvaniṣṭhetyarthaḥ ।। tete vyāvṛttākārāḥ taistair dravyaguṇa kārmasāmānyairnimittaiḥ tattacchabdavācyā iti sudhāyāmityarthaḥ ।।
atrāyamartho abhimataḥ । purovartiniṣṭhadaṇḍādirūpadravyaguṇakarmasāmānyaniṣṭhasādṛśyapratiyogi tayopasthitairdravyaguṇakarmasāmānyairnimittairyuktāḥ daṇḍyantaraguṇyantarādipadārthāḥ daṇḍī guṇī śakla ityādiśabdavācyatayā grāhyā iti ।। nanvasmin pakṣe - sudhāvākye sāmānyairnimittairityeva vācyam tāvatāpi muṇḍitagovyaktidhīrgopadātsyāditi prastutadoṣaparihārāt dravyaguṇakarmetyuktirvyarthetyata āha aneneti ।। dravyatvādipadopādānenetyarthaḥ । iti sūcitamityanvayaḥ । pravṛttīti ।। daṇḍī śuklaḥ paṭaścalati gauriti daṇḍi śuklacala ityādiśabdapravṛttinimittānāmityarthaḥ । na ca tatrāpi daṇḍatvādikamanugatamiti vācyam । tathāpi nimittadaṇḍāderananugamāt। na hi pituḥ pāṇḍityena putraḥ paṇḍito bhavatīti sucitam ।। nanvevaṃ sādṛśyasyaikatve api tasya śaktagrahe viṣayatvenānanupraveśādanupraviṣṭānāṃ ca gotvā dīnāṃ vyaktivadanekatvenaikasya śaktigrahaviṣayatā niyāmakasyābhāvādaniyamaḥ syāditi cenna । śaktigrahasya viṣayāniyamo
hi na tāvadaśvāderapi śakyatvam । tatrāpīti ।। daṇḍyādiśabdaśaktigrahasthale apītyarthaḥ । nimittasya daṇḍyādiśabda nimittasyetyarthaḥ । daṇḍatvāderanugamena daṇḍāderanugakirnetyetadvyanakti na hīti ।। śaktigrahasya sādṛśyanimittakatve "tathāpi prāptitastvekavacanācca viśeṣataḥ । abhīṣṭāvagatiśca syāt"।।
ityanuvyākhyānasudhayoruktabādhakatatparihārau vivṛṇvānaḥ śaktigrahāvyavasthā syāditi śaṅkate nanviti ।। sarvapratiyogikapurovartiniṣṭhasādṛśyasyaikatvepītyarthaḥ । paramate saṃyogasamavāyāderiva pratogibhede api sādṛśyānekatvābhāvāditi bhāvaḥ । ananupraveśāditi ।। manmate sādṛśyaṃ pratyāsattimātratvānna tatrānupraviśatīti pūrvamuktatvāt । sudhāyāṃ ca"na hi sādṛśyaṃ śabdaśaktiviṣayatayā pravṛttinimittatayā vābhyupagamyate"ityukteriti bhāvaḥ। saṃbhāvitapakṣacatuṣṭayamapi kramānnirāha na tāvadityādinā ।। anekairapi śaktigrahe prakārabhūtairanyonyaṃ sadṛśairgotvaistannivāraṇāt । na hyanekaniyatamaniyataṃ bhavati ।। nāpi samūhādiśabdeṣviva gavāmeva samudāyatvena śakyatvāt । pratyekamānayanādivyavahāradarśanena tattanniṣṭhagotvāvacchedena pratyekaṃ śaktigrahāt ।। nāpi goṣveva keṣāṃ cityāgena śakyatvam । śaktigrahakāle upasthitasarvamadhye keṣāṃ cityāge hetvabhāvāt ।। nāpi goṣveva keṣāṃ cityāgenānabhimatagavāntarasyāpi śakyatvam । sarvagovyaktiṣu śaktigrahe anabhimatavyakterevābhāvāt । śābdabodhe anabhimatavyaktiviṣayatvasya tu prakaraṇāderasatve iṣṭatvāt । tatsatve tenaiva niyamāt ।।
"sarveṣu yugapacchabdaḥ sadṛśeṣu pravartate"। "tathāpi prāptitastvekavacanācca viśeṣataḥ । ekasyāniyāmakatve kathaṃ śakyatvaṃ niyataṃ syādityata āha na hīti ।। samūhacamūsenāvanamityādiśabdoṣvivetyarthaḥ । iṣṭatvādihetorevetyarthaḥ । viśeṣāvagatiśca syācchaktiḥ sādṛśyagā yataḥ"।।
ityanena tatsatve niyama uktaḥ । atra ca yogyatvavācinā prāptita ityanena gāmānayetyetyādāvānayanādya yogyānāmatītānāgataviprakṛṣṭānām, ekavacānanādityanena sannihitānāmeva vahnīnāṃ, śabalatvādiviśeṣaṇavācinā viśeṣata ityanenāśabalānāṃ vyavaccheda uktaḥ ।। etadapyuktaṃ sudhāyāmugataphalasādhakatvānubhavāditi । anugataphalaṃ sarvatra śaktigrahaḥ । tasmāstvarūpasādṛśyopasthāpitaparasparasadṛśanānāgotvāvacchinnavyaktiṣu pratyekaṃ śaktyādiprahānna kopi doṣaḥ ।। svoktapakṣatrayāpākaraṇa mūlārūḍhatayā darśayati atra ceti ।। na tāvadityādinoktanirākaraṇaṃ tu
"vyutpattirapi hi sādṛśyenaiva gamyate"। iti pūrvakṛtavyutpādanarītyā spaṣṭaṃ pratīyata iti bhāvaḥ ।। nāpi śaktigraho na saṃbhavatīti dvitīya ityādinoktadvitīyapakṣāpākaraṇamapītyarthaḥ । tadvyanakti anugatamiti ।। yadvetyādinoktapakṣamupasaṃharati tasmāditi ।। svarūpasa dyatsādṛśyaṃ purovartigotvaniṣṭhaṃ sādṛśyaṃ tadupasthitāni yāni paraspara sādṛśyāni gotvāni tadavacchinnagovyaktiṣvityarthaḥ । "iti vyatpattirapi hi sadṛśyenaiva gamyate । sādṛśyena svarūpasatā । paddhatau ca"vyaktya eva vācyāḥ, samayapra tipattau tu sādṛśyamupadhāna"miti । atraivakāraṇe vyāvṛttajātyādeḥ pravṛttinimittatā na niṣidhyate । kiṃ tvanugajāteḥ śkyataiva । anyathoktasudhādivirodhāt । gotvādeḥ prakāratvenāpratītau śābdapratītirvanivikalpakatvāpātācca ।
prācīnapakṣasyāpyupasaṃhārapakṣe tu purovartivyāktiniṣṭhasādṛśyopasathāpitāḥ parasparasadṛśaḥ yā nānāvyaktayaḥ parasparasadṛśanānāgotvairavacchinnāstāsvityarthaḥ ।। vaiśeṣikādhikaraṇe uktamityarthaḥ । apipadaṃ kāryakāraṇabhāvavyāptyavādhāraṇasamuccaryārtham । sudhāyāmasphuṭatvādāha sādṛśyena svarūpasateti ।। nanu padaśaktivāde sudhāsammatyā jātyāderapi nimittatayā śakyatvoktiḥ paddhativākyaviruddhetyata āha atraivakāraṇeti ।। taistairvyāvṛttairdravyaguṇakarmasāmānyairnimittairityuktasudhetyarthaḥ । vipakṣe bādhakaṃ cāha gotveti ।। anyatetyanukarṣaḥ jātyādeḥ pravṛttinimittatāniṣedha ityarthaḥ । na hi sādṛśyaṃ śabdaśaktiviṣayatayā pravṛttinimittayā vābhyupagamyata iti sudhānurodhenārthamāha atropadhāmityuktyeti ।। atropadhānamityuktyā - sādṛśyaṃ na govyaktivadvācyam । nāpi gotvavatpravṛttinimittam । kiṃ tūktaprakāreṇājñātameva pratyāsattitvena gotvaviśiṣṭavyaktyupasthāpakamiti sūcitam ।। ukteti ।। iyāṃstu viśeṣa ityādinoktaprakāreṇetyarthaḥ ।।
sādṛśyaṃ tu vyāvṛttamapi tattacchabdavācyatvabodhe liṅgatayopayujyata ityādisudhoktyanurodhena pakṣāntaraṃ tathetyādinā vaktaṃ dṛṣṭāntatrayamāha yadvā yatheti ।। gheṭ pāna iti dhātordhānaṃ pānaṃ tatprati karmakārakabhūta ityarthaḥ । vatsena goḥ payimānatvāddheṭaḥ karmaṇi lyuṭpratyayavidhānāditi bhāvaḥ । tarhi mihiṣyādāvapi dhenuśabdaprayogāpattirityāśaṅkya gotvasya prayogopādhitvopagamāditi bhāvenoktaṃ gotvenopahite iti ।। tasyājñātatvetiprasaṅgatādavasthyājjñātenetyuktam ।। śarīraṃ, ṣaḍindriyāṇi ṣaḍviṣayāḥ, ṣaḍbuddhayaḥ, sukhaṃ, dukhaṃ, cetyekaviṃśatiprabhedetyarthaḥ । ubhayeti ।। janyajakobhayetyarthaḥ । pyaṃ -jña-naṃjaṃgarāsu nupra -naṃ e i na śaṅkyam । go - e - dukhaśabdasya śaktigraho, yathā ca vaktuniṣṭāṃ devadattādiviṣayāṃ jñātāmekāṃ buddhimupadhānīkṛtya vaktṛniṣṭhabuddhiviṣayeṣu devadattatvādyanekaprakārāvacchinneṣvanekeṣu devadattādiṣu sarvanāmnaḥ tacchabdasya śaktigrahaḥ; tathopadeśavyavahārādipūrvakaśaktigrahaviṣayavyaktiniṣṭhaṃ jñātamubhayasaṃbaddhamekaṃ sādṛśyamupadhānīkṛtyānekagotvāliṅgatāsvanekagovyaktiṣu gośabdasya śaktigrahostu ।। uktaṃ hi bādhanālakṣaṇaṃ duḥkhamiti nyāyasūtratatvabodhe vardhamānena duḥkhasabandhanirūpakatvaṃ duḥkhatvamiti ।। vaktriti ।।caitrādirūpavaktṛniṣṭhāṃ devadattayajñadattaviṣṇumitrādiviṣayām । te gatā āgatā ityādivyāvahārārthaṃ hi tacchabdasya śaktigrahaḥ, sa ca sarvanāmasarvajñakaśabdatvādbuddhisthavācakaḥ, buddhiśca jñātaiva satyupayujyata iti bhāvaḥ । dṛṣṭāntānuktvā dārṣṭāntikamāha tatheti ।। ayaṃ gaurityupadeśaḥ । gāmānayetyādivṛddhavyāvahāraḥ upamānakośādirādipadārthaḥ ।। purovartitaditararūpobhayetyarthaḥ । dharmitvena purovartinā । pratiyogitvena taditareḥ saṃbaddhatvāditi bhāvaḥ । pratiyogināmanetve api tannirūpitapurovartiniṣṭhasyaikatvāditi bhāvaḥ । pratiyogināmanekatve api tannirūpitapurovartiniṣṭhasyaikatvāditi bhāvaḥ । upadhānīkṛtya taṭasthena nimittīkṛtya । vyaktya eveti paddhatyavirodhāyoktam aneketi ।। ekatvanirāsārthatvokterevakārasyeti bhāvaḥ ।"yathā na nyāyamata"ityatra sammatimāhauktaṃ hīti ।। tatvabodhe granthaviśeṣe ।
na ca sarvanāmni vaktṛgatabu ddherivātītādijñānātprāktanpratiyogikasādṛśyajñānaṃ na saṃbhavatīti vācyam । bhūyo vyavavahārādidarśanadaśāyāṃ pratiyogibhūta vartamānapiṇḍāntarasya jñātatvena tatsaṃbhavāt । tasyaiva cātītādipratiyogikatvāt । atītādipratiyogika tvena jñānasya cānapekṣaitatvāt ।। yadvā'dau svarūpasatsādṛśyamuktarītyātītādikamupasthāpya paścātsāmagrīsatvenātītādipratiyogikatvenāpi jñātamupalakṣaṇaṃ bhaviṣyati ।। duḥkhasambandheti ।। janyatvena vā janakatvena vā yathākathañcidduḥkhasaṃbandhanirūpakatvamityarthaḥ । tacca duḥkhe tajjanake cāstīti bhāvaḥ । vaktrityuktadṛṣṭāntavaiṣamyamāśaṅkya nirāha na ceti ।। buddheryathā jñānaṃ saṃbhavati na tathā sādṛśyajñānaṃ saṃbhavatītyarthaḥ । atītāderajñāne api purovartyekapiṇḍe cakṣuḥsannikṛṣṭe sarvapratiyogikasādṛśyaṃ jñātameva, tasyaiva sarvapratiyogitvāditi bhāvenāha bhūya iti ।। ādipadena bhūya upadeśo grāhyaḥ ।।
nanu tatpratiyogikatvenājñāne satyetatsādṛśyapratiyoginaḥ sarve gopadavācyā iti jñānaṃ kathamityata āha yadveti ।। "iti vyatpattarapi hi sādṛśyenai gamyate"।। sādṛśyena jñātena । paddhatau ca sādṛśyamupadhānamityuktam । atropadhānamityuktyā sādṛśyaṃ sarvanāmni tatpade vaktṛgatabuddhiriva jñānamapyupalakṣaṇatvānna śaktigrahaviṣa iti sūcitam । atra ca sādṛśyaṃ svarūpasade vopasthāpakamitimate tadupasthāpitaiḥ parasparaṃ sadṛśairanekairgotvaiḥ śaktigrahaniyamaḥ, purovartipiṇḍagataṃ jñātaṃ gotvamupasthāpakiti mate tadupasthāpitaiḥ tatsadṛśairanekairgotvaistanniyamaḥ, jñātaṃ sādṛśyamevopasthāpakamiti mate ādyapakṣoktarītyarthaḥ । sudhāyāmasphuṭatvādāha etadapīti ।। yadvā yathetyādi noktapakṣāntaramapītyarthaḥ । buddhisthaparāmarśitvopapādanāyāha sarvanāmnīti ।। sarvādīni sarvanāmānītyanena sarvanāmasaṃjñake ta ditipade vaktṛgatabuddhisthasya viṣayatve api na buddhirviṣayo yathā tathā sādṛśyamapi na śaktiviṣayatayā gṛhyata ityarthaḥ । prāguktapakṣadvayaṃ niṣkṛṣya darśayati atra ceti ।। tasyaiva vivaraṇaṃ iti mata iti ।। yadvā śaktigrahaviṣa ityarthaḥ । upasthāpakamiti ।। svapratiyogināmatītādisarvapadārthānāmiti yojyam ।।
sākṣātsaṃbandhavatā tenaikenaiva sādṛśyenopasthāpitairgotvaistanniyama iti bhedaḥ । evaṃ ca taveva mamāpimate dhūmajātīyasya vahnijātīyarāhite avṛttirdhūmasyavahnivyāptiḥ, ghaṭajātīyasyotpattau daṇḍajātīyasya niyamo daṇḍasya ghaṭakāraṇatvaṃ, lakṣaṇajātīyasya lakṣyajātīye avṛttiravyāptiḥ, alakṣyajātīye vṛttirativyāptirityādivyavasthā yuktā ।। iyāṃstu bhedaḥ । tava sājātyamekajātyāśrayatvaṃ mama tu sājātyamekajātisadṛśajātyāśrayatvaṃ vā, ekasyā eva vyaktervyaktnyariṣṭhasādṛśya pratiyogatvarūpo vyaktyantarasaṃbandho vā, dharmitvena evamanugata jāterabhāvepi sarvatra śaktigrahaṃ sādṛśyenaivopapādyadānīyamevaṃ sarvadhūmāgnisaṃgrāhakayorityādinā pūrvamākṣiptaṃ vyāptigrahādikaṃ ca samādhatte evaṃ ceti ।। sādṛśyenaiva sarvopasthitisaṃbhave satītyarthaḥ। jātīyatvaṃ ca paramate tadbhinnatve sati tanniṣṭhajātimatvam । siddhānte tu tadabhāvātkathaṃ taveva mamāpītyuktirityata āha iyāṃstu bheda iti ।। ekasyā eveti ।। ekagopiṇḍanirūpitasādṛśyāni tatprayojakatvarūpaḥ gopiṇḍasaṃbandhaḥ sājātyam । evaṃ patyekaṃ gopiṇḍeṣvastīti sarveṣāmanyonyasājātyamityarthaḥ । dharmitveneti ।। anyonyasadṛśatvamevānyonyajātīyatvamityarthaḥ । nacaivaṃ gavayasyāpi gojātīyatvaprasaṅgaḥ śaṅkyaḥ । antaraṅgasadṛśyasya vivakṣitatvāditi bhāvaḥ ।
- pratiyogitvena vā nirūpitayaikasādṛśyasaṃbandho veti । kecittu sādṛśyajanyaikadhīviṣatvaṃ sājātyamityāhuḥ । caturṇāmapi pakṣāṇāmanuvyākhyānoktaṃ sādṛśyameva jīvātuḥ । evaṃ taveva mamāpi dravyatvasya sādṛśyajanyaivadhīti ।। tacca gopiṇḍādimātra evāstīti bhāvaḥ । ekadhīviṣayatvājñāne api sājātyajñānātprāguktameva sājātyaṃ yuktamityatra pakṣe arucibījaṃ dhyeyam । pakṣāṇāmiti ।। sājātyanirvacanapakṣāṇāmityarthaḥ ।। yadvā dharmipratiyogitayā purovartyatītādisakalagovyaktisaṃbaddhaṃ purovartiniṣṭhaṃ sādṛśyaṃ svarūpasadeva svaprayojakanānā gotvaviśiṣṭasarvagotvameva pratyāsattībhūya dharmipratiyogitayā svasvetaranānāgotvasaṃbandhena sādṛśyena hetunānekagotvāvacchinnasarvagovyaktyupasthāpakaṃ satsarvatra śaktigrāhatamiti; tathā dharmipratiyogitayā sarvagovyaktisaṃbandhaṃ sādṛśyaṃ jñātameva sarvagovyaktyupasthāpakamiti; tathoktarūpavyaktisādṛśyaṃ svarūpasadevākhilavyaktīrupasthāpya paścādatītādipratiyogikatvena jñātaṃ satsvayamupalakṣaṇībhūya nānāgotvāvacchinnaṃ sarvagovyaktiṣu śaktigrāhakamiti ca; prāguktacaturṇāmapi pakṣāṇāmityarthaḥ ।।
jī vāturiti ।। jīvanauṣadhamityarthaḥ ।"jīvāturjīvanauṣadhami"tyabhidhānāt । prāgādipadopāttasāmānyaviśeṣavyavasthāṃ ca samādhatte evamiti ।। sarvapṛthivījātīyasaṃbandhatve sati tadadhikābādisaṃbandhitvarūpaṃ sāmānyatvaṃ, pṛthivītvasya dravyajātīyasaṃbandhitve sati kiñcidravyajātīyāvādyasaṃbandhitvarūpaṃ viśeṣatvaṃ ca yuktamita, na sāmānyaviśeṣanyāyabhaṅgo api । kiṃ tu dravyatvasya sarvapṛthivyādinā saṃbandhastava samavāyaḥ mama tūktarītyā pṛthivyādipratiyogikasādṛśyaṃ prati prayojakatvam, evaṃ pṛthivītvasya kiñcidra vyāsaṃbandhastāvāvādyasamavāyo mama tvavādipratiyogikasādṛśyā prayojakatvamiti bhedaḥ । uktaśca samāvāyapakṣe atiprasaṅgaḥ। ghaṭādiśabdaḥ ekārtho akṣādiśabdastu nyāyabhaṅgo apīti ।। etena"na hiṃsyātsarvābhūtāni, agniṣomīyaṃ paśumālabheta"ityādau utsargāpavādanyāyabhaṅgo api netyapi samāhitaṃ bodhyam । kathaṃ tarhyanugatajātipakṣādbheda iti pṛcchati kiṃ tviti ।। samādhatte dravyatvasyeti ।। dharmitvena pratiyogitvenetyādinoktarītyarthaḥ । sarveti ।। sarvapṛthivīpratiyogikasādṛśyamabādavabādipratiyogikasādṛśyaṃ pṛthivyāmityevaṃrupeṇa sādṛśyaprayojakatvaṃ dravyatvādeḥ sarvapṛthivyābādisaṃbandhitvamityarthaḥ । pṛthivyabāderanyonyasādṛśyasya svasvaniṣṭhadravyatvaprayuktatvāditi bhāvaḥ । yuktā cāsmaduktarītireveti bhāvenāha uktaśceti ।।"kiṃ ca samavāyābhedavādinastavāpi mata"ityādinā pūrvasminneva
vāde ukta ityarthaḥ । ekānekārthakatvavyavasthāṃ ca samādhatte ghaṭādīti ।। nānārtha iti vyavasthā pūpasthāpitānāṃ pravṛttinimittānāṃ sādṛśyavaisādṛśyābhyāṃ vā upasthāpakānāṃ sādṛśyānāṃ jātīnāṃ sādṛśyavesādṛśyābhyāṃ vā yuktā। kvaciddharmiṇa eva upasthāpi tānāmiti ।। śabdeneti śeṣaḥ । ghaṭādiśabdenopasthāpitānāṃ ghaṭatvānāmanekatve api sarveṣāṃ sadṛśatvādghaṭādiśabdasyaikārthatvam; akṣādiśabdopasthāpitināṃ tu videvanākṣatvavibhītakākṣatvarathacakrākṣatvādināṃ vikadṛśatvādanekatvamityarthaḥ। sādṛśyaṃ vā gotvādīkaṃ vā tīrādipadārthopasthāpaka mitipūrvoktamatadvayānurodhenāha sādṛśyānāṃ jātīnāṃ veti ।। nanvidamayuktam । sādṛśyānāmapi sādṛśyāntaropagame sati sādṛśyānāṃ
tanniṣṭhasādṛśyasya ca sādṛśyāntaramupeyaṃ ubhayaniṣṭhasādṛśyasyacādhikaraṇabhūtābhyāṃ sādṛśyāntaramupetyanavasthā'patterityāśaṅkya nirāha naceti ।। prameyatvābhidheyatvādau prameyatvāde kevalānvayitvena svaniṣṭhaprameyatvādikaṃ prati dharmiṇi eva ghaṭādidharmatvavanmṛdghaṭayoḥ samavāya ityatra saṃbandhitvena pratītasyāpi samavāyasya mṛdghaṭābhyāṃ svasya ca viśiṣaṇaviśeṣyabhāvena jāyamānaviśiṣṭapratyayaṃ pratiniyāmakasaṃbandhasyānyasyābhāvena tatrāpi samavāyasyaiva saṃbandhatvavadghaṭaniṣṭhapaṭabhedasya ghaṭabhedasya ca ghaṭena bhede satyanavasthā'patyā svasya svenaiva tadbhinnasya ghaṭaniṣṭhabhedatvavatsādṛśyānāṃ svenaivānyonyasādṛśyo papatterityarthaḥ। prameyatvādāvapi prameyatvāntaraṃ samavāye samavāyāntaraṃ bheda bhedāntaramiti tatrāpyanavasthā syādeveti bhāvaḥ । dharmitvavatsaṃbandhina eva saṃbandhatvavadbhinnasyaiva bhedatvavacca sadṛśasyaiva sādṛśyatvopapatteḥ । na ca sāmānyānyeveti nyāyena jātireva sādṛśyam । sādṛśyasya sapratiyogikatvādutkarṣāpakarṣavatvājjātyādau vartamānācca । jātestu tadabhāvāt ।। tasmādanugatajātyabhāve api sādṛśyenaiva śaktivyāptyādigrahaṇaṃ yuktam ।। nanvathāpi jātānāṃ sādṛśyavaisādṛśyabhyāmityayuktamiti bhāvena śaṅkate na ceti।।
sāmānyānyeva bhūyāṃsi guṇāvayavakarmaṇām । bhinnapradhānasāmānyavyaktisādṛśyamucyate ।। ityukteriti bhāvaḥ । na ca sāmānyaṃ pratiyoginirūpaṃ tannirūpyaṃ ca sādṛśyamiti sphuṭamanayorbheda iti sudhoktamāha sapratiyogikatvāditi ।। tadupalakṣaṇaṃ matvā'ha utkarṣeti ।। ayamanenātyantasādṛśaḥ ayaṃ ca kiṃ citsadṛśa iti pratīteriva satvānna jātireva sādṛśyamityarthaḥ । asti ca gotvaghaṭatvādirjā titvanityatvādinā sadṛśa ityādi vyavahāra iti bhāvaḥ ।। sapratiyogikatvotkarṣādimatvajātyādivartamānā nāmabhāvādityarthaḥ । svoktavyutpattigrahopāyacatuṣṭaye
sudhāvirodhamāśaṅkya tatspaṣṭaṃ niṣkṛṣyānuvadan pakṣāntaratvena samādhimāha sudhāyāṃ tviti ।। sudhāyāṃ tvayaṃ gaurityupadeśo vyāptigrahakaḥ, tasya cāyaṃ caitatsadṛśāśca sarve gośabdavācyā ityevaṃ paratvādavagatavyāptiśca piṇḍāntaraṃ dṛṣṭvānumimīte ayaṃ dośabdavācyaḥ tatsadṛśatvāditi ।। na ca dṛṣṭāntābhāvaḥ, purovartigopiṇḍe svapratiyogikasādṛśyābhāvāditi śaṅkyam। āptavākyena vyāptyavagamedṛṣṭāntānapekṣaṇāt । tathā ca pṛthivyāḥ pṛthivāśabdavācyatve gandhavatvamiva gorgośabdavācyatve anuvyākhyānoktaṃ sādṛśyaṃ liṅgamiti pakṣāntaramuktam ।। ata eva paddhatau "vartamānasannikṛṣṭamātragrāhipratyakṣaṃ kathamatītādyāspadāṃ vyāptiṃ gṛhṇīyāditi cenna । sahakārisāmarthyena kāraṇānāṃ śaktyantarāvirbhāvasya bahulamupalambhā"dityanenāsmaduktaṃ pakṣamuktvā kiṃ ca pratītasya dhūmasyāgninā saṃbandhe svābhāvikatayā
iti vyutpattarityādiślokavyākhyāvasare sudhāyāmityarthaḥ । tarhi svoktapakṣe kiṃ jñāpakamityata āha ata eveti ।। sādṛśyaṃ cakṣuḥsahakāritayā svanirūpakasarvoparthāpakaṃ sarvakroḍīkārakaṃ cetyuktapakṣamityarthaḥ ।pakṣāntaramuktamityanena paddhativākyayoḥ parasparaṃ sudhāvākyena ca virodhaḥ parihṛto jñeyaḥ ।। nanu - na bhavaduktapakṣaḥ paddhativākyānuguṇaḥ । tatra vartamānasannikṛṣṭamātragrāhipratyakṣamityuktapratyakṣapadasya sākṣipratyakṣaparatvāt ।। niścite yadyantatrāpi dhūmaḥ syāttarhi tasyāpye vamityevaṃ vyāptigraho bhavatītya nena sudhoktaṃ pakṣāntaramuktam । atra ca vartamānasannikṛṣṭamātragrāhīti sarakārisāmarthyeneti coktatvāt, bhūyodarśanādihetur dhūmatvādinā viśiṣṭavyaktigrahakaścakṣurādivābhipretaḥ । na tu sākṣī । uktaṃ ca "atītavartamānatvagrāhiṇī sā ca dṛśyate"।
ityanuvyākhyāne cākṣuṣādipratyabhijñāyā api sahakārisāmarthyenātītādiviṣayatvam । granthantare vyāptigrahe sākṣyuktiśca sāmānyena sākṣijñānasyāpi satvāt । ataḥ sarvapadārthāśca samānyātsākṣigocarāḥ । sarvamityeva vijñānaṃ sarveṣāṃ kathamanyathā ।। iti bhaktipādīyānuvyākhyānaślokavyākhyānasudhāyāmatītānāgatavartamānaṃ sarvamapi liṅgapadena sādhyena vyāptamitijñānapekṣaṃ khalvanumānam । na caitajjñānaṃ sākṣiṇā vinā saṃbhavatītyādinā vyāptigrahe sākṣiṇa evopāyatvokteḥ । bhavadbhiśca cākṣuṣapratyakṣasyopāyatvokterityataḥ paddhativākyārthaṃ tāvadāha atreti ।।"ataḥ sarvapadārthāśce"tyetasmāduparitanaślokavyākhyāvasare "atītavartamānatvaviśiṣṭārthaviṣayā sā pratyabhijñetyarthaḥ । dṛśyate sākṣiṇā soyamiti pratyabhijñākāronubhūyate । cakṣurādinaiva jāyata iti bhāva iti"granthenoktamityarthaḥ । sākṣyuktergatimāha granthāntareti ।। sudhāyāmeva"atar sarvapadārthaśca"ityādi
pūrvaślokavyākhyānapradeśa ityarthaḥ । sudhāyāṃ paddhatyuktaprathamapakṣānuktiśca paddhatāvevoktatvāt । na ca sudhā śaktigrahamātraviṣayā । paddhatistu vyāptigrahamātraviṣayeti śaṅkyam । paddhatyuktasya prakāradvayasya nyāyasāmyena śaktigrahe api saṃbhavāt । sudhāyām"pyetena kāryakāraṇabhāvādhāraṇādikamapi samāhitami"tyanena vākyena śaktigrahe uktasya prakārasya vyāptyādigrahe atideśācca ।। "āgamopi hi sāmānyadṛṣṭe pratyakṣataḥ punaḥ । viśeṣaṃ gamayedeva kathaṃ śaktigraho anyathā ।।
ata eveti ।। paddhatyuktaprakāradvayasya śaktigrahe saṃbhavādevetyarthaḥ । āgamopītyādiślokaḥ atītavartamānatvagrāhiṇīti ślokātkiñcivdyavahitapūrvanagranthasthaḥ । sannyāyaratnāvalīnāmānuvyākhyānasya cirantanaṭīkā ।। yadyapi tatrātītānāgātapadārtheṣu sāmānyākāreṇa sākṣipratīteṣu padānāṃ vācakatvaśaktirgṛhītetyeva pāṭhāt sā kṣyevātītādyupa sthiteriti bhāti । tathāpi sāmānyena sākṣijñānasyāpi satvātsākṣītyuktiḥ । tāvatā sahakārisāmarthyena cākṣuṣopasthiter na nirāsaḥ । ata eva tatrāpi sāmānyākāreṇetyuktirita bhāvena sāmānyākāreṇa sākṣipratīteṣvatyaṃśaprahāṇenāvaśiṣṭavākyodāharaṇamityadoṣaḥ ।। ityanuvyākhyānavyākhyāvasare sannyāyaratnāvalyā matītānāgatapadārtheṣu vācakatvaśaktirgṛhītetyādyuktam ।। vyākhyānaṃ, tatpaddhatyuktadvitīyapakṣāśrayeṇa gavādiśabdeṣvanyathopapattiśaṅkāyāmapi na ḷḍādiśabdeṣviti darśayitum ।।
anugatajātyabhāve api śaktivyāptyādigrahaṇasamarthanam ।। nanu - sudhāyāmatīte luḍantasyānāgate ḷḍantasya śaktigrahoktiparatvenaivātītetiśloko vyākhyātaḥ, na sarvaśabdaśaktigrahoktiparatvenā ataḥ kathaṃ tatsaṃmatirucyata ityata āha yatviti ।। dvitīyapakṣe sādṛśyanirūpakatvena sarvopasthiterabhāvātsākṣiṇaivātītādyupasthitervaktavyatvālluṅḷḍādiśabdavyutpatyarthamatītādiviṣayopasthāpakatayā sākṣī svīkārya ityabhiprāyeṇetyarthaḥ । ādyapakṣe tu sannyāyaratnāvalyuktadiśā bhavatyevoktārthe saṃmatiriti bhāvaḥ । kimarthamevaṃ tatra sudhāyāṃ vyākhyātamityata āha gavādīti ।। gotvādisāmānyapratyāsatyādināpyatītādigopiṇḍopasthitaye sākṣīsvīkārya ityanyathopapattiśaṅkāyāmapi laṅḷḍādiśabdavyatpattāvatītādyupasthiterāvaśyakatvenāvaśyaṃ sākṣī svīkārya iti darśayitumityarthaḥ ।। ityanugatajātyabhāve api śaktivyāptyādigrahasamarthanam ।।
atha svarṇaghaṭatvādipratibandī ।। kiṃ ca tvanmate api ghaṭatvādajātiḥ pṛthivītvādivyāpyā nānaiva । tāratvādijātirapi katvā dijātyā caitrajatvajātyā saṅkarāpatyā gatvādivyāpyā nānaiva । udbhūtatvajātirapi nīlatvādinā saṅkarāpatyā śuklatvādivyāpyā nānaiva । atha svarṇaghaṭatvādipratibandī ।। parammatyāpyananugadharmeṇa śaktigrahamupapādayutumupoddhātamāha kiṃ ca tvanmata iti ।। nāvaive tyenairanvayaḥ ।। saṅkareti ।। parasparihāreṇa vartamānayorekatra samāveśaḥ saṅkaraḥ । iha ca tejastejastvasya mṛdghaṭe sato ghaṭatvasya ghaṭatvaparihāreṇālokādau satastejastvasya svarṇaghaṭe samāveśātsvarṇasya ca paramate tejastvādataḥ sāṅkaryadoṣanirāsāya nānaivopeyā । tathā ca tejastvādivyāpyasya ghaṭatvasya tejastvādiparihāreṇānyatrāvartamānatvānna sāṅkyaryam । svarṇaghaṭādau ghaṭatvādijātirneti matenāha tāratveti ।। caitrajanyatāvacchedakajātyetyarthaḥ । tāratvacaitrajanyatāvacchedakajātyoḥ maitrīyatārakakāre caitrakṛtakaṭādau ca satoścaitrajanyatārakakāre samāveśātsāṅkaryaṃ syāttannirāsāya nānaiva vācyā । evamudbhūtatvānīlatvayoḥ śuklarūpānudbhūtanīlarūpayoḥ satorudbhūtanīlarūpe ghaṭādiniṣṭhe samāveśena sāṅkaryanirāsāya nānaiva vācyetyarthaḥ ।
evaṃ ca yathā tatra ghaṭatvādīnāṃ nānātve api ghaṭādiśabdavyutpattiḥ, ghaṭasya kapālaṃ prativyāpyatā, jalāharaṇādikāraṇatā, ghaṭākārānugatapratyayaśca; tathā gotvānāṃ nānātve api vyutpatyādikaṃ kiṃ na syāt । na ca ghaṭatvaṃ saṃsthanarūpāvayavasaṃyogavṛttīti na saṅkara iti vācyam । anyatarakarmādiprayojyajātyā saṅkarāpātāt । nanu - ghaṭatvaṃ pṛthivyātmakeṣu ghaṭeṣvekameva । svarṇaghaṭeṣvapi sarvatraikameva । gotvādi tu tvanmate bahu । evaṃ na ghaṭatvabahutvābhāvānna doṣa iti cenna । ananugatve samāne asya vaiṣamyasyāprayojakatvāt । tāratvādīnāṃ bahutvena tārādiśabdavyutpatyādyabhāvāpātasyāparihārācca । ekadeśimatena śaṅkate na ca ghaṭatvamiti ।। tejastvādinaikatrādhikaraṇe samāveśābhāvāditi bhāvaḥ ।। saṃyogo hi nyāyamate anyatarakarmajobhayakarmasaṃyogajabhedena trividha iti kāraṇatvatraya anyatāvacchedakajātayo api saṃyoge tṛṇāraṇimaṇinyāyena tisro aṅgīkāryāḥ । tathā cānyatarakarmaprayojyā jātirghaṭatvaprahāṇena śyenasthāṇusaṃyogesti ।
ghaṭatvamapi tatprahāṇena kapāladvayakarmajanyasamayogosti । ubhayamapyanyatarakapālakarmajanyakapālāntarasaṃyogestīti sāṅkaryam । evamubhayakarmaprayojya jātyādināpi sāṅkaryaṃ dhyeyam । sthūlo ghaṭaścalatīti ghaṭatvasya parimāṇakarmādisamānādhikaraṇyapratīteśca ।। yadi ca tāratvādīnāṃ sajātīyasākṣātkārapratibandhakatāvacchedakavṛttitvenānugamastarhīhāpi gotvānāmugatasādṛśyasaṃbandhitvenānugamostu ।। api ca tvanmate yathā jñeyatvābhidheyatvamūrtatvakāryatvasvarūpatvajātitvādīnāmananugamepi jñeyābhideyādisapabdapyutpattistattaducitavyāptyādi śca, tathātrāpi kiṃ na syāt।
na ca jñeyatvādīnyapyanugatāni । na ceṣṭāpattiḥ । sāmānyādāvapi vṛtteḥ ।। dravyaniṣṭhatvāvagāhipratyakṣabādhaṃ cāha sthūla iti ।। yadapi tāratvaṃ nāneti tārādiśabdapyutpatyādirna syādityādipadaprayogenābhimataṃ tatrānugatimāśaṅkyāha yadi ceti ।। sajātīyeti ।। vyākhyātametacchabdanityatvavāde ।। prāguktadiśānugataṃ dharmipratiyogitayā sarvatra vidyamānaṃ sādṛśyasaṃbandhitvamityarthaḥ ।। nanu sādṛśyānyapi nānāsaṃbandhitvānyapi tathaiva śabdānugamamātrasyātiprasañjakatvāditi bhāvenāha api ceti ।। mūrtatvamiyattāvacchinnaparimāṇavatvam । kāryatvam kṛtiviṣayatvam ।। yajjñeyaṃ tatsat, yadibhidheyaṃ tatprameyamityādi tattaducitetyarthaḥ । atrāpīti ।। gotvānāmanugame api gavādiśabdavyutpatyādītyarthaḥ । kevalānvayigranthe maṇyādyuktadiśā śaṅkate nanviti ।।
nanu ca jñeyatvādīni jñānatvābhidhāyatvaparimāṇatvakṛtitvādijātirūpāṇyeva, aupādhikadharmāṇāmupādhyanatirekān, tāni ca pamparāsaṃbandhena ghaṭādāvanugatānīte cet । tarhihāpi sādṛśyadvāra kaparamparāsaṃbandhenaikamātravṛttigotvaṃ vā nānāvyaktisaṃbandhi sādṛśyaṃ vā yacchabde vaktṛniṣṭhabuddhiriva gomātrānugatamastu ।। aupādhiketi ।। jñeyatvādīnāṃ jñānādyanatirekājjñānatvādireva jñeyatvādīti bhāvaḥ ।। svasamavāyiviṣayatvarūpasaṃbandhenetyarthaḥ । ekamātravṛttitvamiti ।। purovartiyatkiñcidgopiṇḍaniṣṭhaṃ gotvaṃ svapratiyogikasādṛśyādhārabhūtagotvāśrayatvarūpaparamparāsaṃbandhena sarvagosaṃbandhitayānugatamiti gośabdavyatpatyādirastu । sādṛśyaṃ va svasaṃbandhyanantagovyaktiṣu svasaṃbandhitvasaṃbandhenānugatamitivyatpatyādyupapattiḥ । vaktṛniṣṭhabuddhirvaktṛbuddhiviṣayānekārtheṣu svasaṃbandhitvena sarvānugatā satī sarvanāmasaṃjñakatatpadasya vyutpattau nimittaṃ bhavati ।। sarvanāmnāṃ buddhisthavācakatvaprasiddheḥ । tārkikābhimatanityadravyagataviśeṣapratibandyāpyananugatadharmapakṣe vyutpatyādyupapādayitumāha kiṃ cātyanteti ।। vyāvartakāntarabhāve api vyāvṛttetyarthaḥ ।। paramparāsaṃbandhenānugama iti saṃbhavati ।। tasmāttatrānugatena sādṛśyenaiva vyutpatyādikaṃ vācyamityatrāpi tathaivāstu ।। kiṃ ca tvatpakṣe jātivadākṛterapi pravṛttinimitta tvādākṛtirapyanugataivāstu ।।
tasmātsuvarṇaghaṭatvādivajjñeyatvādyaupādhikadharmavadantyaviśeṣavadākṛtivaccānanugatajāterapi pravṛttinimittaṃ yuktam ।। svarṇaghaṭatvādipratibandī ।। nanvaupādhikarmarūpasyopādhyanatirekādityuktyā paramparāsaṃbandhenaupādhikadharmaghaṭakopādhiniṣṭhajātiviśeṣeṇa viśeṣāṇāmanugame svarūpahānirnāstyeva anugataupādhikadharmasvīkāre svarūpahāniḥ syādityayuktamityata āha nahīti । niyākābhāvāditi bhāvaḥ । māstu tatrānugato dharmaḥ kiṃ tata ityata āha tasmāditi ।। anugatadharmasatve rūpahāniprasaṅgādityarthaḥ।। ākṛterapīti ।। avayasaṃsthānaviśeṣasyetyarthaḥ । vyaktyākṛtijātayaḥ padārtha iti gautamasūtrānmaṇyādyuktapadaśakti vādesya vyaktatvācceti bhāvaḥ । pūrvoktapratibandīcatuṣṭayaṃ saṃgraheṇānuvadannupasaṃharati tasmāditi ।। svarṇaghaṭatvādipratibandī ।।
atha anugatajātau bādhakam ।। kiṃ ca sthūlamutpannaṃ, sthūlaṃ naṣṭaṃ, nilamutpannaṃ nilaṃ niṣṭamitivadghaṭa utpanno ghaṭo naṣṭa ityanubhavātpratyakṣā deva jātyutpattivināśau ।। atha anugatajātau bādhakam ।। śaktyādigraho anyatra gavādāvanugatagotvādisaṃbhave tenaiva śaktyādigraho astu । tatrānanyagatikatvābhāvādityatastatrāpi tvadabhimatanityaikānugatadharma nāstyaiva । pramāṇābhāvāt, sādhakamānābhāvācceti bhāvena
kuto bhasmatvamāptasya naratvaṃ punariṣyate । ekatve nāsti mānaṃ ca ।। ityādivaiśeṣikanayānuvyākhyāne sudhāvākyāni hṛdi kṛtvā jātiviśiṣṭavastūtpattināśagocarapratya kṣeṇa samavāyyutpattināśādiyuktyā jāterutpattināśabodhakāgamena jātimātrotpatyādigrāhipratyakṣeṇa śrutyā ca jāternityatvādikamapākurvannādau tāvadviśiṣṭapratyakṣeṇa jāteranityatvamāha kiṃ cetyādinā ।। parimāṇasya nīlarūpasya cotpattivināśapratyayākārābhinayo ayaṃ sthūla mityādi ।। ityanubhavāditi ।। asya ca ghaṭapaṭatvādijātivyaktyubhayaviṣayakatvātpratyakṣāveva jātyutpattivināśāvityuktam।। na ca viśiṣṭotpatyā diviṣayeyaṃ dhītirviśeṣyavyaktimātrotpatyādināpi yukteti vācyam । vaiparītyasyāpi suvacatvāt । sthūlamutpannamityādibuddherapi tathātvāpātācca ।।
kiṃ ca yathā dravye pākena nīlaraktarūpayornāśotpādau tathā dravye satyevauṣadhādinā tāmratvarajatatvayorapi tau dṛśyete । nanu - jātiviśiṣṭavyaktiviṣayako ayamanubhavo na ghaṭaghaṭatvobhayaviṣayakaḥ । ghaṭaghaṭatve utpanne ityubhayotpattināśaviṣayīkaraṇāt । tathā cāna nyathāsiddhostviti śaṅkate na ceti ।। kimanyataramātraviṣayatvenopapattau ubhayaviṣaśayakatve kalpanāgauravādevaṃ kalpyate, atha daṇḍī nāstītyādāviva viśeṣaṇe bādhāt । ādya āha vaiparītyasyāpīti ।। jātimātrotpatyādinetyasyāpītyarthaḥ । lāghavasyaivamapi saṃbhavāt । pratyuta etadeva yuktam । viśeṣyaṃ nābhigacchet kṣīṇaśaktirviśiṣeṇe iti nyāyāditi bhāvenoktam suvacatvāditi ।। nanu prādhānyādviśeṣyaviṣayatvamevotpatyādibuddheryuktam । na tu guṇabhūtadharmaparatvamityata āha sthūlamiti ।। viśeṣyotpattiparatvetyarthaḥ ।।
nanu satyeva dravye nīlādiguṇasya nivṛttidarśanānna tatra tathātvāpāto yukta ityata āha kiṃ ceti ।। pīlupākaprakriyāyā apramāṇakatvādvakṣyamāṇapratyabhijñāpramāṇaviruddhatvāt, sudhāyāṃ jātinirāsaprastāva eva dūṣitatvācca, piṭharapākaprakriyaivopeyeti bhāvenoktam dravye satyeveti ।। dvitīyepi kiṃ vyaktināśasthalīyajātyanubhavo vā bādhaka uta vyaktyantare tadanubhavo vā । na ca puruṣe naṣṭe api daṇḍavavdyaktau naṣṭāyāmapi tatraiva pradeśe jātiranubhūyate । yenotpatyādidhīrviśeṣyotpatyādimātraviṣayā syāt । vyaktyāntare anubhavastu parimāṇādāvapyasti । vyañjakavyakterabhāvāttatra jāterananubhavakalpanaṃ tu parimāṇādāvapi samam । na cādyāpi jāternityatvaṃ siddham । yena parimāṇādito vaiṣamyaṃ syāt । tadevedaṃ gotvamiti pratyabhijñāyā abhāvāt । ayaṃ gorayamapi ca gauriti dhīstvayaṃ sthūlo ayamapi ca sthūla iti dhīvatsādṛśyaviṣayā ।। ādyaṃ nirāha na ceti ।। dvitīyaṃ nirāha vyaktyantara iti ।। nanu vyaktināśapraveśe jāteḥ satvepi vyañjakābhāvādananubhavostvityata āha vyañjaketi ।।
nirbījam । jātau tu naivamityata āhaḥ na cādyāpīti ।। nanu pratyabhijñayā anugatamatyā vā jāternityatvaṃ siddhamityataḥ pratyabhijñānasya svarūpataḥ pramāṇatvena na saṃdigdhatvādityāsudhoktaṃ vyañjayannāha tadevedamiva ।। nanvanādijāteḥ kathaṃ na nityatvam । jātirnityā anādibhāvatvādgaganavadityanumānavirodhādityata āha kiṃ ceti ।। yadvā jāteranityatve pratyakṣamuktvā adhunā vimataṃ vināśavat vināśavadāśrayasamavetatvādrūpādivadityādisudhoktayuktīmāha kiñcetyādinā asmanmatāpattirityantena granthena ।। niyamāditi ।। avayaviguṇakarmasu tathādarśanāditi bhāvaḥ ।। cāsatvaniyamātkathaṃ ghaṭatvā deranāditvaṃ nityatvaṃ ca ।।
api ca jāterdvitvādivadyvyāsajyajvṛttitve tadvadeva yāvatsvāśrayapratītiṃ vināpratītiḥ syāt । agnimātroddeśena dravyatyāge agnīṣomīyaśāstrārtha ivaikagovyaktidāne gāṃ dadyādiśāstrārtho ananuṣṭhitaśca syāt । nanvanugatvameva jāteranityatve bādhakamato naṣṭo ghaṭa ityādibuddhervyaktiviṣayatvameva yuktamityataḥ"yo anekāśrito dharmo nāsāvekaikapratītau pratīyate yathā dvitvādiḥ। pratīyate ca naratvādikamekaikapratītāvato nānugatami"tyādisudhoktiṃ vyañjayannanugatatvamapi nirāha api ceti ।। jātiḥ prativyaktyaparimāsamāpya vartate atha parisamāpya । ādya āha jāterityādi ।। apratītiḥ syāditi padacchedaḥ। pratītirna syādityarthaḥ। agnimātreti ।। paurṇamāsyāṃ hi agneyopāṃśuyāgāgnīṣomīyākhyakarmatrayamanuṣṭhīyate । tatra yadāgneyo aṣṭākapālo amāvāsyāṃ ca paurṇamāsyāṃ cācyuto bhavatītivākyoktasyāṣṭasu kapāleṣu saṃskṛtapuroḍāśarūpadravyasya haviṣa iti yāvat agnaya idaṃ na mametyagnamātroddeśena tyāgarūpe āgneye yāge anuṣṭhite api "agniṣomīyamekādakapālaṃ paurṇamāse prāyacchadi"ti vākyoktāgniṣomīyayāgarūpaḥ śāstrārtho yathā nānuṣṭhitaḥ tathātve āgneyena kṛtārthatvādagnīṣomīyānuṣṭhānābhāvaprasaṅgāditi bhāvaḥ ।। devatātvavadgotvasyāpi vyāsajyavṛttitvāt । pratyekaṃ parisamāpyatve ca prativyaktivṛttitākāreṇa pratyekaparisamāpterabhāvādasmanmatāpattiḥ ।।
nanu samarthaḥ padavidhiriti paribhāṣayā samarthādeva padāttaddhitapratyayānāṃ vidhānādagnerasahāyasya devatātva evāgnerḍhagiti taddhitavirodhānena tatrādagnimātroddeśena dravyatyāge anuṣṭhite apyagnīṣomīyo nānuṣṭhita ityuktam । tatrāgneḥ somasya ca dvayoritaretarayogenobhayaniṣṭhaikadevatātve vivakṣita eva"dyāvāpṛthivīśunāsīnamarutvadagnīṣomavāstoṣpatigṛhimedhāccha"iti taddhitotpattiprasaṅgāditya āha devatātvavaditi ।। ādyapakṣe sudhāvākyaṃ vivṛtya dvitīyapakṣaṃ svayaṃ nirāha pratyeketi ।।"tathā jātiviśeṣayoḥ"ityādivākyavyākhyāvasāre"brāhmaṇatvapiṇḍayorbhedābhedau mahāpātakena jāterapāyādi"ti tatvavivekaṭīkoktarītyā, āgamena ca jāternityatvaṃ nirāha api ca māhāpātakādineti ।। "māsena śūdro bhavati brāhmaṇaḥ kṣīravikrayī"। ityādyāgamasiddhā śūdratvādijātyutpattiḥ । viśvāmitra brāhmaṇatvajātyutpattistu "gādherabhūnmahātejāḥ samiddha iva pāvakaḥ ।
tapasā kṣātramutsṛjya yo lebhe brahmavarcasam ।। śūdratvādijātyutpattirviśvāmitriśaṅkādīnāṃ varaśāpādinā kṣatriyatvādijātināśena brāhmaṇatvādijātayutpaścāgamasiddhā । sparśa vedhyādi saṃbandhenāyasopyayastvādināśena kāñcanatvādijātyutpattiśca pratyakṣasiddheti kathaṃ jāternityatvaniyamaḥ। "bhinnāśca bhinnadharmāśca padārthā akhilā api ityādiśrutisiddhaḥ prativyakti dharmabhedaḥ । ityādyāgamasiddhā । triśaṅkunāmakṣatriyasya caṇḍālatvajātyutpattiḥ
tasya satyavrataḥ putrastriśaṅkuriti viśrutaḥ । prāptaścaṇḍālatāṃ śāpādguroḥ ।। ityādinavamaskandhasaptamādhyāyastāgamasiddhā । kalmāṣapādasya brahmarakṣastvajātyutpattiḥ "āhurmitrasahaṃ yaṃ vai kalmaṣāṅghimataḥ kvacit ।
vasiṣṭhaśāpādrakṣo abhūt ।। ityādamasiddhetyarthaḥ । sparśavedhī nāmauṣadhiviśeṣaḥ । vaiśeṣikanayānuvyākhyānoktaśrutimāha bhinnāśceti ।। na ca bhinnadharmā ityasya svāsmādbhinnadharmavanta ityartha iti śaṅkyam ।"svaiḥ svairdharmairabhinnāśca"iti śrutiviśeṣavirodhāditi bhāvaḥ ।। nanu māsena śūdra ityādirāgamaḥ kṣīravikraya nindāparo varṇatrayakarmahānipratipādanārtho vāstvityata āha na ceti ।। upalakṣaṇametat। pratyabhijñābhrāntitvaṃ ca yuktam ।।
kiṃ ca dharmadharmiṇorabhedasyānyatra samarthitatvātkathaṃ vyaktyabhinnayā jāteranugatiḥ ।। karmanindāparatve tasmāt"brāhmaṇaṃ nā vagururedityavagoraṇādiniṣedha śeṣabhūtānāṃ"yovagurettaṃ śatena yātayādi"ti śatayātanādivākyānāmapi karmanindāparatvena phalaparatvābhāvaprasaṅgena"śaṃyo ca sarvaparidānādi"ti tṛtīyādhyāyacaturthapādīyāvagoraṇādhikaraṇavirodhāpattiḥ । varṇatrayakarṇahānipratipādananārthatve ca vasante brāhmaṇo agnīnādadhītetyādāvapi brāhmaṇaśabdasya kṣatriyavaiśyakarmarahitaparatvasya vaktuṃ śakyatvena śūdrasyāpyagnividyāsaṃbhavena vaidikakarmādhikārāpatyā ṣaṣṭhādyapādasthāpaśūdrādhikaraṇavirodhāpattiścetyāpi dhyeyam ।। yadapi gādherabhūdityādyāgamo api viśvāmitrasya brāhmaṇakarmayogyatvapara eveti । asati bādhake mukhyārthatyāgāyogāt । jātinityatvasyādyāpyasiddheśceti bhāvaḥ।। nanu yaduktaṃ sparśavedhītyādi tanna । tādṛśapratyakṣasyaivāsiddheḥ । siddhau vā bhrāntitvamastvityata āha ayaḥ piṇḍamiti ।। na cāsati bādhaka ityanuṣañjanīyam । pīlupākaprakriyā tvaprāmāṇikī pramāṇabādhitā ceti bhāvaḥ ।
etena dravye satyevetyādi prāguktaṃ ca samarthitaṃ dhyeyam ।। vaiśeṣikanayānuvyākhyānādau tatvavivekādigranthe ceti bhāvaḥ ।। etena lāghavājjātirekaiveti nirastam । uktaṃ cānuvyākhyāne iti । tasmādrūpādivajjātirnānaiva sāmānyaṃ tu samānanāṃ bhāvaḥ sāmānyamiti vyutpatyā sādṛśyameva । taccoktarītyānugatam । tasmājjātiviśiṣṭavyaktināśādarghaṭo naṣṭa ityādipratyakṣeṇa evaṃ jāternityatvamanugatatvaṃ ca nirasyaikatvamapi nirāha eteneti ।। nityatvānugatatvakhaṇḍanenetyarthaḥ ।। jāterananugatatvaṃ vaiśeṣikādhikaraṇe uktamityarthaḥ । īyate pratīyate ityarthaḥ ।।
nanvevaṃ sāmānyaviśeṣādivyavahārasya kā gatirityata āha sāmānyaṃ tviti ।। samānānāṃ sadṛśānāmityarthaḥ ।। śaktivyāptyādigrahasamarthanavādoktarītyetyarthaḥ । ghaṭo naṣṭa ityādipratyakṣeṇeti ।। viśiṣṭanāśaviṣayapratyakṣeṇetyarthaḥ । kiṃ ca yathā dravyesatyevetyādinoktasya sparśavedhyādītyādinoktasya caikārthatayā sakṛdubhayasaṅgraharūpatvādāgamasiddhetyataḥ paścāduktasyāpi pūrvasaṅgrahānuvādaḥ । kiṃ ca yathā dravye satyevetyādinoktasyaivodāharaṇāntareṇa punarvyaktīpakaraṇamātraṃ, tadapi pratyabhijñārūpapratyakṣapradarśanena tasyābhrāntitvoktyarthaṃ pīlupākaprakriyānirākaraṇārthaṃ cāto na punaruktidoṣaḥ ityāhuḥ ।। coktaśrutyā siddhatvānna jāteranugamaḥ । tadevaṃ jātyabhāve apyanvite śaktigraho yuktaḥ।। evaṃ liṅgādirapyanviteṣṭasādhanatvarūpavidhau śakta itīṣṭasādhanatva jñānameva pravartakam ।। anugatajātau bādhakam ।।
tadevamiti ।। uttaravādopakṣepār thamāha evamiti ।।"jñātvaivehīṣṭasādhanatāṃ pravartata"ityācāryokterāha iṣṭasādhanatvajñānameva pravartakamiti ।। nanu vidhijñānaṃ pravartakaṃ vidhiśca liṅgarghathaḥ"vidhinimantraṇāmantraṇādhīṣṭasaṃpraśnaprārthaneṣu liṅ, loṭce"tyādipāṇinismaraṇāt। kathamevamityata uktaṃ iṣṭasādhanatvarūpavidhāviti ।। nyāyamatādvailakṣyaṇyajñāpanāyoktaṃ anviteti ।। yāgādiyogyetarānvitetyarthaḥ।। anugatajātau bādhakam ।। atha ātpābhiprāyasya liṅgādyarthatve bādhakam ।।
nanviṣṭasādhanatvaṃ na vidhiḥ । tathātve karaṇatvasya vidhyarthena atha āptābhiprāyasya liṅgādyarthatve bādhakam ।। prāguktamākṣipati nanvati ।। vidhinimantraṇetyādipāṇinisūtre liṅgādyarthatvenokto vidhiriṣṭasādhanatvaṃ na bhavatītyarthaḥ । liṅgābhihitatvena"udbhidā yajete"tyādāvanabhihitādhikāravihitatṛtīyānupapatteriti cenna । sādhatanatve abhihite api tadviśeṣasya karaṇatvasyānabhidhanāt । liṅgāntaraṅgasvaprakṛti
yena tajjñānaṃ pravartakamiti bhāvaḥ । vidhyartheneti bahuvrīhiḥ। abhihitatvena kathitatvenetyarthaḥ । anabhihitādhikaroti । dvitīyasya tṛtīyapade"nabhihita"ityadhikārasūtram । tiṅkṛttadvitasamāsairakathita ityarthakā nabhihitādhikāre anabhihita ityanuvṛttiprakaraṇe"kartṛkaraṇayostṛtīyeti"sūtreṇa tiṅgādyanabhihitakartari karaṇe ca tṛtīyā bhavatīti vihiti tṛtīyā na syāt । udbhidā yajeta paśukāma iti paśurūpeṣṭasādhanatvasya yāganiṣṭhatvena tasya yāgānvitasya yajeteti tiṅgābhihitatvāt । udbhidetyupapadasya cādyādhyāyacaturthapādīyodbhidadhikaraṇanyāyena yāgānāmatvena yāganiṣṭhakaraṇatvasyaivodbhitpadagatatṛtīyār'thatvāditi bhāvaḥ।।"sādhakatamaṃ karaṇa"miti pāṇinismṛtyātiśayitasādhanatvarūpasādhanatvaviśeṣasya karaṇatvāttasyaiva ca tṛtīyārthatvādasmābhiśceṣṭasādhanatvasyaiva vidhitvāṅgīkāreṇeṣṭakaraṇatvasya vidhitvānaṅgīkārāt । tathā codbhidyāgaḥ iṣṭasādhanaṃ karaṇakārakaṃ ceti liṅtṛtīyāvibhaktibhyāmartho labhyata iti bhāvaḥ ।। nanu kāraṇatvenodbhidādiyāgasya liṅgānabhidhāne api sādhanatvenāpyabhihitatvākathaṃ tṛtīyetyataḥ sādhanatvenāpyabhidhānamudbhidāderviśeṣasya netyāha liṅgeti ।। yadvā liṅgā kāraṇatvābhidhānepi tṛtīyālabhyakaraṇatvasyābhidhānaṃ nāstyevetyāha liṅgeti ।। upapadā nvayātpūrvameva liṅgārthānvaye heturantaraṅgeti । rhakam । ana - ue tiṅtṛtīyā -e ātpū -naṃe
yajyarthamātragateṣṭasādhanatve abhihite api yāgaviśeṣarupodbhitprātipadikārthagatasya tasyānabhidhānenodbhitprātipadikātparasyāḥ tṛtīyāyāḥ saṃbhavācca ।। tatra hetuḥ svaprakṛtīti ।। anvitābhidhānavādepi sāmānyata evetarānvitasyārthabodhakatvena viśeṣyetarānvitasvārthābhidhānasya padāntarasamabhivyāhārakṛtatvāditi bhāvaḥ ।। etena liṅgaiva sādhanabodhanā udbhideti tṛtīyā vyarthā śabdasādhutvamātrārthā veti nirastam । liṅganuktakaraṇatvārthakatvena vodbhitprātipādikārthagatakaraṇtavārthakatvena vā tṛtīyāyāḥ sārthakyasaṃbhavāt ।। anabhihitādhikaroktatṛtīyā na yukteti rucidattādyuktaṃ ।
tanna । yathākathañcidabhihitatvena tṛtīyāyā ayoge kaṭaṃ kuryādityādāviśṭasādhanatvasya liṅgarthatve iṣṭatvena ka ṭasyāpyabhihitatvena dvitīyānupapatyāpatteḥ । tena rūpeṇābhihitatatvasyaiva dvitīyādibhañjakatve prakṛte api sāmyāt ।। yattu kartṛkaraṇagatasaṃkhyāyāḥ tiṅgādinānabhidhāne tṛtīyā bhavati । abhidhāne tu na bhavatīti pāṇinīyasūtrārthaḥ । iha ca karaṇagatasaṃkhyāyā abhidhānādbhavati tṛtīyeti pakṣadha rādimatam । kartṛkarmaṇorākhyātārthatvasamarthanavāde kartrādigatasaṃkhyāmātrābhidhāyitvasya nirasiṣyamāṇatvāditi ।। kecuttu - yāgagateṣṭasādhanatvāmapi saṃsargamaryādayaiva labhyate । na tvabhidhīyata ityāhuḥ।। neṣṭasādhanatvaṃ vidhiḥ । kuta idaṃ kartatvamiti praśne iṣṭasādhanatvāditīṣṭasādhanatvasya kartavyatve hetūkaraṇāt ।"tarati mṛtyuṃ tarati brahmahatyāṃ yo aśvamedhena yajeta"ityarthavādeneṣṭasādhanatve buddhe api vidhipratyayānumānācca ।
yattu maṇau vidhivādāntyabhāge navyāstvityataḥ pūrvaṃ vastutastvabhihitānvayalabhyaṃ yāgeṣṭasādhanatvaṃ iṣṭasādhanatvamātrasya liṅgarthatvāditi samādhānamuktaṃ tadāha kecitvati ।। iha ca yāgasya dhātulabhyatvādyāgeṣṭasādhanatvayorādhārādheyabhāvasya ca prakṛtipratyayasya samabhivyāhāravabalena saṃsargamaryādayā bhānopapatyā tatrābhidhānavṛttergoraveṇa kevaleṣṭasādhanatvasyaiva liṅgābhidhānamiti bhāvaḥ ।। tatpratipādanaṃ liṅgāderastyeveti dhyeyam । vaktrabhiprāya eva liṅgādyartha ityujayanamatamācāryāstvityādinā vidhivādānte maṇikṛdanūditamāśahkate - nanviti ।। hetutvādityādivakṣyamāṇaślokasthapañcahetūn kusumāñjavalivardhamānābhyāmuktarītyā niṣkṛṣṭārthoktyā vivṛṇoti kuta idamityādinā ।। liṅloṭtavyādinaiveṣṭopāyatvāvagatau hetūktirvyartheti । āptābhiprāyasya liṅgādyarthatvenedaṃ kartavyamityasya mamaitatkaraṇānukūlecchā vakturastītyarthaḥ syāt । iṣṭasādhanatvabodhānantaraṃ karmakāle prayuktābhyāṃ kuryāḥ kuryāmiti madhyamottamapuruṣāphabhyāṃ saṃbodhyakartṛka svātmakartṛka kriyāviṣayorabhiprāyayoreva pratīteśca । i cchāviśeṣarūpāmantraṇādyarthake liṅgādāvicchāvācitvasya kḷptatvācca । tatra ca kuta ityākāṅkṣāyāṃ ma diṣṭasādhanatvāditi heturthavāniti bhāvaḥ । iṣṭāsādhanatva iti ।। aśvedhayāgamasya brahmaityātaraṇe ṣṭasādhanatve avagatepyarthavādādhikaraṇe vidhyarthavādayoravinābhāvasya siddhatayātrārthavādena liṅgādividhaipratyayānumānāditi vā iṣṭopāyatvasya vidhivyā pyatvāttena tadanumānāditi
vār'thaḥ । liṅgādineṣṭasādhanatvabodhane brahmahatyātaraṇakāmo aśvamedhena yajeteti vidhyanumānaṃ vyarthaṃ syāt । āptābhiprāyatve tvaśvamedhādermadiṣṭasādhanatvānmatpratyanukūlecchā'ptasyāstītyanumānabhedādadoṣa iti bhāvaḥ ।। madhyametyāditṛtīhetuṃ vyanakti iṣṭeti ।। tavedamiṣṭasādhanavataḥ kuryāḥ mamedamiṣṭasādhanamataḥ kuryāmiti madhya mottamapuruṣasaṃjñikābhyāṃ liṅgādeśapratyayābhyāṃ kartṛdvayaniṣṭhakriyāviṣayayoḥ saṃkalpāparaparyāyāmiprāyayoravagame tatreṣṭasādhanatvārthakatvavirahādanyatrāpi liṅgloḍāderāptābhiprāya evārtho vācya iti bhāvaḥ ।। anyatra kḷptasāmarthādite hetuṃ vyanakti iccheti ।।"vidhinimantraṇāmantraṇādhīṣṭasaṃpraśnaprarthaneṣu liṅ, loṭca, āśiṣi liṅloṭāviti"
iṣṭasādhanatvārthatve mānāntaravirodhena"na kalañjaṃ bhakṣaye"dityādau tanniṣedhānupapatteṣu ।। hetvādanumānācca madhyamādau prayogataḥ । anyatra kḷptasāmarthyānniṣedhānupapattiḥ ।। iti । tasmāduktabādhakagapañcakeneṣṭasādhanatvārthakatvasyāyogādvaktrabhiprāyarūpavidhyarthaka eva liṅgādiriti ।।
pāṇinisūtroktadiśā icchāviśeṣarūpo ya āmantraṇādhyeṣaṇādistadarthavācitvasya kḷptatvāt । tadanyatrāpi vaktrabhiprāya eva liṅgadyartho neṣṭasādhanatvamiti bhāvaḥ। apaunaruktyāyecchāviśeṣetyuktam । vidhyādeḥ sarvatrecchārūpatve apyavāntarabhedaḥ kusumāñjalāveva vyaktaḥ ।। antimahetuṃ vyanakti iṣṭeti ।। liṅgāderiti yojyam ।। kalañjanāmaktamūlaviśeṣabhakṣaṇamiṣṭasādhanaṃ netyarthaḥ । āptābhiprāyārthatve tu mama kalañjabhakṣaṇakaraṇecchāptasya nāstītyarthakatvādadoṣaḥ । sa cāpto vede bhagavānīśvara eveti bhāvaḥ । taduktamiti ।। pañcamastabakantyabhāge hetutvāt kartavyatve anumānācceti । madhyameti ।। madhyamottamapuruṣaliṅgaḥ iṣṭasādhanatāviyogādityarthaḥ ।। icchāviśeṣarūpe āmantraṇādhyeṣaṇādau liṅgaḥ kḷptaśaktitvādityarthaḥ ।"na kalañjaṃ bhakṣaye"dityādau niṣedhānupapattita ityarthaḥ ।। abhiprāyo hīcchā । evaṃ ca tasyā vidhitve saviṣamannaṃ kalañjaṃ vā bhakṣayatvitīśvarecchāyā abhāve tadbakṣaṇe pravṛtyayogena tasyāstatrāpi satvena viṣayabhakṣaṇādikamapi vidheyaṃ syāt ।।
kiṃ ca bālasyādyastanyapānādisvapravṛttau hetutveneṣṭasādhanatvajñānameva kḷptam । na hi bālasyādyapravṛttau jātibadhirapravṛttau vā vaktāsti । yena tatrāpi vaktrabhiprāyajñānameva hetuḥ syāt । evaṃ ca paroktabādhakapañcakaṃ paścādudbhariṣyan ādau tāvadiṣṭasādhanatvasya liṅarthatve sādhakatrayamabhiprāyasya liṅarthatve bādhakarūpaṃ krameṇāha abhiprayāyo hītyādinā ।। vakturecchā abhidhīyata ityāditaduktaprasiddhidyotako hi śabdaḥ । icchāviṣayasādhanatvāpekṣayā icchāmātrasya viṅarthatve lāghavayuktisūcako vā । pravṛtyayogeneti ।। īśvarecchāyāḥ kāryamātrahetutvāditi bhāvaḥ । kiṃ vaktrabhiprāye jñānaṃ pravartakamityupetya tasya liṅādyarthatvamucyate, atha tadabhāve api । ādye doṣamāha kiṃ ceti ।। yadvā parapakṣe bādhakaṃ siddhāntasādhakāntaramāha kiṃ ceti ।। ādyastanyapāneti ।। prāthamikastanyapānetyarthaḥ । tatrāpi saṃdihānaṃ pratyāha na hīti ।। pravṛttāvityanuṣaṅgaḥ ।। nanvastu bālabadhirayoḥ śabdajñānaśūnyayorevam । tadanyapravṛttirabhiprāyajñānapūrvikāstu । tatrābhiprāyajñānasaṃbhavādityata āha evaṃ ceti ।। caitra jalamāharasvetyuttamavṛddhavākyājjāyamānā prayojyabhūtamadhyamavṛddhapravṛttiryā evaṃ madhyamavṛddhapravṛttidarśanena bālena kalpyamānā liṅgādeḥ śaktiḥ tatpravṛttau kḷpteṣṭasādhanatvaviṣayaiva kalpyā ।।
kiṃ ca vaktrabhiprāye jñāte apa cetasyecchāṃ vinā kathaṃ pravṛttiḥ । kathaṃ ceṣcasādhanatvajñānaṃ vinecchā ।। taddarśanenaitatpravṛttiḥ jñānapūrvikā svatantrapravṛttitvāt madīyastanyapānādipravṛttivaditi jñānapūrvakatvānumānāntaraṃ matpravṛttihetujñānaṃ yatheṣṭopāyatvaviṣayamevamasyāpi pravṛttihetujñānaṃ tadviṣayameveti niścitya tajjñānaṃ ca liṅgādiyuktottamavṛddhavākyenāsyotpannaṃ tadanuvidhānāditi nirṇīyāvāpodvāpābhyāṃ liṅgāderiṣṭasādhanatvaviṣayāmeva śaktiṃ manyate bāla ityeva yuktamityarthaḥ ।। iṣṭasādhanatvaviṣakatvasya svasminnavadhṛtatvāditi bhāvaḥ । tasya akḷtpatvāditi pāṭhe tu vaktrabhiprāyajñānasya pravartakatvena svasminnanirṇītatvādityarthaḥ ।। āptābhiprāyajñānamapi vāyustṛṇamiva balātpravartayataki uta pitāputrādikamivecchāmutpādya । nādyaḥ anubhavavirodhāt । cetanapravṛttericchāpūrvakatvānubhavāt । dvitīye tviṣṭopāyatvajñānamāvaśyakamityāha kiñceti kathaṃ pravṛttiriti ।। vaktrabhiprāyaṃ jānato apyanicchataḥ pravṛtyabhāvasyaiva loke darśanādita bhāvaḥ । kathaṃ ceti ।। pravṛttihetvicchājanakeṣṭopāyatvajñānārthaṃ liṅgāderiṣṭopāyatvārthakatvameva vācyamiti bhāvaḥ ।। madbhojanavadityāptābhiprāyeṇeṣṭasādhanatvānumānātpravṛttiriti vācyam । tathātve liṅgādiśakterāvaśyakeṣṭasādhanatvaviṣayatvenaiva kalpyatvāt । arthāpattirhi sākṣādupapādakaviṣayā । na tūpapādakavyāpyaviṣayā । anumānaṃ cāyuktam । uktarītyā viṣabhakṣaṇādau vyabhicārāt ।
jñānasyaivecchādvārā pravartakatve api tajjñānārthaṃ na tasya liṅgārthatvaṃ kalpyam । iṣṭopāyatvajñānasyānyathāpi saṃbhavāditi bhāvenācāryāstvityādigranthe maṇyuktānumānānumānānuvādapūrvaṃ prāguktadvitīyapakṣamāśaṅkya nirāha na cedamiti ।। tṛptikāme nānyeva kriyamāṇaviṣayabhakṣaṇādāvavyabhicārāya matkṛtisādhyatveneti hetuviśeṣaṇam ।। iṣṭasādhanatvaviṣayakatvenaivāptābhiprāyaviṣayatvenetyatrāvaśyakatvahetureka uktaḥ । kalpakābhāvaṃ cāha arthāpattirhīti ।। icchāpūrvakapravṛtteranupapadyamānārthasya darśanarūpārthāpattiḥ svopapādamiṣṭopāyatvajñānameva svīkaroti । na tu iṣṭopāyatvavyākhyaṃ puruṣasādhana mityuktānumānaṃ cetyarthaḥ ।। ayaṃ saviṣamannamityādinoktarityetyarthaḥ ।। nanu tatrāpi tātkālikeṣṭasādhanatvamastyeva tṛtpijanakatvādato na vyabhicāra iti cenna । tvanmate balavadaniṣṭānanubandhīṣṭopāyatvajñānasyaiva tatra sādhyārthatvādanyathā nivṛttisthale kalañja bhakṣaṇādāvaniṣṭhāsādhanatājñānaṃ na syāt । na ca tatrāvyabhicārāya balavadiṣṭa janakatve satīti heturviśeṣyata iti vācyam । kalañjabhakṣaṇaṃ mamāniṣṭaṃ matkṛtisādhyatvenāptenāniṣyamāṇatvādityasyāsiddheśca ।।
tasmānniṣiddhe api satvādbālavadhirādipravṛttāvasatvātparābhiprāye jñāte api cetanasyeṣṭasādhanatvājñāne pravṛtyayogācca nā bhiprāyo vidhiḥ । kintviṣṭasādhanatvameva ।। āptābhiprāyasya liṅgādyarthatve bādhakam ।। udayanamatānuvādaprastāve maṇyuktaṃ nivṛttisthalīyamaniṣṭopāyatānumānamapyayuktamityāha kalañjeti ।। aniṣṭaṃ aniṣṭasādhanatvamityarthaḥ । yadvā tatreṣṭasādhanatve satyapi balavadaniṣṭānanubandhitvaṃ neti bhāvenāniṣṭamityeva lādhyanirdeśaḥ kṛtaḥ । viṣayasaṃpṛktānnabhojanavaditi dṛṣṭānto dhyeyaḥ।। uktarītyetyanuṣaṅgaḥ । uktasādhakāni trīṇyapyanuvadannupasaṃharati tasmāditi ।। āptābhiprāyasyeti yojyam ।।
āptābhiprāyasya liṅgādyarthatve bādhakam ।। atha udayonoktavaktrabhiprāyavidhitvabhaṅgaḥ ।। bādhakapañcake apyādyaṃ tāvanna yuktam । tvanmate idaṃ kartavyamāptābhipretatvāditi hetūkaraṇavadupapatteḥ ।। nāpi dvitīyam । arthavādādeveṣṭasādhanatve buddhe vidhipratyayasya vā tadarthasya vānumityanabhyupagamāt । tvatpakṣe api tatra vidhipratyayādyanumānaṃ vyarthameva। tadbodhyasya pravartakartasyeṣṭasādhanatvasyarthavādādeva siddheḥ । asiddhau ca kalpakābhāvāt ।
atha udayanoktavaktrabhiprāyavidhatvabhaṅgaḥ ।। iṣṭopāyasya liṅgārthatve prāguktapañcabādhakāni krameṇa nirāha bādhaketyādinā ।। iti hetūkaraṇavaditi ।। idaṃ tvayā kartavyamityuktena kuta iti pratyukto brūte āptābhipretatvāditi । tatra tvanmate idaṃ tvayā kartavyamityasya tvatkṛtiviṣayatvenāptābhipretamityarthaḥ । tatra kuta ityākāṅkṣāyāmāptābhipretatvāditi heturayuktaḥ syāt । tatra yadi kartavyamityasya kṛtiviṣaya ityetāvanmātraṃ vivakṣitvā hetorupapattiṃ manyase tarhi mamāpi tathaivāstviti bhāvaḥ । vidhyanumānācceti bādhakaṃ nirāha nāpi dvitīyamiti ।। iṣṭasādhanatve iti ।। tathā cānumānācceti hetorasiddhiriti bhāvaḥ । astūdayanamate ayaṃ doṣa ityata āha tvatpakṣe apīti ।। iṣṭāsādhanatvasyārthavādādasiddhau vidhyanumāpakābhāvādityarthaḥ।
vyāpakānupalabdhirūpabādhakanirāsena sārthakyaṃ tu manmate api samam ।। nāpi tṛtīyam । uktarītyeṣṭasādhanatvavācino liṅaḥ ekadeśabhūtāyāmicchāyāṃ lakṣaṇāsaṃbhavāt । kuryāḥ kuryāmityatrāpi saṃbodhyaṃ svātmānaṃ ca pratīṣṭasādhanatvasyaiva liṅarthatve bādhakābhāvācca ।। nāpi caturtham । tvanmate kḷptecchāṃśātyāgenāptatvāṃśa iva aśvamedhāde riṣṭasādhanatvādihetunā hyaśvamedhādikaṃ kṛtiviṣatayāptābhipretamityarthako"śvamedhena yajeta brahmahatyātaraṇakāma"iti vidhiranumātavyaḥ । iṣṭasādhanatvasyaivājñāte vidhyanumitireva nodīyāditi bhāvaḥ ।।
nanvarthavādānniścitamapīṣṭasādhanatvaṃ kartavyatvarūpavidhivyāptatvādiha ca tasyānupalambhena kuṇṭhitaśaktikaṃ na pravartayitumīṣṭe iṣṭāsadhatārūpārthaviyogāditi bādhakaṃ nirāha nāpi tṛtīyamiti ।। abhiprāyo hīcchetyādinoktarītyetyarthaḥ ।। iṣṭāsadhanetyatra sādhyaviṣayakatvenānupraviṣṭecchāyā ekadeśatvāt । tadvi śiṣṭārthanupapattāvekadeśasya lakṣaṇayā grahaṇasaṃbhavādityarthaḥ । lakṣaṇaiva doṣa ityanuśayādāha kuryā iti ।। taveṣṭasādhanaṃ mameṣṭasādhamityarthakatvopapatterityarthaḥ। anyatra kḷptasāmarthyādityuktabādhakaṃ nirāha nāpi caturthamiti ।। icchāviśeṣarūpāmantraṇādau liṅ manmate api tadatyāgena sādhanatvāṃśe śaktikalpanāt । kathaṃ ca liṅgāre anyortha iti vidhyartha liṅo'pi sa evārthaḥ ।। nāpi pañcamam । naño asurā ityādāviva tvadrītyā lakṣaṇayā madrītyābhidhayeṣṭasādhanatvaviruddhāniṣṭasādhanatvārthakatvāt । dṛṣṭaṃ ca nañaḥ kriyā- kḷptecchārthakatvāṃśātyāgenāptatvāṃśamadhikamapi niveśyapteṣṭatvaṃ vidhiliṅo'rtha iti kalpyate । tathā manmatepi kḷptecchārthakatvātyāgenecchāviṣayasādhanatvāṃśepi liṅgādeḥ śaktiḥ kalpyate । ato adhikāṃśe śaktikalpanasya tulyatvānnedaṃ bādhakamiti bhāvaḥ । āptatvāṃśa ityupalakṣaṇam । kṛtisādhatvāṃśa ityapi dhyeyam । manmate tu na tadaṃśepi liṅgādeḥ śaktirityagre vyaktam ।।
nanvāmantraṇādāvāptatvāṃśe api śaktiḥ kḷpteti vādinaṃ pratyāha kathaṃ ceti ।। niyāmākābhāvāditi bhāvaḥ । ekatra nirṇītārtho anyatrāpīti nyāyastvasati bādhake । prakṛte cāptecchāyā vidhyarthatve bādhakatrayasya prāgevoktatvāditi bhāvaḥ । niṣedhānupapattita iti bādhakaṃ nirāha nāpi pañcamamiti ।। tvadrītyāpadrītyetyetannañarthanirṇayavāde agre vyaktam । aniṣṭasādhanatvārthakatvāditi ।। tathā ca tatra mānāntaravirodhābhāvānniṣedhānupapattirneṣṭasādhanatvasya liṅgādyarthatve bādhakamiti bhāvaḥ ।। nanvasurādipadaṃ paryudāse api kriyāyoge nañaḥ paryudāsārthatvamadṛṣṭacaram । tathā ca na bhakṣayoditi prasajyapratiṣedha evetyata āha dṛṣṭaṃ ceti ।। yāge api nānuyājeṣu eyajāmahaṃ karotītyādau paryudāsārthakatvam ।।
nānu yājeṣviti । nañaḥ kriyānvayo na tūttarapadena samāsena nirdeśaḥ । anuyācānāma trayonuyājā ityukteḥ trayo yāgaviśeṣāḥ । anūyājanāmakayāgabhinneṣu e yajāmaha iti pañcākṣaraṃ mantraṃ karoti uccārayatītyarthaḥ । pratiṣedhaḥ pradeśe anārabhya vidhāne ca prāptapratiṣiddhatvā dvikalpyaḥ syāditi daśamāṣṭapapādīyādyādhikaraṇe"yajatiṣu e yajāmahaṃ karoti nānuyājeṣu ye yajāmahaṃ karoti"ti vākyadvayamudāhṛtya nañatra prasajyapratiṣedhārtha uta paryudāsārtha iti saṃdihya ādye anārabhyādhītena yajatiṣviti mantreṇānuyājeṣvapi yajatitvātprāpto ye yajāmaha iti mantro na karotīti pratiṣidhyata iti naño anu yāja iti śabdasya ca mukhyārthalābhaḥ । paryudāsapakṣe tu nañanuyājaśabdābhyāṃ tadanyāyāgāntaragrahaṇamiti padadvayalakṣaṇādoṣaḥ । nañonuyājapadenānvaye anaśva ityādāviva nityasamāsenānanuyājeṣviti prāptyātra pratīyamānakriyānvayāyogato avihitapratiṣiddhatvādvayanadvayaprāmāṇyātsāmānyaviśeṣabhāve satyapi niṣedhasya svāpekṣitaniṣedhyaprāpakatayā samānyavacasopekṣyatvena tulyavacchravaṇavirodhena cāyuktatvānnañonuyājasaṃbandhajhe vyākaraṇe api dvitīyādhyāyaprathamapāde vibhāṣeti mahāvibhāṣādhikaraṇā samāsopapatteḥ kriyānvitanaño api paryadāsārthatvameveti anuyājānyayāgeṣu ya yajāmahaṃ karotītyevārtha iti siddhānti tvāditi bhāvaḥ ।। yadvā prathamaṃ nañarthadhatvarthayoranvayo anantaraṃ tadanvitena liṅgā mānāntarāviruddhakalañjalabhakṣaṇābhāvasyeṣṭasādhanatvamevocyate ।। ete virodhiparatvaṃ samastasyaiva naño na tu vyastasyeti rucidattoktaṃ nirastam । paryudāśrayaṇe mīmāṃsānyāyasiddhe sati yathoyogaṃ virodhitvasya vānyatvasya vārthasya grahaṇe bādhakābhāvāt ।। maṇau tu iṣṭasādhanatvasya liṅarthatve na kalañjaṃ bhakṣayedityatra vidhyarthaniṣedhānupapattiḥ । tadbhakṣaṇsya tṛptirūpeṣṭasādhanatvāt । nacāsurā ityādivatparyudāsalakṣaṇayā virodhyaniṣṭasādhanatvabodhanaṃ nañosamastvātkriyāsaṃgatatvena pratiṣedhavācakatvavyatpatteśceti cenna । viśeṣyavati viśiṣṭaniṣedhasya saviśeṣaṇehītinyāyena viśeṣaṇaniṣedhaparyavasāyitayā kalañjabhakṣaṇamiṣṭotpattināntarīyakaduḥkhasādhanamiti na kalañjaṃ bhakṣayedityena bodhitatvāditi granthena nañaḥ pratiṣedhārthatvamupetyaiva niṣedhānupapattisamādhanamuktam । taduttarabhaṅge nirasiṣyata iti bhāvaḥ । ādipadena nārṣeyaṃ vṛṇīte, nekṣetodyantamādityamityādergrahaḥ । nekṣetetyasyāpi caturthādyapāde tṛtīyādhikaraṇe paryudāsatvokteḥ ।।
astu tatra nityavacchravaṇavirodhādibādhakena lakṣaṇayāpi paryudāsākṣayaṇam । prakṛte ca bādhakābhāvānmukhyārtha eva prasajyapratiṣedhostviti vādinaṃ pratyāha yadveti ।। bhakṣaṇarūpadhātvarthetyarthaḥ । na ca mīmāṃsakavannyarthamādāyākhyātānvayaḥ, tena kalañjabhakṣaṇābhāva iṣṭāsādhanamityanvaya iti vācyamityādinā pakṣadharādyuktamāśaṅkya nirāha neceti ।। na tu nañartheneti ।। tasya bhinnapadopāttatvena bahiraṅgatvāditi bhāvaḥ । subantepyāha gambhīrāyāmiti ।। na ṭa prakṛtibhūtadhātvarthasya prathamamantaraṅgeṇa pratyayārthenaivānvayo na tu nañartheneti vācyam । taṇḍulān pacatītyatra taṇḍulaviṣayakapākānukūlakṛtimānityartha pratītyā taṇḍulānvitapākasyākasyākhyātārtha bhūtayā kṛtyānvayasya gambhīrāyāṃ nadyāṃ ghoṣa ityādau gambhīrā nvitāyā eva nadyāḥ saptamyarthe nādhikaraṇatvenānvayasya darśanāt ।। kiṃ ca nañarthasya pratiyoginyākāṅkṣotthiteti tasyaiva prathamaṃ dhātvarthenānvayaḥ । sannidhānādapyā
nanu - tatrāpyarūṇai kahāyanīnyāyena khalekapotanyāyena copapadārthaprakṛtyarthayoḥ yugapadena kriyānvaye paścātpā rṣṭikānvayabalenaiva taṇḍulavalaviṣakapākānukūlakṛtimānityādipratītirityastu । yadvā sannidherbalavatvātpūrvaṃ prakṛtyarthasya pratyārthenaivānvayo nopapādārtheneti vadantaṃ pratyāha kiṃ ceti ।। dhātvartheneti ।। tasyaiva pratiyogitvāditi bhāvaḥ ।। dhātvarthasyaikapadopāttatvātpratyayārthasannidhānamasti । nañarthena tvākāṅkṣāsti । tatra sannidhānātpūrvaṃ pratyayārthena dhātvarthasyānvayo vā thākāṅkṣāvaśānnañartheneti saṃdehe dvitīya eva yuktaḥ । kāṅkṣāyā eva balavatvāt ।। etadeva parihāradvayamabhipretya viṣṇutatvanirṇaye"jñātvaiva hīṣṭasādhanatāṃ pravartate ca viparyayeṇe"ti viparyayaśabdaḥ prayuktaḥ । kalañjabhakṣaṇasyāniṣṭasādhanatvaṃ kalañjabhakṣaṇasyāniṣṭasādhanatvaṃ kalañjabhaṇābhāvasyeṣṭāsādhanatvaṃ ceti dvayamapi hi kalañjabhakṣaṇeṣṭasādhanatvasya viparyaya eva ।। keci t yathā gatinivṛtyarthasyāpi sthādhātoḥ pratiṣṭhata ityatra pro pasandānena gamanārthatā । tatheṣṭasādhanatvārthasyāpi liṅgo nañupasaṃdānenāniṣṭasādhanatvārthatvamityāhuḥ ।।
sannidhānaṃ hi pāṭhasādeśyarūpaṃ sthānapramāṇam । ākāṅkṣā hi prakaraṇam । tatra"śrutiliṅgavākyaprakaraṇasthānasamākhyānāṃ samavāye paradaurbalyamarthaviprakarṣāditi"tṛtīyādhikaraṇoktadiśā prakaraṇasya sthānādapi balavatvāt ।। ata eva tṛtīyasya tṛtīyapāde daśamādhikaraṇe rājasūyaprakaraṇe śrutābhiṣecanīyāgasannidhāvāmnātānāmapyakṣairdāvyatītyādyuktivadevanādīnāṃ prakaraṇāt rājasūyā ṅgatvamuktamiti bhāvaḥ । etadeva parihāradvayamityetadvyañjayanmūlārūḍhatāṃ spaṣṭayati kalañjabhakṣaṇasyeti ।। maṇikārādimatamāha ktecitviti ।। yadyapi ṣṭhā gatinivṛttāvitipaṭhanāt ṣṭhā dhātoritivācyam । tathāpi "dhātvādeḥ ṣaḥ śa"iti kṛtasakārasyāyamanuvāda ityadoṣaḥ ।। upasaṃdānaṃ nāma dhātugataśaktatāvacchedakatvāparaparyāyam dyotakatvāt । tādṛśa pretyupasaṃsargasaṃnidhānenetyarthaḥ ।। anye tu - na bhakṣayedityādiniṣedhasthale bhakṣayediti na liṅ । vihitasya pratiṣedhāyāgāt । kiṃ tu balavadaniṣṭānanubandhitvaniṣedhyasamarpakaṃ liṅpratirūpakamavyayameva ।"vyātena kiraṇāvalīmudayanaḥ""cakre subandhuḥ sujanaikabandhurityādau" tiṅ pratirūpakāvyayavat ।
"apetarayuddhābhinivośasaumyo । harirhariprasthamatha pratasthe"।। ityādi māghādau prayogāditi bhāvaḥ ।। atrārucibījaṃ tūpasargāṇāṃ maṇyabhimatadyotakatvanirāsenāgre vācakatvasamarthanenedaṃ pratyuktaṃ bhaviṣyatīti । tiṅpratirūpakaṃ kiṅgantasadṛśamityarthaḥ ।।
sanmārgasya vilokanāya gataye lokasya yātrārthinaḥ । vyātene kiraṇāvalīmudayanaḥ sattarkatejomayīm ।। iti kiraṇāvalyāṃ tṛtīyo granthakaraṇapratijñāślokaḥ । cakre subandhuriti ।। pratyakṣaraśleṣamayaprabandhavinyāsavaidagdhyanidhirnibandham ।
balavadaniṣṭānanubandhitvaviśiṣṭasādhanatvaṃ liṅartha iti mate api hi nañā balavadaniṣṭānanubandhitvarūpaviśeṣaṇe niṣiddhe draviṭamaṇḍakanyāyenāniṣṭānubandhitva eva paryavasyatītyāhuḥ ।। tasmādvidhipratyayasyeṣṭasādhanatvārthakatve na kiñcidbādhikam ।। iti vāsavadattākhyagrandhasya ślokaḥ । subandhuriti vāsavadattākhyagranthakarturnāmadheyam । ādadipadena ujjahārapadamañjarīmasau śabdaśāstrasahakārapādapāt ।
iti padamañjaryādiprayogagrahaḥ । liṅantaprayoge ta"parokṣe liḍiti"parokṣe bhūte ca liṭonuśānasanātsvakṛteḥ parokṣatvabhūtārthayorayorabhāvāvdyātena ityādiprayogocha'sādhureva syāt ।। ata eva kiraṇāvalī vyākhyāne vyātene vyātanodityarthamuktvā,"āśaṃsāyāṃ bhūtavacce"ti liḍiti matamayuktaṃ, tatra bhūtasāmānyapratyayasyātideśādbhūtaviśeṣavihitayorlaṅliṭoranatideśāditi matāntaraṃ dūṣayitvā, tiṅantapratirūpapako aya nipātaḥ cakre subandhuḥ sujanaikabandhuritivadityuktamiti bhāvaḥ ।। maṇḍākākhyabhakṣyaviśeṣabhakṣaṇākuśalo draviḍo drāviḍajātimān hastena maṇḍakaṃ gṛhītvā śiroveṣṭanenāpi vadane nikṣipya yathā bhakṣayati evameva viśiṣṭa niṣedhenāpyaniṣṭānubandhitvameva prāptamityarthaḥ । atrāpyarucibījaṃ tu pūrvoktadiśā dvedhā niṣedhasthale samādhānopapattāvavyayatvādikalpanākleṣo nānusartavya iti ।।
etadapyukta"miṣṭasādhanatā"meveti । na tu vaktrabhiprāyamityarthaḥ ।। yadyapi svābhiprāyo api svapravṛttihetuḥ । tathāpi sa svarūpasanneva hetuḥ । na tu jñātaḥ । jñātaṃ sadyatpravartakam tadeva liṅvācyam । tādṛśaṃ ceṣṭasādhanatvameva । na ta tu svābhiprāyaḥ । etadapyāha"iṣṭāsādhanatāṃ jñātvai"veti । na tu svābhiprāyamivājñātvetyarthaḥ ।। udayanoktavaktrabhiprāyavidhitvabhaṅgaḥ ।। ṭīkoktadiśā evakārasya bhinnakramapetya pratipāditamarthaṃ mūlārūḍhaṃ darśayati - etadapyuktamiti ।। na kevalaṃ prācīnaparihāradvayamityaperarthaḥ । yathāśrutānvaye apyevakāravyāvartyaṃ darśayati yadyapītyādinā ।।
nanu jñātaṃ satpravartakamiṣṭasādhanatvameva na tu svābhiprāya ityayuktam । iṣṭasādhanatvajñāne tadviśeṣaṇecchā api jñātavyatvāt । abhiprāyasya cecchāviśeṣatvādityata āha atra ceti ।। udayanoktavaktrabhiprāyavidhitvabhaṅgaḥ ।। a ca preṣṭhatvaṃ necchāviṣatvaṃ yenecchāpi jñātā pravṛttihetuḥ syāt । kiṃ tu svarūpaṃ sadicchāviṣayatvaṃ prati prayojakaṃ sukhaduḥkhābhāvānyataratvameveti jñeyam । ityadhikam - ga aatra ceṣṭatva' mityādinā śiṣṭamitthameva - rā su halavadaniṣṭhānanubandhitvādiviśiṣṭeṣṭasādhanatvasya vidhitvabhaṅgaḥ ।।
neṣṭasādhanatvamātraṃ vidhiḥ । aśakye takṣakacūḍāmaṇyāharaṇādau tātkālikeṣṭasādhane viṣasaṃpṛktamadhubhakṣaṇe niṣiddhakarmaṇi ca pravṛttiprasaṅgāt । kiṃ tu kṛtisādhyatve sati balavadaniṣṭānanubandhitvena vā iṣṭotpattinānantarīyakaduḥkhādhikaduḥkhājanakatvena vā- balavadaniṣṭānanubandhitvādiśiṣṭeṣṭasādhanatvasya vidhitvabhaṅgaḥ ।। atreti ।। iṣṭasādhanatvameva viṅagādyartha iti prameyaviṣaye viśiṣṭameveṣṭasādhanatvaṃ vidhipratyārtha ityuktamiti vakṣyamāṇenānvayaḥ । niṣiddhakarmaṇi kalañjabhakṣaṇādau । tātkālikeṣṭasādhana ityanuṣaṅgaḥ ।। yadyapi maṇāviṣṭotpattināntarīyaketyādi dvitīyakalpa eva kaṇṭhoktastathāpi śyenādau vidhipravṛttivyutpādanasthale balavadaniṣṭānanubandhitvamapi nānvetītyādivyavahārāttadanurodhenādyaḥ pakṣaḥ । pakṣadharādivikṣāyurodhena tṛtīyaḥ pakṣa ukta ityadoṣaḥ ।।
iṣṭotpatyanāntarīyakaduḥkhājanakatvena vā viśiṣṭameveṣṭasādhanatvaṃ vidhiḥ ।। yadyapyādye bavavatvamanugatamekaṃ nāstīti śaṅkā । dvitīye apyakleśarūpe rāmasmaraṇādau tatsādhyeṣṭotpattināntarīyakaṃ duḥkhamaprasiddhamiti śaṅkā। tathāpi tṛtīye na kāpi śaṅkā । evaṃ ca niṣedhavākyasthena nañā - kṛtisādhyatve satītyetaduttarakalpadvaye apyanveti । ādyaviśeṣaṇena takṣakacūḍāmaṇyāharaṇādau na pravṛttiprasaṅgaḥ । dvitīyena tu viṣasaṃpṛktamadhubhakṣaṇe niṣiddhe ca na pravṛttiḥ । bhojanādinā tṛptyādirūpeṣṭotpattau satyāṃ yannāntarīyakaṃ duḥkhaṃ śramādi tadadhikanarakādiduḥkhājanatveneti dvitīyapakṣasyārthaḥ । iṣṭotpatyanantara bhāviduḥkhājanakatveneti tṛtīya pakṣasyārthaḥ । ādyapakṣe bavadaniṣṭānanubandhitvaṃ ca na viśeṣaṇam । anugatasya tasyābhāvāditi maṇikṛduktameva doṣaṃ dvitīyapakṣe pakṣadharādyuktaṃ doṣamarucibījaṃ darśayati yadyapīti ।। iṣṭāpekṣayā aniṣṭasyādhikatvaṃ balavatvamityādirūpeṇa kathaṃ cidanugateḥ iṣṭotpattināntarīyakaduḥkhādhikaduḥthajanakatvaṃ prasiddham । tadanyatvena vivakṣitatvasya ca sambhavācchaṅketyevoktam ।। tṛtīye nakāpi śaṅketi ।। yadyapyajanakatvaṃ janakatvātyantābhāvajanakānyonyābhāvarūpatayā bhinnam । tathā ca militajñānahetutāyāṃ gauravamanubhavaśca । pratyekajñāne api phalasiddheśca pratyekahetutāyāmananugama iti śaṅkāsti । tathāpi pratyekahetutve api tādṛśaduḥkhajanakatvajñānavirodhitvenānugamasambhavāditi bhāvaḥ ।।
niṣedhasthaloktanirvāhamanuvadati evaṃ ceti ।। viśiṣṭasya vidhyarthatva ityarthaḥ । balavadaniṣṭānanubandhitvādi rūpaṃ viśeṣaṇameva niṣidhyate । tathā ca na mānāntaravirodhaḥ ।। na ca naño vidhyarthaikadeśena viśeṣaṇenānvaye ekaśabdārthasyāparaśabdārthaikadeśenānvaya vyutpattivirodha iti vācyam । caitramātetyādi caitrasya janakastrīvācakamātṛpadārthaikadeśena, putreṇa caitraputrasya putra ityevamanvayasya ca darśanāt ।। yathākramamayogānyayogātyantāyogavyavacchedā arthāḥ । evaṃ ca śvetadīnāmavadhāraṇārthaikadeśenāyogādinānvayo dṛśyate । evamaghaṭaḥ paṭa ityādau manmate sāmānādhikaraṇyāya
na mānāntareti ।। tātkālikeṣṭasādhanatvagrāhimānāntaretyarthaḥ । pakṣadharādyuktaśaṅkottare vyanakti na ca naña iti ।। avadhāraṇārthaikadeśeneti ।। ayogavyavacchedāditrayasyāpyavadhāraṇārthatvenaikaikaprakramātsthitīyogānyayogātyantāyogānāṃ vyavacchedapratiyogināmavadhāraṇārthaikadeśatvāditi bhāvaḥ । anyonyābhāvavati lākṣiṇikatvena padārthaikadeśenānyonyābhāvena ghaṭasya pratiyogitvenānvayo dṛśyate । tathā caikadeśenānvayavyutpattireva siddhā ।। api ca na kalañjaṃ bhakṣayedityādau nañarthasya vidhyarthena viśiṣṭenānvayepi śābdena viśiṣṭābhāvena viśeṣyasatvajñānasahakṛtena viśeṣaṇābhāvasyānumānāt । vidhyarthaikadeśena viśeṣaṇena nañarthasyānvaya eva nāsti ।।
kecittu kṛtisādhyatveṣṭasādhanatvāniṣṭāsādhanatvāni pratyekaṃ vidhipratyayārthāḥ । tathā ca niṣedhasya na vidhyarthaikadeśenānvaya ityāhuḥ । tanna । trayāṇāṃ pratyekamarthatve akṣādiśabdeṣvivaikaikasmin prayoge ekaitasyaiva pratītiprasaṅgāt । manmate nyāyamate ।। vyaktametadagre nañarthanirṇayavāde । atiriktaviśiṣṭābhāvānabhyupagamapakṣe samādhiṃ dṛṣṭāntairupapādyātiriktābhāvamatenāha api ceti ।। vidhyartheneti ।। vidhipratyayarūpaliṅgādyarthenetyarthaḥ ।। kṛtisādhyatvesatītyādiviśeṣaṇaviśiṣṭasādhanatvenetyarthaḥ । viśiṣṭābhāvena viśiṣṭābhāvajñānena ।। ekadeśimataṃ pūrvapakṣimukhenaivānūdya pakṣadharādyuktadoṣeṇa nirāha kecitviti ।। viśiṣṭasya liṅagādyarthatvakalpane kiṃ yāgādau pravṛtyarthamuta niṣedhopapatyarthaṃ yadvā bādhakadaśāyāmapi viṣayasaṃpṛktamadhubhakṣaṇadāvapravṛtyartham । sati gatyantare śaktitrayakalpanasyānyāyyatvācca । tasmādviśiṣṭameveṣṭasādhanatvaṃ vidhipratyayārtha iti ।।
viśiṣṭārthakatvakalpanaṃ hi natāvadyāgādau pravṛtyartham । iṣṭasādhanatvajñānenaiva tadupapatteḥ । na hi yāge balavadaniṣṭānubandhitvaṃ prasaktam । yena tadabhāvo yajetetyanena bodhyeta ।। nāpi kalañjaṃ na bhakṣayedityādiniṣedhopapatyartham । anyathāpi tadupapatteruktatvāt ।। nāpi saṃjātabādhasya viṣasaṃpṛktamadhubhakṣaṇādau niṣiddhe kalañjabhakṣaṇādau cāpravṛtyartham । pravartakatvenābhimatamiṣṭasādhanatvajñānaṃ hi neṣṭasādhanamiti jñānam । pareṣṭasādhanamiti jñānepyapravṛtteḥ ।। ādyaṃ nirāha na tāvaditi ।। dvitīyaṃ nirāha nāpīti ।। caturdheti ।। svamatena parihāradvayasya"kecittu anye tvi"tyābhyāṃ ca parihāradvayasyokteriti bhāvaḥ । tṛtīyaṃ nirāha nāpi sañjātabādhasyeti ।। viṣasaṃpṛktamadhubhakṣaṇādikamanarthaheturiti jānatopi puruṣasyetyarthaḥ । iṣṭopāyatvamātrasya pravartakatvepi tasya tatrāpi satvena pravṛtyāpatteriti bhāvaḥ । pravartakatvenābhimatamiṣṭopāyatvaṃ tatra nāstīti vaktuṃ prasaktakalpadvayanirāsapūrvamupodghātamāha pravartakatvenetyādinā pravṛttiparatvāhānerityantena । pūrvoktapakṣadvaye api doṣamāha icchāyā iti ।।
nāpi sveṣṭasādhanajñānam । iṣṭasāmānyasādhanatvajñāneneṣṭaviśeṣasvargādisādhanayāgādāvapravṛtteḥ । icchāyāḥ svarūpasatyā eva pravartakatvena tajjñānānapekṣaṇācca ।। kiṃ tu svargo me astvitīcchāprakārībhūtasvargatvaviśiṣṭaṃ prati sādhanatvena jñānam । na caivaṃ pravartakajñānasyānanugamaḥ । svarūpasadicchāviṣayasādhanatva jñānatvenānugamāt । etadapi na phalecchārahitaṃ pravṛttiṃ janayati । kiṃ tu svargaṃ sādhayiṣyāmīti phalecchāsahitameva । iṣṭasādhanamiti jñānaṃ sveṣṭāsadhanamiti jñānamiti pakṣadvaye apīcchāyā jñānaviṣayatayānupraveśāt । tasyāśca svarūpasatyā eva pravartakatvānna kalpadvayamapi yuktamiti bhāvaḥ । iccheti ।। svarūpasadicchāyāḥ prakārībhūtaṃ svargaviśeṣaṇatayā viṣayībhūtaṃ yatsvargatvaṃ tadviśiṣṭaṃ pratītyarthaḥ । asmin pakṣe bādhakamāśaṅkya nirāha na caivamiti ।। svargapaśuputrādirūpeṇeṣṭaviśeṣaṇāmanekatvāttattadicchāprakārībhūtaviśiṣṭaṃ prati sādhanatvasyāpyanekatvena tajjñānānāmapi tathātvādananugama ityarthaḥ । svarūpasadiccheti ।। sukhādivadicchāyāḥ jñātaikasatve api tajjñānavarjanīyasannidhyeva । na tu pravartakakoṭipraviṣṭamiti bhāvaḥ ।।
nanvevaṃ phalecchāhīnasyāpi pravṛtyāpattirityata āha etadapīti ।। uktāyāmicchāyāṃ svarūpeṇa satyāmidaṃ svargasādhanamiti jñānenaiva pravṛtterdarśanāt । na hi phalarāge idaṃ phalasādhanamiti jñāna ca sati aniṣṭānanubandhitvājñānena pravṛttivilambaḥ । kriyāṃ phalasādhanatayāvagamya phalarāge sati tāṃ cikīrṣatyanantaraṃ karotīti hi sthitiḥ ।। na caivaṃ yatpravartakamiṣṭaviśeṣasādhanatvena jñānaṃ tanna vidhipratyayajanyam । yacca vidhipratyayajanyamiṣṭasādhanatvena jñānaṃ tanna pravartakamiti kathaṃ vidhipratyayasya pravṛttiparatvamiti vācyam । vidhipratyayeneṣṭasādhanamityeva bodhite api svargakāmo yajeteti vākyajanyasya svargasādhanamiti jñānasya pravartakatvena vidhipratyayasya pravṛttiparatvāhāneḥ ।। svargome astvitītyādinoktamapītyarthaḥ । asyaiva pravartakatve pramāṇamāha uktāyāmiti ।।
nanvevaṃ maṇyuktaviśeṣaṇajñānamapyastu pravartakamityata āha na hīti ।। kathametadubhayamityato vyanakti kriyāmiti ।। yajanabhajanādikriyāmityarthaḥ ।"anudāttopadeśavanatitanotyādīnāmanunāsikalopo jhaliṅkiñiti, vālyapī"ttyuktatvādavagamyeti sādhu । iti hīti ।। hiśabdena sarvānubhavasiddhatvaṃ sūcayati vidhipratyayeneti ।। sāmānyānvitābhidhānavāde sāmānyānvayabodhako api śabdaḥ padāntarasamabhivyāhāreṇa viśeṣānvayabodhakama eva bhavatītyanvitābhidhāne vyutpāditatvālliṅgādividhipratyayasya ceṣṭasādhanatvasāmānyabodhakasyāpi evaṃ ca viṣasaṃpṛktamadhubhojanādiphale duḥkhe utkaṭadveṣadaśāyāṃ tatphale sukhe icchaiva neti na tatra pravṛttiḥ । sukhatvaprayuktāyā api autsargikaphalecchāyā duḥkhaviṣayakatkaṭadveṣeṇāpoditatvāt । anyathā sādhane balavadaniṣṭānubandhitve jñātepi sukhasādhanatvaprayuktecchā syāt । - svarga yāgiśabdāntarasamabhivyāhāreṇa viśeṣa eva paryavasānānna pravṛttiparatvabhaṅga ityarthaḥ ।। ceti ।। tathā ca tatreṣṭasādhanatvajñānameva neti kāraṇābhāvānna pravṛttirityarthaḥ ।।
nanvaivaṃ viṣasaṃpṛktamadhubhojanādiphale sukhatvasyāpi bhāvāt sukhatvaprayuktecchāyā pravṛttirapi āha sukhatveti ।। viṣasaṃpṛktamadhubhojanādijanye tātkālikatṛptisukharūpa iti yojyam ।। utkaṭatvaṃ ca jātirvā kaściddharmo veti bhāvaḥ । anyatheti ।। prabalabādhakena rāgasyānapavāde tātkālikeṣṭāsadhane baladaniṣṭānubandhitvādinājñāte apītyarthaḥ ।। tathā ca tatprayukteṣṭasādhanatvajñānanimittā pravṛttirapi syāditi bhāvaḥ । uktārthasya saṃgraheṇānuvādapūrvakaṃ phalitamāha evaṃ ceti ।। svarūpasadicchāviṣayasādhanatvajñānasya phalecchāsahitasya pravṛttihetutve satītyarthaḥ । evaṃ ca balavadaniṣṭānanubandhitvādiviśeṣaṇaphalasyātiprasaṅganivāraṇasyeṣṭasādhanatāghaṭakatvena pravṛttāvavaśyāpekṣitāyāḥ phalecchāyā abhāvenaiva siddheriṣṭāsādhanatvaṃ tredhā na viśeṣaṇīyam । uktāyāṃ phalecchāyāmasatyāṃ tvaduktaviśeṣaṇaviśiṣṭasvargasādhanatvajñāne satyapyalasasyānyatrāsaktasya ca puruṣasya yāgādau pravṛtyadarśanenānvayavyabhicārāt ।। na ca tatra sādhanaviṣayakacikīrṣābhāvādevāpravṛttiriti vācyam । sāmagrīsatvena cikīrṣāya evāpādyamānatvāt । balavadaniṣṭānubandhitvā dijñāne satyapi niṣiddhakarmajanye duḥkhe utkaṭadveṣarūpāpavādakābhāvadaśāyāṃ tajjanyasukhaviṣayakarāgautkaṭyena niṣiddhakarmaṇi pravṛttidarśanena vyatirekavyābhicārācca ।।
atiprasaṅgeti ।। saṃjātabādhasyāpītyādinoktātiprasaṅganivaraṇasyetyarthaḥ ।। icchāyā abhāve iṣṭasādhanatoktyasaṃbhavāditi bhāvaḥ ।। nanu phalecchāviraheṇe voktaviśeṣaṇatrayānyatamajñānaviraheṇāpi pravṛtyabhāvāttadapyāvaśyakamityato anvayavyatirekavyabhicārānna pravṛttihetutvaṃ tasyeti bhāvenāha uktāyāmiti ।। vyabhicārasyānyaprayuktatvamāśaṅkyanirāha na ceti ।। sāmagrīti ।। uktaviśeṣaṇaviśi ṣṭeṣṭasādhanatvajñānasyaiva sāmagrītvāditi bhāvaḥ । atrāpyanyaprayuktatvaṃ vyabhicārasyāśaṅkya nirāha na ca sādhana iti ।। na ca sādhanacikīrṣayā tatra pravṛttiḥ । sāmagryabhāvena cikīrṣābhāvasyaivāpādyamānatvāt ।। kiñca viśiṣṭamiṣṭasādhanatvaṃ vidhyarthaścecchayenenābhicaranyajetetyatra vidhipratyayasya viśeṣyamātre lākṣaṇikatvaṃ syāt ।। paroktaviśeṣaṇaviśiṣṭeṣṭasādhanatvaṃ liṅgadyartha ityatra kalpakaṃ nāstītyupapādya bādhakaṃ cāstītyāha kiṃ ca viśiṣṭamiti ।। śyenenābhijaranyajetetyasya śyenanāmako yāgaḥ śatru vadhasādhanamityarthaḥ । abhicarannityasya"lakṣaṇahetvoḥ kriyāyā"miti hetau śatrantatayābhicarituṃ śatruṃ hantumityarthātphalabhūtaḥ śatruvadhaśca"nahiṃsyāditi"vacanena niṣiddha iti niṣiddhaphalakatvāt tātkālikeṣṭopāyo pi śyenayāgo
balavadaniṣṭānubandhīṣṭotpattināntarīyakaduḥkhādhikaduḥkhajanakādiśca bhavatīti tatra viśeṣaṇatrayasya bādhādviśeṣyamātraparatvaṃ vācyam । liṅgaderviśiṣṭārthaśaktasya viśeṣyamātre lākṣaṇikatvamiti doṣaḥ syāt । iṣṭasādhanatvasyaiva vidhipratyayārthatve tu na doṣa iti bhāvaḥ ।। nanu - gordravyaṃ ghaṭo anitya ityādau viśeṣyamātrepyanvayadarśanena viśeśeṣyamātropasthitau na lakṣaṇā । viśeṣyabādhena viśeṣaṇamātrānvayasthala eva viśeṣyānvitaviśeṣaṇasya svātanatryeṇopasthityarthameva lakṣaṇāśrayaṇamiti cenna । viśeṣaṇaviśeṣyayoranyonyānvitatve aviśiṣṭepyekatraiva lakṣaṇetyatra niyāmakābhāvāt।। kiṃ caivaṃ nivartakamaniṣṭasādhanatvamapi balavadiṣṭānanubandhitvena viśeṣaṇīyaṃ syāt ।। imāmeva pratibandīṃ darśayituṃ viṣṇutatvanirṇaye"nivartate ca viparyayeṇa"ityuktam ।।
nanu tatra balavadiṣṭānubandhitvajñānaṃ pratibandhakamiti balavadiṣṭānubandhitvājñānameva nivṛttiheturna tu balavadiṣṭānanubandhitvena jñānamapi, ananubhavāditi cedihāpi balavadiniṣṭānubandhitvajñānaṃ pratibandhakamiti balavadiniṣṭānubandhitvājñānameva pravṛttihetuḥ na tu balavadaniṣṭānanubandhitvena jñānamapi ananubhavāditi samam ।। tuṣyatu durjana iti doṣāntaramāha kiṃ caivamiti ।।"na kalañjaṃ bhakṣayedityādau niṣedhānvitaliṅgādinā bodhyamānamaniṣṭasādhanatvaṃ nivartakamanubhavasiddham । tatrāpi vidhisthala iva tāvanmātraṃ na nivartakam । kiṃ tu balavadiṣṭānanubandhitvādiviśiṣṭāniṣṭopāyatvajñānamevanivṛttiheturiti niṣedhānvitavidhipratyayasyāpyuktarūpaviśeṣaṇaviśiṣṭāniṣṭopāyatvamevārtho bhavet । tathā ca niṣedhavākyasthena na cetyādipūrvoktavirodha iti bhāvaḥ ।। pratipāditaṃ mūlārūḍhaṃ darśayati imāmiti ।। viparyayeṇa, iṣṭasādhanatvaviparyayāniṣṭasādhanatvajñānenetyarthaḥ । pratibandīkathanasya viśeṣaṇatyāga eva phalamiti paramukhena samādhiṃ vācayitvā samamityāha nanviti ।। tatra nivṛttisthale ।। pratibandhakaṃ nivṛtteriti yojyam । samamiti ।। pravṛttisthalepi balavadaniṣṭānubandhitvajñānaṃ pravṛttipratibandhakamiti balavadaniṣṭānubandhitvajñānameva pravṛttiheturna tu balavadaniṣṭānanubandhitvajñānamapyananubhavāditi samamityarthaḥ । na caivaṃ janakībhūtajñānaṃ vighaṭayata eva pratibandhakatvāttadvighaṭanīyamananubandhitvena jñānaṃ hetuḥ syāditi vācyama । pravṛttijanakībhūtaphalecchāvighaṭanenāpi tadupapatteḥ । iṣṭānubandhitvāniṣṭānubandhitvajñānayoḥ pravṛttinivṛttirūpaviruddhakāryasamāmagrītvena satpratipakṣavatsākṣādeva pratibandhakatvācca ।।
kva cittu evameva mūle pāṭhaḥ । maṇau pūrvapakṣe kṛtisādhyatvajñānasya hetutve kathitayuktiṃ tulyanyāyatayātrāpyāśaṅkya nirāha na caivamiti ।। balavadaniṣṭānubandhitvajñānasya pravṛttipratibandhakatva ityarthaḥ । janakajñānamiti ।। sākṣādavirodhino jñānasya yatkiñcijjanakajñānaṃ vighaṭayata eva kāryapratibandhakatvam ।vyabhicārajñānasya vyāptijñānaṃ vighaṭayata evānumitipratibandhakatvadarśanātprakṛte ca balavadaniṣṭānubandhitvajñānasya pratibandhakatvānyathānupapatyaiva tadananubandhitvādijñānaṃ kāraṇamityāyātamiti na ca vācyamityarthaḥ । sākṣādavirodhino jñānasya yatkiñcijjanakavighaṭakatvenaiva pratibandhakatvopapattau kiṃ janakajñānavighaṭakatveneti jñānaviśeṣaṇeneti bhāvenāha pravṛttīti ।। astu vā tavāyaṃ niyastathāpi na prakṛte cajjñānasya hetutvamāyāti sākṣādena virodhatvasaṃbhavādityāha iṣṭānubandhitveti ।। satpratipakṣavaditi ।। anyathā tatrāpyasatpratipakṣatvajñānasyānumitihetutāpatteriti bhāvaḥ । svarūpasadbalavadveṣaviṣayaduḥkhājanakatve sati tādṛśecchāviṣayasādhanamiti jñānaṃ pravartakamiti nirgalitortha iti pakṣadharoktamāśaṅkate nanu tarhīti ।। niṣiddhakarmajanye sukha utkaṭarāgavato niṣiddhakarmaṇi balavadaniṣṭānubandhitvajñāne satyapi tajjanye duḥkhe balavadveṣābhāvena balavadveṣaviṣayaduḥkhājanakatvajñānasya satvāditi cenna । kasya cidalasāderyāgādyanuṣṭhānajanyaduḥkhepi balavadveṣasya satvena bavadveṣa viṣayaduḥkhānanundhitvena viśiṣṭasya vidhipratyayārthasya bādhitatayā vidhānānupapatteḥ ।। balavadaniṣṭānanubandhitvāderviśeṣaṇasya vyabhicāratayā duṣṭatva ityarthaḥ ।। vyatirekavyabhicāra ityarthaḥ ।। vidhānānupapatteriti ।।
nanu taṃ prati vidhyayoge api puruṣāntaraṃ prati kālāntare taṃ pratyeva vā vidhānopapattiriti cenna । vidheḥ sarvadā sarvapuruṣasādhāraṇyasya vācyatvāditi bhāvaḥ । vidheyatvāpātādityupalakṣaṇam । balavadveṣetyatra balavatvasyānugatasyābhāvāditi maṇāmeva nirāsāt । na ca balavatvamutkaṭatvaṃ tacca jātiviśeṣa iti yuktam । utkaṭānutkaṭānānāduḥkhaviṣayakasamūhālambanādyatra tadubhayagocarā dveṣa ekāṃśe utkaṭaḥ aparāṃśe anutkaṭaḥ kathaṃ tatra jātiḥ । avyāpyavṛttitvāt । na ca tatra dveṣadvayam । jñānāderapi tathāpātena samūhālambanocchedāpatteḥ। sāmagrīyaugapadyāt । krame vinigamanābhāvācca । jñānasyaikatve dveṣe api sāmyam ।। na ca pravartamānasya balavadveṣo vivakṣita iti vācyam । niṣiddhepi karmaṇyutkaṭarāgeṇa pravartamānasya tajjanyaduḥkhe balavadveṣābhāvena niṣiddhasyāpi vidheyatvāpātāt । tasmā cchudvameveṣṭasādhanatvaṃ pravartakam ।। etadapyuktaṃ"miṣṭasādhanatāmeve"ti । śuddhāmiṣṭasādhanatāmeva na tu balavadaniṣṭānanubandhitvādiviśiṣṭāmityarthaḥ ।। yadi ca tasya tatropādhitvaṃ tarhyananugama eva । tadvadevānyatrāpi tasyopādhitā'pattiśca । ata evotkaṭakoṭikasaṃdehe utkaṭatvaṃ na jātirityeva
nyāyamatam । astu vā jātirutkaṭatvam । tathāpi śabdavaddevadattādikāraṇaviśeṣaprayojyadveṣavaijātyamāvaśyakamiti tatsaṅkarāpatyā dveṣaniṣṭhamutkaṭatvamanekamiti vācyam । tadananugamena jñānānanugamāt । pravṛtyananugama eva liṅgādipadaśaktigrahānupapattiścetyādyapi dhyeyam ।। uktadoṣān saṃkṣipyānuvadannupasaṃharati tasmāditi ।। tacchabdaparāmṛṣṭameva hetucatuṣṭayaṃ krameṇa vyanakti avaśyaketyādinā ।। atiprasaṅgeti ।। sajjātabadhasyāpītyādinoktātiprasaṅgetyarthaḥ ।। uktāyāṃ phalecchāyāmityādinoktādanvayato vyatirekato vyabhicārādityarthaḥ। kiṃ ca viśiṣṭamityādinoktamāha śyeneti ।। kiñcaivamityādinoktamāha nivartaka iti ।। caturdhetyuktighaṭanāyoktaṃ maṇyādītyādipadam । nanu tarhi sādhanatvameva vidhyarthostu । pravartakasya svargasādhanatvajñānasya phalapadasamabhivyāhārādeva siddheḥ । tvayāpi vidhipratyayārthatvena svīkṛtasyeṣṭasāmānyasādhanatvajñānasya cāpravartakatvāditi cenna । phalapadasamabhivyāhārātprāgena vidhipratyayenaineṣṭasāmānyasādhanatvasya pratīteḥ । anyathā sādhanatvamapyartho na syāt ।
tena tavdyākhyānābhimataṃ nanu tarhi balavadityādinoktaṃ cuturthaviśeṣaṇaṃ dhyeyam ।। yattu - niṣiddhakarmādāpravṛtyarthamuktamiṣṭasādhanatvajñānamātraṃ na pravartakam । kiṃ tu svargomestvityevamādirūpatattadiccāprakārībhūtasvargatvādiviśiṣṭaṃ prati sādhanatvena jñānameva । svarūpasadicchāviṣayasādhanatvajñānatvaṃ tvanugamamātramiti । tatra maṇyādyuktaviśeṣaṇacatuṣṭayavadiṣṭetiviśeṣaṇamapi vyarthamiti śaṅkate nanu tarhīti ।। tattadviśeṣasādhanatvajñānasyaiva pravartakatva ityarthaḥ । vidhyarthaḥ liṅgātividhipratyayārthaḥ । pravartakajñānalābhaḥ kenetyata āha pravartakasyeti ।। svargapaśvāditattatphalaviśeṣasadhanatvajñānasya svargapaśvādiphalasamarpakasvargakāmapaśukāmādipadasahoccāraṇenaiva siddhe rityarthaḥ ।। yena tasyāpi liṅgādyarthatā kalpyeteti bhāvaḥ । satyamevaṃ tathāpi prayogapratyayābhyāmeva śabdārthavyavasthā vācyā । prakṛte ceṣṭasādhanatvasya liṅādinā pratīyamānatvāttadarthakatvakalpanameva tasya yuktamitibhāvenāha phalapadeti ।। pratītasyāpi tyāga ityarthaḥ । tarhi nairarthakyameva liṅgādeḥ syādityata āha ākhyāteti ।। ākhyātāntaravatkṛtyādirevārthaḥ syāt । viśvajidādāviṣṭaviśeṣakalpanaṃ ca na syāt । tasmātsādhana
bādhakāntaramāha viśvajiditi ।। anyathetyanuṣaṅgaḥ । iṣṭasāmānyasya liṅgādinā pratītyabhāva iti tasyārthaḥ । caturthe tṛtīyapāde"codanāyāṃ phalāśruteḥ karmamātraṃ pratīyeta na hyaśabdaṃ pratīyate"iti pañcamedhikaraṇe viśvajitā yajetetyādi viśvajidādināmakayāgeṣu aśrutaphaleṣu phalamastyuta neti saṃdehe svargādirūpādṛṣṭaphalasya śabdapramāṇakatvādiha ca svargādibodhakaśabdābhāvāt yāgaṃ kuryādityanvayena yajetetyasya nirākāṅkṣatayā'kāṅkṣāmūlakasya svargādividhipratyayaniṣṭhapravartanāparaparyāyaśabdabhāvanāśabditapuruṣapravartakarūpavidhiviṣayabhūtā bhāvyatvena na svīkarotīti tadākāṅkṣāpūraṇāya phalapadādhyāhārasyāvaśyakatvādasti phalavatvamiti siddhāntayitvā tatkiṃ sarvaphalārthatvamutaikaphalārthatvamiti punaḥ saṃśaye viśeṣābhāvātsarvaphalārthatve prāpte etaphalenaiva bhāvyākāṅkṣāpūrternānekakalpanā yukteti"tatsārvārthamānādeśāditi"ṣaṣṭhādhikaraṇe vicārya"sa svargaḥ syāt sarvān pratyaviśiṣṭatvāditi"saptamanaye tadekaṃ phalamevaṃ rūpamiti viśiṣyānirṇayāt punaḥ sarvārthatvameveti prāpta svargasya duḥkhāsaṃbhinnasukharūpatayā sarvābhilaṣitatvāt svarge evādhyāhāreṇa kalpya iti siddhāntitaṃ pūrvatantre । tathā ca tatra bhāvyatayeṣṭasāmānyākāṅkṣāyāṃ satyāmeva svargarūpeṣṭaviśeṣakalpanaṃ yatkṛtaṃ tacca na syādityarthaḥ । - miṣṭatvena viśeṣaṇīyameva । etadapyuktamiṣṭasādhanatāmeveti । na tu sādhanatvamātramityarthaḥ ।।
balavadaniṣṭānanubandhitvādiviśiṣṭeṣṭasādhanatvasya vidhitvabhaṅgaḥ ।। iṣṭatveneti ।। iṣṭetiviśeṣaṇeneṣṭasādhatvamityevaṃrūpeṇa viśeṣaṇīyamityarthaḥ ।। balavadiṣṭānanubandhitvādiviśiṣṭeṣṭasādhanatvasya vidhitvabhaṅgaḥ ।। kṛtisādhyatvādiviśiṣṭeṣṭasādhanatvasya vidhitvabhaṅgaḥ ।।
nanu tathāpīṣṭasādhanatvaṃ takṣakacūḍāmaṇyāharaṇādāvapravṛtyarthaṃ kṛtisādhyatvenāvaśyaṃ viśeṣaṇīyamiti cenna । kṛtisādhyatvaviśiṣṭesādhanatvasya vidhitvabhaṅgaḥ ।। tathāpīti । maṇyādyuktarītyā caturdhāviśeṣaṇīyatvābhāvepītyarthaḥ । kṛtisādhyatvenāvaśyaṃ viśeṣaṇīyamiti ।। kṛtisādhyaṃ yadiṣṭasādhanaṃ tatvajñānaṃ pravartakamiti vācyamityarthaḥ। takṣakacūḍāmaṇyāharaṇādikaṃ ca takṣakadaṃśana bhītyā kṛtyasādhyamiti bhāvaḥ । kṛtisādhyatva jñānadaśāyāṃ pravṛtyāpādane iṣṭāpatteḥ । tadasādhyatvajñānadaśāyāṃ tu kṛtyā phalaṃ sādhayiṣyāmīti kṛtisādhyatvaprakārikāyāḥ phalecchāyā
abhāvādevāpravṛtteḥ । na hi sādhane kṛtyasādhyatvena jñāte phale kṛtisādhyatvaṃ jñātuṃ śakyam । na ca phalasya kṛtisādhyatvājñāne phale tatprakārikecchāyuktā । kṛtisādhyatvaviśiṣṭeṣṭasādhanatājñānaṃ vā kāryatājñānaṃ vā pravartakamiti mate api hi uktā phalecchā'vaśyakī । asādhyatvājñānadaśāyāṃ viśeṣaṇīyaṃ uta tatvena jñānakāle । ādya āha kṛtīti ।। antye tvanyathaivāpravṛtyupapattau kiṃ viśeṣaṇenetyāha tadasādhyatveti ।। sādhanasya kṛtyasādhyatvajñānakāle phalecchāyā abhāva eva kuta iti cet । kṛtisādhyatvaprakārakaphalagocarecchāyāḥ kṛtisādhyatvaprakārakaphalaviśeṣyakajñānajanyatvāt tādṛśajñānasya ca kṛtisādhyatvaprakārasādhanagocarajñānajanyatvātkāraṇābhāvādeva phalecchārūpakāryābhāva ityetadvyatirekamukhenopapādayati na hīti ।। astvevaṃ tathāpi phalecchāyā āvaśyakatvameva kuta ityataḥ pratijñāpūrvaṃ hetumāha kṛtisādhyatveti ।। ādyaṃ tārkikarītyoktam । antyaṃ prābhākararītyā । kuta ityata āha ukta iti ।। kāryatvajñānaṃvetyantenoktajñānadvaya ityarthaḥ । ukte jñānadvaye satyapyuktaphalecchārahitasya cetanasyāpravṛtteḥ । dṛśyate hi phalaṃ daivādanyakṛtito api vā mama sidhyatvitīcchāyāṃ tvaduktaviśiṣṭeṣṭasādhanatvajñāne kṛtisādhyatvajñāne ca satyapi phalaṃ kṛtyāsādhayiṣyāmītīcchābhāvena pravṛtyabhāvaḥ ।। nanvevaṃ kriyāyāḥ kṛtisādhyatvajñānamapi tvayāpi pravartakatvena svīkṛtamiti cet ।
uktaphaleccheti ।। kṛtyā phalaṃ sādhayiṣyāmītyuktakṛtisādhyatvaprakārecchetyarthaḥ । cetanasyeti ।। spaṣṭārthaṃ jñānadvaye satītyasya ghaṭanārthaṃ veti dhyeyam । kathametadityayo vyanakti dṛśyate hīti ।। pravṛtyabhāva ityanvayaḥ । daivādityatrāpi vāśabdonveti । daivādvānyakṛtito vetyarthaḥ । uktaviśiṣṭeti ।। kṛtisādhyatvaviśiṣṭetyarthaḥ । kāryatvajñānaṃ vetyasya vivaraṇena nirdeśaḥ kṛtisādhyatvajñāneceti ।। icchāyā abhāvenetyarthaḥ ।। gūḍhābhiprāyeṇa śaṅkate nanvevamiti ।। kṛtisādhyatvaprakārakaphalecchāyāḥ pravṛttihetutvopagama ityarthaḥ ।। uktarūpaphalecchāṃ prati hetutvena phale kṛtisādhyatvajñānasyāṅgīkṛtatvāditi bhāvaḥ । tathāca tajjñānasya liṅgādividhipratyayajanyatvātkṛtisādhyatvasyāpi liṅgādyarthatvaṃ prāptamiti hṛdayam । viditābhiprāyaḥ"liṅgādyarthastu iṣṭāsādhanatvameve"ti karmanirṇayavākyaṃ hṛdi kṛtvā pariharati satyamityādinā ।। kena tarhi kṛtisādhyatvajñānaṃ kuto liṅgādijanyaṃ netyata āha kriyāyā iti ।। yāgādirūpāyā ityarthaḥ ।। na tu talliṅśabdajanyam । kriyāyāḥ kṛtisādhyatvasya kṛtyanvayavyatirekagamyatvena tatra liṅ śakte rakalpanāt । na hi yajetetiśabdaḥ svargakāmasya yāgaḥ śakya ityāha । kintviṣṭasādhanamityeva । tatra śaktaḥ pravartate । kiṃ ca kṛtisādhyatve satīṣṭasādhanatvaṃ na liṅarthaḥ । sādhyatvasādhanayatvayoḥ pratiyogibhedena kālabhedena cāvirodhepi
nanu yathā sādhanatvamātrasya liṅarthatvasaṃbhave api pratītibalādiṣṭasādhanatvaṃ liṅāradyartha ityucyate tathaiva pratītibalātkṛtisādhyatvamapi liṅgādyartha ityucyatāmityata āha nahīti ।। kṛtisādhya ityāhetyarthaḥ । iṣṭasādhanamityeveti ।। evaṃ tarhi sarvepi kuto na pravartante kuto vā sarve api na nivartante ityata āha tatra śakta iti ।। kriyāṃ kṛtyā sādhayituṃ samartha ityarthaḥ । pratītyabhāve vipratipannaṃ pratyāha kiṃ ceti ।। atrocyata ityādinā vidhivādasiddhāntamaṇigranthoktadiśā tayoravirodhamanuvadati sādhyatvetyādi ।। yadyapi - ekasya pākāderyaṃ prati sādhyatvaṃ taṃ prati sādhanatvaṃ viruddham । kāṣṭhādirūpasvakāraṇaṃ prati sādhyatvamodanādi kāryaṃ prati sādhanatvamaviruddham। nirūpakabhedāt। tathā yadā sādhyatvaṃ tadaiva sādhanatvam । sakṛtprayoktena liṅśabdenāvṛttiṃ vinopasthityasaṃbhavāt । anyathā vājipeyādhikaraṇe api pūrvapakṣarītyā yajinā tayoryugapadupasthitisaṃbhavena tadasaṃbhavanibandhanaḥ siddhānto na sidhyet ।।
tatprayojakayorasiddhatvayorekadaikasminvirodhāt । kālabhadena tu na viruddham । asiddhatākāle sādhyatvasya siddhatvadaśāyāṃ sādhanatvasya ca saṃbhavāt । upasthityasaṃbhavāditi ।tha sādhyatvasādhanatvayorityanuṣaṅgaḥ ।। anyatheti ।। āvṛttiṃ vināpi yugapadupasthitāvityarthaḥ । ādyasya caturthapāde"nāmadheye guṇaśruteḥ syādvidhānamiti cedi"ti pañcame adhikaraṇe "vājapeyena svārājyakāmo dravarūpadravyākhyāguṇavidhiparo atha karmanāmadheyamiti saṃśaye yajeteti śrutyā khyātopāttaprayatnāparaparyāyabhāvanayā yāgasya prakṛtipratyasamabhivyāhārabalenakarmatva kāraṇatvasādhāraṇasaṃbandhasāmānye avagame sati karmatvāṃśamādāya vājapeyapadoktaguṇasya peyarūpavājena yāgaṃ kuryādityanvayasya yugapadeva saṃbhavādguṇavidhipara iti prāpte karmatvakāraṇatvaudāsīnyena saṃbandhamātrāvagatau guṇaphalayoranyatarasyāpi yāgenānvayāpātāt viśiṣya karmatvakāraṇatvayorupasthiterāvṛttimantareṇā saṃbhavāt yāgasya kāraṇatvenaiva bodhamupetya phalānvaya eva vācyaḥ vājapeyapadaṃ tu nāmadheyamiti siddhāntitam । api ca na kṛtisādhyatvena jñānamātraṃ pravartakam । anyakṛtisādhyatve api svakṛtyasādhyatve pravṛtyadarśanāt । kiṃ tu svakṛtasādhyatvena । na ca śabdena svakṛtisādhyatvaṃ bodhyate । kiṃ tvayaṃ yāgo matkṛtisādhyo matkṛtiṃ vināsatvāt ityanumānena । tathā ca pravartakaṃ jñānamānumānikaṃ syāt । na tu śābdāt ।। na ca pravartakajñānajanakasya liṅgasya śabdenopasthāpanācchābdatvamiti vācyam । ayaṃ yāgaḥ svargakāmena mayā kartavyaḥ svargakāmapadasamabhivyāhṛtapramāṇavākyasthaliṅśiraskādhātvarthatvāt yadevaṃ tadevaṃ yathaudanakāmapadasamabhivyāhṛtāptavākyasthaviṅśiraskapacidhātvartha ityanumānenaiva sarvasya siddhyā liṅa ākhyātāntaravatkṛtirevārtho na tviṣṭasādhanatvamapītyāpatteḥ ।।
tatsiddhāntabhaṅgaprasaṅga iti bhāvaḥ ।। kṛtisādhyatveṣṭasādhanatvayorupasthāpakatvāyogāt na viśiṣṭaṃ viṅādividhipratyayārthopi tu tadupasthiteranyataḥ siddhatvānna liṅgādestadarthakatvamityāha api ceti ।। ityanumānenaiveti ।। tathaiva vidhivāde tvayokteriti bhāvaḥ । aiva । evaṃ ca liṅā kṛtisādhye yāge svargasādhanatvenoktemānāntareṇa ca svakṛtacisādhyatve buddhe svargaṃ kṛtyā sādhayiṣyāmīti phalecchāyāṃ ca satyāṃ yāge cikīrṣākṛtī bhavataḥ । tasmādāvaśyakyā yatnena phalaṃ sādhayiṣyāmīti phalecchayaivātiprasaṅganivāraṇāt, svakṛtisādhyatvasyānvayavyatirekagamyatvena śabdābodhyatvāt, viruddha vṛttidvayāpātācca, kṛtisādhyatvamapi na liṅarthaḥ । itaḥ"etadevābhipretya"itivaparyantasya sthāne ityamasti - garāsu yarthaḥ-naṃu manmate tu svakṛtisādhyatvajñānaṃ na pravartakamiti nānumānāpekṣā । yāge
svargasādhanatvena jñāte svasyoktāyāṃ svargecchāyāṃ ca satyāṃ pravṛttāvavatilambāt । tasmātkṛtisādhyatvamapi na liṅarthaḥ ।। etadevābhipretya sudhāyāṃ"kṛtisādhyatvaviśeṇasya vyarthatvādityuktam । pravṛttikāraṇāni niṣkṛṣyāha evaṃ ceti ।। svakṛtisādhyatvajñānasyānumānikatve satītyarthaḥ। pravṛttiśabdārthavivaraṇaṃ cikīrṣākṛtī bhavata iti । upasaṃharati tasmāditi ।। tasmāditi parāmṛṣṭaṃ hetutrayaṃ vyanakti āvaśyaketyādinā ।। iti phalecchayeti ।। kṛtisādhyatvaprakārakaphalaviśeṣyakecchayaiva pravṛttihetusāmagrīkoṭipravaviṣṭayā niṣiddhakarmaṇi pravṛttirūpātiprasaṅganivāraṇādityarthaḥ।।"vājapeyena svārājyakāmo yajete"tyādau yaji noktayāgasya uddeśyatvānuvādyatvaprādhānyarūpa dharmatrayaṃ, sādhanatatvasamānādhikaraṇaṃ yatrikaṃ upādeyatva vidheyatva guṇatvarūpadharmatrayaṃ,
parasparaviruddhamuddeśyatvādidharmatrayasya yathākramupādeyatvādidharmatrayapratidvandvitvādviruddhaṃ yatrikadvayaṃ tasya yāge āpātācceti kiṃ cetyādinoktahetvuvādaḥ । api cetyādinoktasya kṛtyanvayavyatirekagamyatvenetyuktasya caikaprameyatvātpūrvamanuvādaḥ kutaḥ । nanu tathāpītyādinopapāditamarthaṃ mūlārūḍhaṃ karoti etadeveti ।। jijñāsādhikaraṇe"kāryatā ca na kācitsyā"dityādiparakīyakāryatākhaṇḍanaprakaraṇe"tadiṣṭaṃ sādhanaṃ tathā"ityupasaṃhāravākyavyākhyāvasare sudhāyāmuktamityarthaḥ ।। kṛtisādhyatayaikasminnarthe samavatā yā iṣṭasādhanatā tajjñānādityarthaḥ। na caivaṃ sudhāyāḥ, kṛtisādhyataikārthasamaveteṣṭasādhanatājñānādeva pravṛtyupapattariti karmanirṇayaṭīkāyā, kṛtisādhyeṣṭasādhanatāyāḥ kāryatā paryāyatvāditi niṣṇutatvanirṇayaṭīkāyā ca saha virodha iti vācyam । sudhayā nirṇayaṭīkāyabhyāmuktāṃ mānāntarajasya kṛtisādhyatvajñānasya pravṛttihetutāṃ svīkṛtyaiva kṛtisādhyatvasya liṅarthatvamātraniṣedhāt । ata eva karmanirṇaye liṅādyarthastviṣṭasādhanatvameveti liṅādesttviṣṭasādhanatārthatvenaiva kṛtārthatvamiti coktam । taṭṭīkāyāmapi kṛtisādhyatāyāḥ
jñānāditi ।। liṅgādiśabdajanyāditi śeṣaḥ । iti karmanirṣayaṭīkayeti ।। na ca siddher'thache vākyasya prāmāṇyābhāvādityādiprakaraṇena cārthāpattiḥ anupapattyabhāvādityetavdyākhyānarūpayetyarthaḥ । tatvanirṇayaṭīkayeti ।"jñātvaiva hīṣṭasādhanatāṃ pravartate । nivartate ca viparyayeṇe"tyetavdyākhyānarūpetyarthaḥ ।। tṛtīyāntasya niṣethādityanvayaḥ । nirṇayaṭīkābhyāmiti ।। prāguktakarmanirṇayatatvanirṇayaṭākāvākyābhyāmityarthaḥ । liṅarthatvamātraniṣedhaparatve jñānapakamāha ata eveti ।। kṛtisādhyatvasya liṅādyarthatvābhāvādavetyarthaḥ । taṭṭīkāyamapīti । svarūpataḥ kriyāsamayavāya muktveṣṭasādhanatāyā jñānamuktam ।। etadapyuktamiṣṭasādhanatāmeveti । na tu kṛtisādhyatvaviśeṣitāmityarthaḥ। śabdādita śeṣaḥ ।। kṛtisādhyatvasya liṅādyarthatvābhāvena tajjñānajanakasya kasya cidapi śabdasyābhāvādeva karmanirṇayaṭīkāyāṃ kṛtisādhyataikārthasamaveteti pūrvavākye kṛtisādhyatāviśiṣṭeṣṭasādhanatājñānādityevaṃrūpavākyavinyāsena viṅādijanyajñānaviṣayakoṭau kṛtisādhyatvasya praveśamakṛtvā kṛtisādhyataikārthetyādirūpeṇeṣṭāsādhanatayā liṅādivācyayā sākaṃ yāgādikriyāniṣṭhatvamātraṃ kṛtisādhyatvasyoktam । na tu tasyāpi liṅādijanyajñānaviṣayatvamapītyarthaḥ । karmanirṇayataṭṭīkābhyāmekārthatvaṃ
tatvanirṇayavākyasyāha etadapīti । liṅādinā pravṛttikāraṇamiṣṭasādhanatājñānameva jāyate na tu kṛtisādhyatājñānapītyetadapītyarthaḥ । pūrvoktārthasamuccaye apipadam । aikārthyaghaṭanāya tatvanirṇayavākye adhyāhāramāha - śabdāditi śeṣa iti ।। liṅādiśabdādiṣṭasādhanatāmeva jñātvā pravartata iti tatvanirṇayavākyārtha iti bhāvaḥ ।। etena karmanirṇayaṭīkāyāṃ kṛtisādhyatvaṃ pravartakajñānakoṭau na praveśitam । tatvanirṇayaṭīkāyāṃ tu pravartakajñānaviṣayatābhimatakāryatākoṭau kṛtisādhyatvasya praveśāttasyāpi pravartakajñānaviṣayakauṭau praveśaḥ kṛtaḥ । iti nirṇayaṭīkayorvirodha ityapi nirastam । ubhayatra liṅgādijanyajñānaviṣayakoṭāvapraveśābhiprāyasyoktatvāt ।। yadvā śabdajanyamiṣṭasādhanatvajñānameva pravartakaṃ mānāntarajanyaṃ yāgādeḥ kṛtisādhyatvajñānaṃ tu phalaṃ kṛtyā sādhayiṣyāmīti kṛtisādhyatvaprakārikā yāvaśyakī phalecchā tadutpādanopakṣīṇam । tathā ca sudhā kṛtisādhyatvajñānasya sākṣādupayoganiṣedhikā nirṇayaṭīke tu paraṃparopayogapare itina virodhaḥ ।। kecittu - śabdajanyamiṣṭasādhanatvajñānameva pravartakam । takṣakacaḍūmaṇyāharaṇādau tu mānāntarajanyaṃ kṛtyasādhyatvajñānaṃ pratibandhakamiti kṛtisādhyatvajñānaṃ pratabandhakanirāsāpekṣaṇim ।
evaṃ kṛtisādhyatvajñānasya pravṛttihetutvaṃ sarvagranthābhimatam, liṅādijanyaṃ tadityeva nābhimatamityupetya virodhaḥ parihṛtaḥ । adhunā kṛtisādhyatvajñānasya sākṣātpravṛttihetutvaṃ na kvāpyabhimatamityupetya virodhaṃ prakārāntareṇa nirāha yadveti ।। prāguktānumānarūpeṇetyarthaḥ । jñānantvityasthopakṣīṇamityanvayaḥ ।। liṅgādiśabdajanyamityarthaḥ ।। atrārucibījaṃ tu kṛtyasādhyatvajñānāpekṣayā kṛtisādhyatvajñānasyaivoktādiśopayogakalpanaṃ laghu । kiñca kṛtyasādhyatvajñānasya pratibandhakatvaṃ kāraṇībhūtakiñcidvighaṭakatvenaivopeyamiti kṛtisādhyatvajñānasya vā kṛtisādhyatvaprakārakaphalecchāya vā vidhaṭaneneti vācyamiti pūrvoktadiśā phalecchādvārā pravṛtyupayoga eva yuktaḥ । evaṃ sati nirṇayadvayaṭīkāsthapravṛttipadaprayogasvārasyaṃ ceti dhyeyam ।। pratibindhakābhāvaśca sarvakāryāpekṣitaḥ । evaṃ ca sudhā kṛtisādhyatvajñānasyānanyathā siddhiniṣedhikā । nirṇayaṭīke tu upayogamātrāstitvapare iti na virodha ityāhuḥ।।
tasmādvidhipratyaya iṣṭasādhanatvabodhanenaiva pravṛttihetuḥ । phalecchā tvātmamanaḥsaṃyogādivatsvarūpasatīṣṭasādhanaviṣayakakṛtirūpapapravṛttihetuḥ । sā ca sādhanaviṣayaka kṛtiṃ prati kiñcidantaritāṣa'pi svavirodhivyāpārānantaritā pravṛttiheturiti tvayāpi svīkāryam ।। nanu yaduktaṃ prākphalecchāyāṃ sādhane cikārṣākṛtī bhavata iti, tadayuktam । sādhanacikīrṣayā vyavahitā satī phaleccha kathaṃ sādhanagocarakṛtiṃ pratihetuḥ syādityāśaṅkāṃ pariharan ṭīkādyavirodhokterupayogaṃ ca vivakṣuḥ pravṛttihetuṃ viṣkṛṣya darśayati tasmāditi ।। mūlagrankhathānānekārthatātparyakatvādityarthaḥ । heturityanenānvayaḥ । yadvā kṛtisādhyatvajñānasya sākṣātpravṛttihetutvābhāvādityarthaḥ ।। nanviṣṭāniṣṭasādhanatājñāna eva pravṛttinivṛttihetū ityayuktam । rāgadveṣayorapi kāminīsaṃbhogasarpadaṃśanādau pravṛttinivṛttihetutopalabdheḥ । bāvasya stanyapānādāviṣṭasādhanatābodhakaśabdābhāvāccetyāśāṅkāṃ nivārayanneva bhaṅgārthamupasaṃharati tadevamiti ।। jñāte rāgadveṣau tu svarūpasantau hetū bālasyādyapravṛttāviṣṭasādhanatājñānaṃ tu jīvanādṛṣṭabalena janmāntarīyasaṃskārāditi sarvaṃ sustham ।।
kṛtisādhyatvādiviśiṣṭeṣṭasādhanatvasya vidhitvabhaṅgaḥ।। jñātaṃ sadyatpravṛtyādikāraṇaṃ tadiṣṭasādhanatvādirūpamevetyuktau doṣābhāvāditi bhāvaḥ।। kṛtisādhyatvaviśiṣṭasādhanatvasya vidhitvabhaṅgaḥ ।।