Paṇḍitāśoka Avayavinirākaraṇa

paṇḍitāśokaracitam avayavinirākaraṇam ।

namaḥ samantabhadrāya ।।

abhyāsātiśayastathā na vihitastādṛk śrutaṃ nārjjitaṃ ।
tanme cāpalamarthaleśamadhunānirmmātumīhe yadi ।
etat sarvvamavekṣyayannigaditaṃ tatpaṇḍitairdṛśyatām ।
prīṇantyeva vi hi śiśoḥ prāyaḥ pitṛṇāṃ manaḥ ।।

yo virudvadharmmādhyāsavān nāsāvekaḥ । yathā ghaṭādirarthaḥ । virudvadharmmādhyāsavāṃśca sthūlonīlādirartha iti vyāpakavirudvopalabdhiḥ । iha dṛśyamānasthūlonīlādirartho dharmmī, sa cānubhavāvasito asati bādhake pratyakṣasidvo hetorāśrayāsidviṃ nihanti । nanu bhavadbhirasannevāvayavī pratijñāyate sa kathaṃ pratyakṣasidvaḥ । nāvayavinamiha dharmmiṇaṃ pratipannāḥ smaḥ kintu pratibhāsamānasthūla nīlādikamartham । na tarhi virudvadharmmasaṃsargādavayavina ekatvaṃ niṣidvaṃ syāt । yadyevaṃ kastarhi bhavato avayavī । eko anekāvayavasamavetārtha iti cet । sa kiṃ pratibhāsamānāt sthūlanīlāderanyo ananyo vā । na tāvaṃdanyaḥ, dṛśyatvenābhyupagamāt । na ca pratibhāsamānasthūlanīlārthavyatirekeṇāparaḥ pratibhāti । ananyaścet । tasyaikatvapratikṣepe kathamapratiṣidvamekatvamavayavinaḥ ।

nanu ca pratibhāsamānaścedarthonāvayavirūpodharmmī । kintarhi rūpamasyāvaśiṣṭaprasidvaṃ bhaviṣyatīti । ucyate, pratibhāsamānaḥ sthūlonīlākāraḥ pratyakṣasidvaṃ rūpaṃ, avayavitvānabhyupagame apyavaśiṣyate । na caivaṃ mantavyaṃ । na paramāṇusañcayavādināṃ sthūlākāraḥ kaścidartho asti yaḥ prasidvo dharmmī syāditi । avayavyanabhyupagame api hi niravayavānekātmakaḥ sthūlo arthobhyupagamyamānaḥ kena niṣidvaḥ । syānmataṃ niravayavāḥ paramāṇavaḥ kathaṃ pratyakṣe sthūlenā kāreṇāvabhāseran, sthūlasūkṣmayorvirodhāditi । paramāṇava eva hi pararūpadeśaparihāreṇotpannāḥ parasparasahitā avabhāsamānā deśavitānavanto bhāsante । vitatadeśatvañca sthūlatvaṃ, yattuktaṃ sthūlasūkṣmayorvirodha iti tat kiṃ pararūpadeśaparihāravatī niravayavānāmutpattiḥ । parasparasahitānāmekavijñānāvabhāsitvaṃ vā virudvamiti vaktumadhyavasitaṃ । idañcedvirudvaṃ sthūlākāraḥ kiṃ virudvaḥ । ataeva niravayaveṣu bahuṣvekasmin vijñāne pratibhāsa māneṣu bhavan pratibhāsakālabhāvī pratibhāsadharmmaḥ sthūlākāro na tu vāstavaḥ pratyekamabhāvāt । pratibhāsāt prāgūrdvaṃ vā na tarhi sthūlo artha iti cet । na tadāpi pratibhāsayogyatāsambhavāt yadaiva hi sañcitā bhaveyustadaiva pratibhāsayogyāḥ paramāṇavaḥ । yadā ca pratibhāsayogyā stadā sthūlāḥ । yastvāha niravayaveṣu bahuṣu pratibhāsamāneṣvavaśyamantareṇāpi pratibhāsitavyaṃ । antarānavabhāse parasparaviviktā eva nāvabhāsitāḥ syuḥ । viviktānavabhāse cāṇumātrakaṃ piṇḍo bhavet । na cāntaramavabhāsamānamutpaśyāmaḥ । tadayaṃ nirantara eka eva sthalo niravayavānekātmako bhavitumarhati, api tvekaḥ sthūlātmaka eveti । kiṃ vijātīyaparamāṇvantaramantaraṃ । āhosvit śūnyākāśayogaḥ । tatra śūnyākāśayogastāvadavastutayā nendriyapratyakṣagocaraḥ । arthasāmarthyabhāvini tātrārthasyaiva pratibhāsopapatteḥ । vijātīyantvindriyāntaragrāhyaṃ kathamindriyāntarajñāne avabhāsetāviṣayatvāt । tat kenāntareṇāvabhāsitavyamiti na vidmaḥ । yat punarucyate । antarālānavabhāse viviktā nāvabhāseranniti ।

tatrāpi kimeṣāmantaraṃ vivekaḥ pararūpaśūnyatā veti cintyaṃ । nirūpayantastu pararūpaśūnyatāmeva vivekaṃ vastūnāṃ paśyāmaḥ । pararūpaśūnyāśceme bhāsamānāḥ kathaṃ viviktā nāvabhāseranniti । nanu ca na pratyekaṃ paramāṇūnāṃ sthūlākāraḥ । tataḥ samuditānāmeṣṭavyaḥ । yathā ca nīlaparamāṇūnāṃ pratyekamasambhavan pītākāro bahuṣvapi na dṛśyate । tathā pratyekamasambhavan sthūlākāraḥ kathaṃ bahuṣu syāditi ।

uktamatra । avirudvo niravayavāṇāṃ sthūlākāra iti । nīlavirudvastu pītākāraḥ । tataḥ pītavirudvaṃ nīlākāraṃ vibhrāṇeṣu bahuṣvapi kathaṃ pītākāro bhavet । naivaṃ niravayavatvavirudvaḥ sthūlākāraḥ yathoktānyāyāt । tadevaṃ pratyakṣasidvaḥ sthūlo artha iha dharmmīti vyavasthitaṃ । tadevamavasthite dharmmiṇi hetoḥ sattvamasattvaṃ vā nirūpyaṃ । tatra pāṇyādāvekasmin kampamāne sthūlo arthaḥ sakampaniḥkampe rūpe yugapat pratipadyamānaḥ kathaṃ virudvadharmmasaṃsargavānna syāt । sakampaniḥkampayorhi rūpayoḥ parasparābhāvāvyabhicāranimittako asti virodhaḥ । bhāvābhāvayoreva hi parasparaparihārātmako virodhaḥ । vastunostu tadabhāvāvyabhicāreṇaiva । iha ca sakampaniḥkampe rūpe gṛhṇat pratyakṣameva sāmarthyāt parasparābhāvaṃ sādhayati । vyavahārayati tu nirvviśeṣaṇaivānupalabdhiḥ । syādetat pāṇyādāvekasminnavayave kampamāne nāvayavinaḥ kampa rūpamabhyupeyaṃ । avayava eva hi tadā kriyāvān dṛśyate । na cedaṃ mantavyaṃ । avayave kriyāvati tadādheyenāvayavināpi kriyāvatā bhavitavyaṃ, yathā rathe calati tadā rūḍho api calatīti । avayavāvayavikarmmaṇorbhinnanimittatvāt । nimittāyaugapadyācca । yadā hi ātmanaḥ pāṇikampanecchā bhavati । tataḥ prayatnaḥ । tadā prayatnavadātmapāṇisaṃyogāt pāṇau kriyā । yadā tu śarīrakampanārthaḥ prayatnaviśeṣa ātmano jāyate । tadā tatprayatnavadātmaśarīrasaṃyogāt śarīre karmmeti nimittabhedaḥ । ato bhinnamiti tayorekasmin jāte kathaṃ nimittāntarapratibadvajanmā tadabhāve tadaparo api tathaiva jāyeta । ratha tadārūḍhakarmmaṇostu satyapi nimittabhede nimittayaugapadyāt sahabhāvaḥ । tathā hi nodanaṃ rathakarmmaṇo asamavāyikāraṇaṃ । tadārūḍhakarmmaṇastu nodyasaṃyogaḥ । tayośca sahabhāvāt karmmaṇī api yaugapadyena jāyete । tadetat sakalamālocya bhadantadharmmottareṇedamuktam । na cātrā vayavaḥ kriyāvān । avayaveṣu hi kriyāvatsu vibhāgo jāyate । kriyāyā vibhāgārambhaṃ prati nirapekṣakāraṇatvāt । tena ca saṃyoge asamavāyikāraṇe nivarttate nivarttetāvayavi dravyamiti । idamāhuratra kaṇādaśiṣyāḥ । nodanādabhighātādvā jāyamānaḥ kriyāviśeṣo dravyārambhakasaṃyogapratidvandvivibhāgārambhako dṛṣṭaḥ । anyattu vibhāgamātramārabhate na tu yathoktaviśeṣaṃ । anyasmin padmasaṅkocavikāśādike karmmaṇyavayavasaṃyoganivṛtteradarśanāt । tadvat prayatnajanyasyāpi karmmaṇo nāsti saṃyoganivarttanasāmarthyaṃ । tato nāsti dravyanivṛttiriti । ayamatra samādhiḥ । ihāvayavini kriyāvati niyamenāvayavairapi kriyāvadbhirbhavitavyaṃ । anyathāvayavasaṃsṛṣṭebhya ākāśadeśebhyo vibhāgo avayavāsaṃsṛṣṭeśca saṃyogovayavinaḥ kriyāvataḥ syāt । avayavāstu kriyāvirahiṇaḥ pūrvvakrāntebhyo nabhodeśebhyo nāpasaryyeyuḥ । avayavisamākrāntaiśca deśairnābhisambadhyeran । na cāvayavisaṃyogavibhāgābhyāmavayavasaṃyogavibhāgau vācyau । kāryyasaṃyogavibhāgayoḥ kāraṇasaṃyogavibhāgau prati nimittabhāvānabhyupagamāt । kāraṇasaṃyogavibhāgāveva hi kāryyasaṃyogavibhāgāvārabhete ।

na ca viparyyayaḥ sidvāntahāniprasaṅgāt । tenāvayavāvayavināṃ pṛthagdeśatvādādhāryyādhārabhāvahānau samavāyo api na vyavatiṣṭheta । tasmādavayavini kriyāvati avayavāḥ kriyāvanta ityakāmakairapi vaiśeṣikairidamabhyupeyaṃ । yathā cāvayavikriyāyāmavayavāḥ kriyāvanta stathāvayaveṣvapi kriyāvatsu tadavayavaiḥ kriyāvadbhirbhāvyamiti । anayā diśā dvyaṇuke kriyāvati tadārambhakau paramāṇūkriyāvantau mantavyau । ataścalāvayavasambandhinaścalāḥ paramāṇavaḥ । niḥkriyāvayavasambandhinastu niḥkriyā । paramāṇukriyāyāṃ tadārabdhamapi bdyaṇukadravyaṃ kriyāvat prasajyeta । sarvvāvayavakriyāyāḥ kāryyakriyāvinābhūtatvāt । ekasya paramāṇoḥ kriyā na parasyeti cet । sakriyaniḥkriyau tarhi paramāṇū parasparaṃ vibhajyamānāvujjhitadravyārambhakasaṃyogau syātāṃ । tataśca dravyanāśaḥ । evañca bdyaṇukadravyasya kriyāvattve tryaṇuke api kriyā syādityanena krameṇa paridṛśyamāno acalaścalaḥ syādavayavaḥ । tasmānniḥkriyāvayavasambandhino niḥkriyāḥ paramāṇavaścalāvayavasambandhibhyaścalebhyo vibhajyamānā dravyārambhakasaṃyogavināśavantaḥ syuḥ । niravayavo hi paramāṇuryamaṇumātranabhodeśamākramya paramāṇvantareṇa saṃyujyate । tato vibhajyamānaḥ kathamanujjhitaparamāṇvantarapratyāsattikaḥ syāt । sāvayavo hi bhāva ekenāvayavena vastvantarasaṃyukta evāvayavāntarai ścalaiḥ । pūrvvākrāntānnabhodeśān virahayya deśāntaramākrāmet । niravayaveṣu tvatyantamastamiteyaṃ katheti yuktaṃ drabyanāśaprasaṅgamutpaśyāmaḥ ।

athavānyathāyaṃ virudvadharmmasaṃsargaḥ । tathāhyāvṛte ekasmin pāṇyādau sthūlasyārthasyāvṛtānāvṛte rūpe yugapadbhavantī virudvadharmmadvayasaṃyogamasyāvedayataḥ । na cānāvṛtaikarūpa evāyamiti śakyaṃ vaktuṃ । ardvāvaraṇe api anāvṛtasya pūrvvavaddarśanaprasaṅgāt । avayavadarśanāyattopalabdheḥ । taddṛṣṭau asyā dṛṣṭiriti cet । adṛṣṭireva tarhi asyāstu । na tu dṛṣṭayadṛṣṭī । nanvastyevāvayavidarśanamavayavāvaraṇe apīti ko ayaṃ prasaṅgaḥ । evantarhi sthūlaḥ prāgvadupalabhyeta । idamatrāha kaścit । bhūyo avayavendriyasannikarṣasahāyo avayavīndriyasannikarṣaḥ sthūlopalabdhenimittaṃ, na cārdvāvaraṇe bhūyasāmavayavānāmastīndriyasannikarṣaḥ tato na sthūlagrahaṇamiti । so apyevaṃ praṣṭavyaḥ । kiṃ sthūlo nāmāvayavino anyaḥ । sa evānekavyāpī sthūlaḥ । tatra yadyavayavyeva sthūlaḥ । tadā tadgrahaṇe kathanna sthūlagrahaṇamiti cintyam ।

atha sthūlatvākhyaḥ parimāṇaviśeṣo guṇaḥ sa drabyādanya eveti cet । evantarhi parimāṇarahitameva tat dravyamupa labhyate । na tvasyānyenānyena parimāṇena yogaḥ । na cāsyānekaparimāṇakalpanāpi sādhvī । yugapat sarvveṣāmanupalabdheḥ । na ca dṛśyasya darśananivṛttiryuktā । avayavasyaiva tat parimāṇamupalabhyata iti cet । yadyevaṃ sa eva tarhyavayavaḥ svena parimāṇena sambadvaḥ pratyakṣostvāvaraṇakālenāvayavī । syādetadekārthasamabāyādbhāntinimittādavayavyevāvayavaparimāṇena sambadvaḥ pratibhātīti tadapi na śobhanaṃ । dvayoḥ samaparimāṇayoravayavāvayavinoḥ pratibhāsaprasaṅgaḥ । yasya hi mahato avayavasya tata parimāṇaṃ sa tāvat svena parimāṇena sambadvaḥ pratibhāti । avayavinaśca tatparimāṇasambadvapratibhāsābhyupagame dvayoḥ samaparimāṇayorayavāyavavinoḥ pratibhāsa āsajyate ।

na cāsti yathoktaḥ pratibhāsaḥ parimāṇarahitaḥ । so avayavaḥ pratibhāsa iti cet । syādetadyasyāvayavasya parimāṇenāvayavī sambadvaḥ pratibhāti sa svaṃ parimāṇaṃ parityajyābhātīti । idamapi parimāṇavirahiṇovayavasyādṛṣṭeraśakyaṃ kalpayituṃ । ekārthasamavāyācca bhrānti nimittādalpatarāvayavaparimāṇavānapyavayavī pratibhāseta । na ca bādhakamantareṇa bhrāntirapi śakyā vyavasthāpayitum ।

asti tarhi sthūlo avayava eva pratyakṣaḥ । evamāvaraṇakāla ivānāvaraṇāvasthāyāmapi sthūlataro avayavaḥ pratyakṣo astu । paramadhyāvarttināmavayavānāmindriyasannikarṣābhāve sthūlatamāvayavidarśanānupapatteḥ syānmataṃ nikhilā vayavadarśanaṃ na sthūlapratyakṣakāraṇaṃ । kintu bhūyo avayavadarśanamiti । idamapi na samyak । abhimukhāvasthitasya hi parvvatāderarvvācīnāvayavadarśanena tathā sthūlapratipattiryathārvvākparamadhyavarttināṃ darśane । tato na yāvanniravaśeṣāvayavadarśanaṃ tāvat kathaṃ sthūlatamārthapratipattiḥ syāt । na cāvayavā arvākparamadhyavarttino yugapaddṛśyante । tat kathamavayavī sthūlo dṛśyeta । krameṇa diśāmavayavānāṃ pratyakṣīkaraṇe pratyakṣaḥ sthūlo avayavīti cet । anyadā tu kaḥ pratyakṣaḥ iti vimṛṣyaṃ । avayavī api paramadhyavarttino na yugapaddṛśyanta iti kathaṃ so api pratyakṣaḥ syāt । tadevaṃ nāvayavī nāvayavāḥ pratyakṣā iti na kiñcidṛśyeteti । tat sidvamāvṛtānāvṛtarūpaḥ sthūlo artha iti ।।

tathā rāgārāgābhyāṃ virodhaḥ sambhāvanīyaḥ । tathā hyekasminnukte sthulo artho raktārakte rūpe yugapat pratipadyamāno virudvarūpadvayayogamātmanaḥ prakāśayati । nanva vayava eva rakto avayavī tvaraktaikarūpa eveti । yadyevaṃ rakte avayave araktarūpo avayavī dṛśyeta । na caivaṃ । athavā rāgadravyasaṃyogo hi raktatvaṃ । avayavasya ca rāgadravyeṇa saṃyoge avayavino api tena bhāvyaṃ । avaśyaṃ hi kāraṇasaṃyoginā kāryyamapi saṃyujyata iti samayāt । yastvāha rakta evāvayavī । asti hi kuṅkumārakte paṭāvayave kuṅkumāraktaḥ paṭa iti pratyayaḥ । tato rāgadravyasaṃyukta evāvayavīti tasyāpi varṇāntarānavabhāsaḥ syādavayavinaḥ । rāgadravyaṃ hi pratyāsīdat nijarūpaṃ vastuna stirodhatte svena ca rūpeṇa dravyaṃ sambandhati । yathā raktovayavastirohitasahajarūpo rāgadravyasamavāyinā rūpeṇa sambandhī pratibhāti । avayavinyapi rāgadravyasaṃyogini varṇāntarānavabhāsaprasaṅgo durvvāraḥ । tanna rakta evāvayavīti śakyaṃ vaktum ।

anyastu saṃyogasyāvyāpyavṛttyā samādhatte । sa hyāha śabda ivāvyāpyavṛttiḥ saṃyogaḥ । tenaikārtho raktaścāraktaśceti । so apyevaṃ paryyanuyojyaḥ । kathamavyāpyavṛttiḥ । yadi hi svāśraye samaveto rūpādivat vyāpyavṛttirevāyaṃ । asamavetaścāvṛttirevāpyadravyeṣtiva gandhaḥ । ekatra saṃyogasyabhāvābhāvāvyāpino vṛttiriti cet । syādetadyathā virudvāvapi rūparasāvekamāśrayete । tathā saṃyogasyāpyekatra bhāvābhāvau yugapat syātām ।

aho mohavijṛmbhitaṃ । abhāvo hi bhāvanivṛttirūpo nāsya bhāvanivṛttiṃ hitvā rūpāntaramīkṣate । yaśca yannivṛttirūpaḥ sa kathaṃ tasmin satyeva bhavati । bhāve vā tannivṛttirūpatāṃ jahyāt । tathā hyanalaṃ paśyannapi salilārthī tatra pravartteta । jalaviviktasyānalasya daśanāt । jalābhāvasidverapravṛtteriti cet । bhavatvanupalambhājjalābhāvasidvistathāpi jalasattāṃ sambhāvayan jalārthī pravartteta । nanu tatra yadi jalaṃ syādupalabhyeta kimataḥ । ato anupalambhādabhāvo jalasyeti । yadyapyabhyupagataiva jalābhāvasidviḥ । tathāpi tadarthinastadbhāvaśaṅkayā pravṛttiḥ syāt । yugapadekatra saṃyogasya bhāvābhāvau dṛśyete । tenaivaṃ kalpayāmo na svecchayā । nanu kimabhāvobhāvapratiṣedhātmakaḥ pratīyate । tatra bhāvanivṛttirūpe abhāve sidve kathaṃ bhāvopalabdhirna bhrāntā syāt । bhāvāpratiṣedhātmakaśca nābhāvaḥ । nāmamātrantu syāt । na ca nāmamātrādarthasya tathābhāvaḥ । rūparasayostu na parasparanivṛttī rūpamiti kathaṃ tadudāharaṇamiha śobheta । na ca rūparasayorekatra samavāyo asmābhiranu manyate । śabdo apyevamevāvyāpyavṛttirasidvaḥ sa kathaṃ prakṛtasaṃśayanivṛttaye kalpyeteti । alaṃ bahubhāṣitayā ।।

athavā sthūlo arthastadataddeśaḥ pratīyate । taddeśayośca parasparābhāvāvyabhicāranimitto asti virodhaḥ । ato virudvadharmmasaṃsargaḥ sthūlasya । syādetat kathaṃ tadataddeśayoḥ parasparābhāvāvyabhicāraḥ । ucyate । iha tāvadekasmin deśe paricchidyamāne tādrūpyapracyutirasya vyavacchidyate । tadavyavacchede tatparicchedābhāvaprasakteḥ । pracyutivacca pracyutimadapi deśāntaraṃ vyavacchidyate । yadi hi paricchidyamāno deśāntarasvabhāvo bhavettadā tadrūpa evopalabdho bhavet । deśāntararūpantu virahayya svena rūpeṇa prakāśamāno deśo deśāntarāsaṃsṛṣṭa ityavasīyate । yathā ca deśasya deśāntarāsaṃsargastathā tenādhārabhūtena deśena yadyāptaṃ rūpaṃ tadapi deśāntarasaṃsargādavicchinnaṃ bhavati । kathaṃ hi tena deśena vyāptaṃ rūpaṃ tadabhāvavati deśāntare vartteta । yathā ekena deśena vyāpto ghaṭo na deśāntare varttate । deśāntare anupalambhādavṛttiriti cet । viprakṛṣṭe deśāntare kathamasyābhāvaḥ pratipattavyaḥ । tasmādidamakāmakenāpi vācyaṃ । yaduta ekadeśavyāptaṃ rūpaṃ na deśāntare varttate iti । tasya tena byāpanaprasaṅgāt । tadabhāvavati deśāntare varttamāno api tena deśena vyāpyeta । na ca vyāptirasya śakyāvasātuṃ । bhāgāntarāsambhavāt । yadāha kaścit । yathaikobhāvastadataddeśaṃ janayannavirudhyata iti । tadapi na prakṛtānurūpam ।

tathāhi bhāvābhāvāveva parasparaparihāreṇa virudvau na vastunī । vastunostu parasparābhāvāvyabhicāreṇa virodhaḥ । tena yadeva vastu vastvantarapracyutimat tadeva tena virudvaṃ । na caikakāryyanivarttanaśaktiḥ kāryyāntaraśaktayabhāvāvyabhicāriṇī । anupalambho hi vastuno vastvantarābhābāvyabhicāraṃ sādhayati । ekakāryyanirvarttanaśaktimati ca rūpe gṛhyamāṇe kāryyāntara nirvarttanaśaktirapi paricchidyata iti । kathaṃ tadabhāvaḥ । ekadeśasambadvaṃ tu rūpaṃ deśāntarasaṃsargirūpaparihāreṇopalabhyamānantadabhāvāvyabhicāri tena virudvaṃ । yathātyanta sadṛśorvastunoryugapadupalabhyamānayoḥ satyapi cākārabhede dūrādanupalakṣyamāṇabhedayordeśabhedamātranimittakaṃ pratyakṣāvasitaṃ virodhamāśritya bhedo avasthāpyate । yathaikaṃ cakṣurvijñānaṃ bhinneṣu cakṣurādiṣu varttate tadadhīnotpādatayā । tathānyo api bhinnadeśanivṛttirnna bhetsyata iti । so api deśabhedanimitte virodhe avasthāpyamāne vastunaḥ kāraṇabhedanimittaṃviro dhamāsañjayan na naipuṇyamātmano nivedayati । na hi vijñānasya deśo asti kaścit । amūrttatvāt । yathā deśabhedanimitto virodhastathā kāraṇabhedanimitto api syāt । ko hi vastuto viśeṣaḥ, kāraṇabhedāddeśabhedasyeti ।

uktamiha । parasparābhāvāvyabhicāranimitto vastūnāmasti virodhaḥ । sa deśabhede api sannidhīyete na kāraṇabhede । deśabhedavatī hi rūpe anyo anyaparihāreṇopalabhyamāne । parasparābhāvāvyabhicāriṇī bhavato na kāraṇabhedavatī । tadevaṃ kamparāgāvaraṇabhāvābhāvakṛte deśabhedanibandhane ca caturthe virudvadharmmasaṃsarge avayaviviṣaye vyavasthāpite pakṣadharmmatvaṃ sidvaṃ hetoḥ । adhunāvyāptirevāsya svasādhyena samarthanīyā । iha virudvadharmmasaṃsargavirahamātranibandhano bhedavyavahāro vastūnāṃ dṛṣṭaḥ, ahetorayogāt । nimittāntarasya vādarśanāt । tato virudvadharmmasaṃsarge api bhavannabhedavyavahāro vyāpakaṃ nimittavattvaṃ jahyāt । tato vyāpakānupalabdhyā tasmādvyāvṛtto virudvadharmmaviraheṇa vyāpyate । tadvirudvaśca virudvadharmmasaṃsargaḥ । teneyaṃ vyāpakavirudvopalabdhibhūmikā । evaṃ prasādhite asyāstrairūpye asidvavirudvānaikāntikā doṣā nāvakāśaṃ labhante । iti ।।

evaṃ mayā bahuṣu durmmatinirmmiteṣu pratyudvṛteṣu khalu dūṣaṇakaṇṭakeṣu ।
ācāryyanītipatha eva viśodhito ayamutsāryyamatsaramanena janaḥ prayātu ।।

samāptañcedamavayavinirākaraṇamiti ।।