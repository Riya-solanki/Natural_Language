Yāmuna Catuḥślokī

kāntas te puruṣottamaḥ phaṇipatiḥ śayyāsanaṃ vāhanaṃ vedātmā vihageśvaro yavanikā māyā jaganmohinī ।
brahmādisuravrajaḥ sadayitas tvaddāsadāsīgaṇaḥ śrīr ity eva ca nāma te bhagavati ! brūmaḥ kathaṃ tvāṃ vayam ।। 

yasyās te mahimānam ātmana iva tvadvallabho api prabhur nālaṃ mātum iyattayā niravadhiṃ nityānukūlaṃ svataḥ ।
tām tvāṃ dāsa iti, prapanna iti ca stoṣyāmy ahaṃ nirbhayo lokaikeśvari lokanāthadayite dānte dayāṃ te vidan ।। 

śreyo tvatkaruṇānirīkṣaṇasudhāsandhukṣaṇād rakṣyate naṣṭaṃ prāk tadalābhas tribhuvanaṃ saṃpraty anantodayam ।
śreyo na hy aravindalocanamanaḥkāntāprasādād ṛte saṃsṛtyakṣaravaiṣṇavādhvasu nṛṇāṃ saṃbhāvyate karhicit ।। 

śāntānantamahāvibhūti paraṃ yad brahma rūpaṃ harer mūrtaṃ brahma tato api tat priyataraṃ rūpaṃ yad atyadbhutam ।
yāny anyāni yathāsukhaṃ viharato rūpāṇi sarvāṇi tāny āhuḥ svair anurūparūpavibhavair gāḍhopagūḍhāni te ।। 