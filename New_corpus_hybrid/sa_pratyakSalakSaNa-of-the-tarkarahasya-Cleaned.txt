Pratyakṣalakṣaṇa of the Tarkarahasya

tatra pratyakṣaṃ kalpanāpoḍham abhrāntam, abhilāpasaṃsargayogyapratibhāsatvārthakriyāsamarthaviparītākāratvarahitam

ālocanājñānaṃ nirvikalpakam, tataḥ paraṃ jātyādiyojanātmakaṃ savikalpakam

avyapadeśyam avikalpakaṃ vyavasāyātmakamaparam,

"na so'sti pratyayo loke yaḥ śabdānugamād ṛte। anuviddhamiva jñānaṃ sarvaṃ śabdena bhāsate।।"

itinyāyāt sarvam eva śabdānuviddham, iti bhāṭṭaśaivavaiyākaraṇāḥ

puruṣapravṛttyaṅgaṃ hi pramāṇam, tadaṅgatā ca saṃgatā tasyavikalpakatvenaiva na, arthasāmarthyena samudbhavāttatrārthaḥpṛthivyādibhūtacatuṣṭayam tatra pṛthvī

mahāsanniveśavatī mṛdrūparasagandhakaṭhinasparśādisvabhāvā, tatpradeśaviṣayasamudbhūtāś ca pāṣāṇaśoṇamaṇiveṇuvīraṇaprabhṛtayaḥ evam āpaḥ

śuklamadhuraśītadravasvabhāvāḥ sarasvatsaritsaraḥprabhṛtibhiḥ svabhāvair vivartante, kārakādikaṃca tatkāryam evam uṣṇeraṇasparśarūpaśabdasvabhāvo vahnyādiko'pi

tasyālambanapratyayatvenajanyaṃ pāṣāṇādyākārajñānaṃniyamitapratibhāsatayā śabdasaṃsargāyogyam

kathan dharmidharmābhidhānārthakriyāyojanāyāṃyogyaṃpravartakam iti cet,

taddṛṣṭāv eva dṛṣṭeṣu saṃvitsāmarthyabhāvinaḥ। smaraṇād abhilāṣeṇa vyavahāraḥ pravartate।।

na vikalpakamapy adhyakṣam svalpakālāvasthitatvena nirodhanād ūrdhvasvabalotpannavyavahāro smārtavikalpamapekṣate tad evam tadutpannam

nirvikalpake'py astu vyavahārakam tataś ca jñānair eva parasparam ālocy eva vyavahāryavyahārakair upadarśakopadarśyamānavyavasthā yādṛśī sthāpitā, kevalam anuvadāmas tādṛśīm aparavyutpattaye

tasmiṃś ca vikalpe'vidyānubhavavāsanopanītedravyam, tadāśritāś ca jātyādayo avidyābalena kalpitāḥ kutaś cid anubhavasambandhāś ca saṃsthānopādhipāṣāṇarūparasādisvabhāvāvibhāvyante dravyādāv upalabdhilakṣaṇaprāptānupalabdhatvena bādhanād avidyātvam upalambhasambhāvitatvāc ca rūpāder arthakatvam, tato dravyāder apūrvārthatve'py anarthatvād aprāmāṇyam rūpādau gṛhītagrahaṇāt smārtatvam na cāprasiddhaviśeṣyādikaṃdurmativispanditam

sādharmyādidṛgapekṣāyāṃ hi tathālakṣitaṃ rajataśuktivat

astīyam api yā tv antarupaplavasamudbhavā।।

doṣodbhavāprakṛtyā sā vitathapratibhāsinī। anapekṣitasādharmyadṛgādi taimirādivat।।

ekaṃ dharmiṇam uddiśya nānādharmasamāśrayam। vidhāv ekasya tadbhājam ivānyeṣāmupekṣakam।।

niṣedhe tadviviktañ ca tadanyeṣām apekṣakam। vyavahāram asatyārthaṃ prakalpayati dhīr yathā।।

taṃ tathaivāvikalpyārthabhedāśrayamupāgatāḥ। anādivāsanodbhūtaṃ bādhante'rthaṃ na laukikam।।

yady ayam avidyāvirbhūtadravyādivivarto vikalpaḥ, katham akhilajantusantānasambhavī, kathañ ca mahadbhir api śāstrakṛdbhir anuvartitaḥ, kathañ ca bhavatām api pratipadyāpy avidyātvaṃ tathaiva dravyādivyavahārābhiniveśaḥ niyatasvalakṣaṇapratibhāsajanitatvāt sarvasantānasambhavī, svalakṣaṇasyaiva dravyāditvena pratyākalanāt tatprāptau tadarthakriyāpratilambhe samāptatvād abhilāṣasyabādhakānavadhānam

śāstrakārair api vikalpapratyayasyaiva sukhakāṅkṣadbhistathaiva vyavasthāpitam-

vikalpavyavahāreṣu samānau bālapaṇḍitau।

kevalaṃ bādhitatvavyavasāyāt paṇḍitas taditaro bālaḥ mokṣākāṅkṣayā pratikṣaṇakṣīṇatām abhilakṣya "pratyakṣasya parīkṣitaṃ sākṣātkaraṇaṃdravyādikaṃ prati nāstī"ty ākhyātam

śāstrakārāṇām apy artheṣv atrānyāviparītasvabhāvopasaṃhārasambhavāt śāstraṃ hi mohanivartanamārabdham sthūlaparāmarśādvyāmohaḥ, sa ca sūkṣmāvāntaraparāmarśād apasarati

yathā rūpam iti cakṣurvijñānajanakatvena saṅketaḥ kṛtaḥ evaṃ svagrāhīndriyajñānāpekṣayā rasādike'pi vākyam tato ghaṭapaṭapaṅkapallavādiṣu tadanyavyāvṛttena rūpeṇa rūpādayo abhinnāḥvyavahriyante vyavahārahetur ekapratyavamarśapratyayaḥ, ekasya pratyavamarśaekatvāropīpratyavamarśa ity arthaḥ sa cāpy avidyāvaśād ekatvāropī tadbalāt sāmānyaṃ kalpayanti, arūpādirūpasāmānyānupalambhāntaraparāmarśāt tanniṣedhaḥ

ekapratyavamarśārthajñānādyekārthasādhane। bhede'pi niyatāḥ kecit svabhāvenendriyādivat।।

tadatadvibhāgo'pi tadekaparāmarśabahulena sakṛd upapadyate ataśca vānyonyāśrayaṇam api nāśrayaṇīyam

dṛśyavikalpyāvarthāv ekīkṛtya vyavahārapravṛttervisaṃvādaś ca dṛśyaḥ sphuṭatvena gṛhyamāṇaḥ, pūrvatayā pratīyamāno vikalpyaḥ kaḥ punar asau, ubhayathāpi nīla evaikībhūto'rthaḥ sa cāsphuṭo nīlo'rthakriyāvirahalakṣaṇabādhakapramāṇena

"paramārthānyavyāvṛttisvabhāvo'poha" ity ucyate etena svavāgvirodho'pi pratyākhyātaḥ

"naimittikyāḥ śruter artham arthaṃ vā pāramārthikam। śabdānāṃ pratirundhāno na bādhyastena varṇitaḥ।।"

iti nyāyāt tathaikapratyavamarśaniyame

vācakaliṅgasambandhasāmānyasāmānādhikaraṇyādivyavahārājñātavyāḥ

vicchedaṃ sūcayannekam apratikṣipya vartate। yadānyaṃ tena sa vyāpta ekatvena ca bhāsate।।

sāmānādhikaraṇyaṃsyāt tadā buddhyanurodhataḥ।

anyathā nīlotpalādiśabdānāṃ guṇajātyādibhedād anekārthatvenaikatropasaṃhārābhāvānna sāmānādhikaraṇyam, nāpi viṣayatve'py ekatropasaṃhārastannimittānām ekatra samavāyād iti cet, āyāsevatvivartate svapakṣanirvāhanirbandhenāndham-bhaviṣṇuḥ paraḥ param ayam anupalambho bhūyiṣṭhadauṣṭaryaniṣṭhyūtaparānurodhaḥparipanthī tataś cādyāpoho anyavyāvṛttirekapratyavamarśaviṣayodṛśyavikalpyārthaikīkṛtaḥsvabhāva ity anarthāntaram gatam ānuṣaṅgikam

sāmānyavyavahāravadghaṭādidravyavyavahāro'pi jñeyaḥ

teṣām eva ghaṭādīnāṃsādhāraṇaṃ yat phalam udakāharaṇam, tatra ye hetavo na bhavanti ghaṭasanniveśenāvasthitā rūpādayaḥ, tebhyo vyavacchede ghaṭaśrutiḥ evaṃ ghaṭādiśrutir api vivṛtā uktañ ca

"rūpādiśaktibhedānām anākṣepeṇa vartate। tatsamānaphalāhetuvyavacchedeghaṭaśrutiḥ।।

tatona rūpaṃ ghaṭa ity ekādhikaraṇā śrutiḥ। bhedaścāyam ato jātisamudāyābhidhāyinoḥ।।"iti

saṃsthānavarṇāvayavair viśiṣṭe yaḥ pravartate। śabdo na tasyāvayave pravṛttir upalabhyate।।

yathā cakracitrāḍhakādayaḥ

nanu tantuṣu prāvaraṇādikāryaṃ sambhavi, ghaṭe'sambhavi, tatas tat tebhyo'rthāntaraṃ ghaṭaḥ yathā udakadhāraṇam asambhavi paṭe ghaṭe sambhavat, paṭād ghaṭaṃ bhedena vyavasthāpayati satyam sidhyaty evam arthāntaram na punaḥ kriyāvad guṇavat samavāyikāraṇaṃdravyaṃ parābhipretaṃ sidhyati raṇḍākaraṇḍaparipiṇḍitebhyo hi tantubhyastānapratitānībhūtā anyetantavaḥ śaktibhede'pi bhinnāḥ sidhyanti

na vayaṃ dravyasyopari baddhakruddhaḥ, kin tarhi pratyakṣam evan nakṣate anupalabhamānaṃ dravyam arūpādirūpam tasmān naikarūpā rūpādayas tantvādayo vā, teṣām evāntaraśaktibhedād rūpatantughaṭapaṭarajjuprabhṛtayo vyapadeśāḥ, na tu vyapadeśebhyo'rthāntaraparikalpanamucitam tad uktam "aparāparapratyayayogenapratikṣaṇaṃ santavantaḥsaṃskārā yady api kutaścit sāmyāt sarūpāḥ pratīyante, tathāpi bhinna evaiṣāṃ svabhāvaḥ, tena kiñcid eva kasya cit kāraṇam" iti

dravyādiparaparikalpitaṃ dṛśyam adṛśyaṃvāstu

"apravṛttiḥpramāṇānām apravṛttiphalāsati।"

iti nyāyātsad iti na vyavahartavyam ekapratyavamarśam apekṣyāpunarupalabhyamānena vyavahāraḥ

tad evam indriyārthād utpadyamānaṃ niyatapratibhāsamapi yatpratibhāsāc cāvidyānubhavavāsanāvaśādudīyamānaṃ jñānam

atra prayogaḥ yat pūrvāparakālasvabhāvānanusandhāyi

rūpādyekākāraniyatapratibhāsaṃ jñānaṃ na tat

saṅketavyavahārakālopayogiśabdasaṃsargayogyapratibhāsam, yathā rūpādivikalpavijñānasvarūpaviṣayo'nubhavaḥ, yathoktasādhanopetañ ca cakṣūrūpajanitaṃ vijñānam

ayaṃ kāraṇaviruddhopalambhaḥsambhāvanīyaḥ nāsiddhiḥ

sindhuravadhūvidhūtatvena

"pratibhāso'sya nāsyeti nopapattes tu gocaraḥ।" iti, "saṃvedanasya tādātmye na vivādo'sti kasya cit।"

iti nyāyāt svarūpasaṃvedanād eva yathoktaniyatasvabhāvasiddheḥ aniyatapratibhāse śabdasaṅketasya susaṅkalitatvātkāryakāraṇabhāvasiddhau satyāṃ na śaṃsanīyam aṃśenāpi saṃśayāvahatvam asya nāpi virodho'pi nāmāsya sannidhānam anubadhnāti

sapakṣatām āvahati, vikalpavijñānasvabhāvānubhave sambhavāt

jñānaparokṣatāpakṣas tu kṣapayiṣyate

aniyatapratibhāsaṃ kathaṃ kāraṇaṃśabdayojanāyāḥ ucyate

"viśeṣaṇaṃviśeṣyañ ca sambandhaṃ laukikīṃ sthitim। gṛhītvā saṅkalayyaitat tathā pratyeti nānyathā।।

yathā daṇḍini"

yad vijñānaṃ viśeṣaṇarūpatayā vācakaṃ paricchinatti, rūpatayā ca nīlādikam

sambandhavyavahārakālavyāpināpisvabhāvena viśeṣaṇaṃ viśeṣyañ ca bhavad bhavet

tādṛśañ ca rūpaṃ gṛhṇad viśeṣaṇaṃ viśeṣyaṃ vā gṛhṇīyāt

viśeṣaṇaviśeṣyayośca sambandham laukikīṃ sthitiṃ puruṣo daṇḍī na puruṣī daṇḍa iti

śiromānsamagreṇaśṛṅgeṇa śṛṅgī, na galake lambamānena tathā samastaṃ smṛtvā viśeṣaṇayuktaviśeṣyaṃ sakṛd gṛhṇāti, nānevaṃrūpatve

tathā hi puruṣaś cāsti daṇḍaś ca, kiṃ na sarve daṇḍinaḥ saṃyogāc cet, saṃyogo'py asti

kiṃ na sarve daṇḍinaḥ, saṃyogasya guṇatvena yatrāsau samavetaḥ sa eva daṇḍīti cet, samavāyo'py asti kiṃ na sarve daṇḍinaḥ, yadaṅgatayā gṛhyate sa eva daṇḍīti cet, evaṃ tarhi daṇḍāder apisāṃvṛtatām abhikhyāyāta

yat pūrvāparakālānanusandhāyi viśeṣaṇena saha viśeṣyasyāgrāhakañcatan niyatapratibhāsam ucyate, tat kathaṃ na kāraṇaṃ viruddham

prabalavikalpavāsanāpavanarayapreryamāṇātmano jñānapādapasyānyatra pratipacchāyānyatrādhyavasāyapāṇḍupatraprayātaḥ

atha ko'dhyavasāyo nāma yadi grahaṇaṃ grahaṇam iti vaktavyam, athāpi tadabhāvas tathāpy agrahaṇam evāstu satyam asannihitatayānusandhānam adhyavasāyo grahaṇaviśeṣaḥ

yat smaraṇādisāmagrīrahitendriyajanitaṃtan nirvikalpamastu, yat smaraṇādisāmagrīsavyapekśendriyajaṃ tad vikalpakamastu na, aviṣaye'vṛtteḥ

pratyakṣasyāsannihitaṃviśeṣaṇatvādi na viṣayaḥ viśeṣaṇatvaṃ hi na vastunaḥsampraty asti

astitvekiṃsmaraṇena, tataś ca smaraṇenopanītam api viśeṣaṇatvādi nāsannihitatvaṃ jahāti

tasmād asannihitatvāt pratyakṣāviṣayaḥ

na ca jātyādiviśiṣṭārthavikalpaś cakṣurarthasannidhāv eva bhavati, atītādiṣv api sambhavāt, vinā cārthaiḥ nimīlitavilocanasyāpigaur iti vikalpanāt

nānyathedantayeticet idantayā viśiṣṭaṃ jñānaṃ nasannihitārthaniścayarūpam adhyakṣam akṣasāpekṣañ ca, ubhayanirapekṣatvāt tathā hi "śuklo gaur ayam" iti cākṣuṣo anantaraṃ tathā spṛśato api "sukumāraḥ śuklo ayaṃ gaur" iti ubhayaviṣayam api niścayanam idantayā viśiṣṭam

na cāndhatamase rūpasya śaktir asti, na vā cakṣuṣaḥ na ca sparśenendriyeṇarūpagrahaṇam evaṃ sparśasya cakṣuṣi vyabhicāro vācyaḥ tasmāc cakṣuḥsparśanābhyāṃbhinnaṃ viṣayam upalabhyānyad eva tatsahacarasamudāyaviṣayaṃ smārtamabhedajñānam utpadyate tathā viśeṣyān svair indriyair bhinnān upalabhyārthāntaravyavacchedaviṣayamabhedena sarvatra mānasaṃ jñānam utpadyate na bhāvaguṇatvayoḥ pratyakṣam, tasyānupalakṣaṇāt

pratyakṣābhimāna eṣakutārkikāṇām, pratyakṣāsannivṛttitvāt

uktañ ca "darśanasparśanānvayomānasa eva smārtovibhrama" iti "yam aham adrakṣaṃ tam evahi spṛśāmī"tivikalpāddravyaparikalpaḥ kalpāvadhivyasanam, bhrāntyaiva samarthitatvāt tasmān mano abhisaṃskṛtam arthaviśeṣaṇam arthaṃ nendriyaṃ pratyeti

yat pratyekaṃ samudāye ca tad vastuno rūpam, tad yathā nīlatvam yat pratyekam asat samudāye cāsti sa samudāyadharmaḥ, yathā caturasratvādisthaulyaṃ tu samudāyapratibhāsadharmaḥbahuṣu pratibhāsamāneṣu nirantareṣu sthūlam iti pratyayaḥ tena rūpaṃ sparśo vā sthūlaḥ, na tu tadatiriktaṃ dravyaṃ sthūlam apatibhāsanāt

atha yadi pratibhāsadharmaḥ sthaulyaṃ tadā tat kim āntaram āhosvid bahiḥ, atha tad antar nana bahir yad eva ca punar nistattvamāropitam iti cet tadāpi nāsty eveti vaktavyam kim ucyate, "pratibhāsadharmaḥ sthaulyam" iti satyam, sthaulyaṃ nāmāsthūlaparāvṛttaṃ rūpam, na vidhirūpaṃ kiñ cit tato nistattvamapi sthūlaparāmarśenavyavahriyamāṇatvāt saṃvṛtisad etan, na tu nāsty eva sarvathā sāmānyam evaikapratyavamarśaviṣayatvena yathāsti āha ca 

"sthūlapratyavamarśasya hetutvāt sthūlatā dhiyaḥ। sthūladhīhetubhāvena bhāvānāṃsthūlatā matā।।"

pratyavamarśa eva kiṃ sthūlam āropayatīti cet

"astīyam api yā tv antarupaplavasamudbhavā। doṣodbhavā prakṛtyā sā vitathapratibhāsinī।।"

iti nyāyād avidyānubhavavāsanābhāvitvād ity asakṛd uktamtena sthūlaṃ nīlam iti pratibhāse api nanīle vasturūpe vibhramaḥ vibhramas tu śaṅkhe pītapratibhāsaḥ śuklaṃhi rūpaṃ pratyekaṃ samudāyecāsti vastuno rūpamtatsamudāyadharmaś ca saṃsthānam

śuklāpratibhāse tadātmakasaṃstānasyāpratibhāsaḥ tataḥ pītaśaṅkhajñānaṃ nāṅgenāpi saṃvādakam, nāpi ca vastunaḥ sākṣātkārakam ato viśeṣaṇadvayaṃ vipratipattinirākaraṇārtham

yat punar bhrāntijñāne, "alaukikatvād ubhayātmayogāt smṛtipramoṣād viparītacittair" ityādinānāvyavahṛtiḥ tatra na nāmni vivadāmahe vivakṣitavasturūpaṃ na sākṣātkṛtam iti tu paramārthaḥ

"tato arthād vijñānaṃ pratyakṣam"ity ācāryavasubandhupādānāṃ lakṣaṇaṃ nyūnam

naiyāyikīyam "indriyārthasannikarṣotpannaṃ jñānam avyapadeśyam avyabhicāri vyavasāyātmakaṃ pratyakṣam" vaiśeṣikīyam "dravyeṣu pratyakṣam ātmendriyamano arthasannikarṣād yan niṣpadyate tad anyad" iti kāpilānām api "śrotrādivṛttiḥ pratyakṣam śrotratvakcakṣurjihvāghrāṇānāṃmanasādhiṣṭhitāvṛttiḥ śabdasparśarūparasagandheṣu yathākramaṃ grahaṇe vartamānā pratyakṣaṃ pramāṇam"

mīmāmsāyām "satsaṃprayoge puruṣasyendriyāṇāṃ buddhijanma tat pratyakṣam" sarvam etad dravyaguṇātmādinirākaraṇādayathārtham

iti tarkarahasye svaparapratyakṣalakṣaṇanyāyanirṇayo dvitīyaḥ