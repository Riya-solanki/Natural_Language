caturtha uddyotaḥ
caturtha uddyotaḥ evaṃ dhvaniṃ saprapañcaṃ vipratipattinirāsārthaṃ vyutpādya tadvyutpādane locanam caturtha uddyotaḥ kṛtyapañcakanirvāhayoge api parameśvaraḥ ।
nānyopakaraṇāpekṣo yayā tāṃ naumi śāṅkarīm ।।
udyotāntarasaṅgatiṃ viracayituṃ vṛtikāra āhaevamiti ।
prayojanāntaramiti ।
yadyapi asahadayamanaḥprītaya' ityanena prayojanaṃ prāgevoktaṃ, tṛtīyodyotāvadhau ca satkāvyaṃ kartuṃ vā jñātuṃ veti tadeveṣatsphuṭīkṛtaṃ, tathāpi sphuṭatarīkartumidānīṃ yatnaḥ ।
yatassuspaṣṭarūpatvena vijñāyate, ato aspaṣṭanirūpitātspaṣṭanirūpaṇamanyathaiva pratibhātīti prayojanāntaramityuktam ।
athavā pūrvoktayoḥ prayojanayorantaraṃ viśeṣo abhidhīyate; kena viśeṣeṇa satkāvyakaraṇamasya prayojanaṃ, kena ca satkāvyabodha iti viśeṣo nirūpyate ।
bālapriyā atha caturthodyotaṭippaṇī prārabhyate arthodyotaṃ caturthe ca locanasya yathāmati ।
kimapi vyākariṣyāmi prasīdantvatra me budhāḥ ।।
kṛtyeti ।
kṛtyapañcakaṃ sṛṣṭyādirūpam ।
yathoktaṃ"pañcavidhaṃ tatkṛtyaṃ sṛṣṭisthitisaṃhāratirobhāvaḥ tadvadanugrahakaraṇaṃ proktaṃ satatoditasyāsya" iti ।
yayā māyārūpayā hetunā ।
nānyopakaraṇāpekṣa iti sambandhaḥ ।
māyārūpāṃ yāmevāpekṣamāṇaḥ sṛṣṭyādikaṃ nirvahatītyarthaḥ ।
udyotāntarasaṅgatimiti ।
tṛtīyodyotena saha caturthodyotasya saṅgatimityarthaḥ ।
pūrvoktasyaiva prayojanasya vakṣyamāṇatvāt prayojanāntaramityuktirayuktetyāśaṅkya samādhatteyadyapītyādi ।
nanu prītirūpaprayojanasyoktatve api vakṣyamāṇaṃ tadanyadevetyata āhatṛtīyetyādi ।
tadeveti ।
prayojanamevetyarthaḥ ।
sphuṭatarīkartumiti ।
tadevetyanuṣajyate ।
vijñāyata iti ।
vakṣyamāṇamiti śeṣaḥ ।
tataḥ kimata āhaata ityādi ।
aspaṣṭanirūpitāditi ।
prayojanāditi śeṣaḥ ।
satkāvyaṃ kartuṃ vā jñātuṃ vā samyagabhiyuktaiḥ sadbhiḥ dhvaniḥ prayatnato vivecya ityuktyā satkāvyakaraṇajñānayoḥ dhvanivivecanaprayojanatvamarthāllabhyata ityatastatprayojanamaspaṣṭanirūpitamityarthaḥ ।
spaṣṭanirūpaṇamiti ।
spaṣṭamuktamityarthaḥ ।
prakārāntareṇa vyācaṣṭeathavetyādi ।
uktasyaiva vivaraṇamkena viśeṣeṇetyādi ।
asyeti ।
dhvanivyutpādanasyetyarthaḥ ।
prayojanāntaramucyate

dhvaner yaḥ saguṇī-bhūta-vyaṅgyasyādhvā pradarśitaḥ ।
anenānantyam āyāti kavīnāṃ pratibhā-guṇaḥ ।।

dhvaneryaḥ saguṇībhūtavyaṅgyasyādhvā pradarśitaḥ ।
anenānantyamāyāti kavīnāṃ pratibhāguṇaḥ ।।
ya eṣa dhvanerguṇabhūtavyaṅgyasya ca mārgaḥ prakāśitastasya phalāntaraṃ kavipratibhānantyam ।
kathamiti cet

ato hy anyatamenāpi prakāreṇa vibhūṣitā ।
vāṇī navatvam āyāti pūrvārthānvayavaty api ।।

ato hyanyatamenāpi prakāreṇa vibhūṣitā ।
vāṇī navatvamāyāti pūrvārthānvayavatyapi ।।

locanam tatra satkāvyakaraṇe kathamasya vyāpāra iti pūrvaṃ vaktavyaṃ niṣpāditasya jñeyatvāditi taducyate
dhvanerya iti ।।

nanu dhvanibhedāt pratibhānāmānantyamiti vyadhikaraṇametadityabhiprāyeṇāśaṅkatekathamitīti ।
atrottaramato hīti ।
āsatāntāvad bahavaḥ prakārāḥ, ekenāpyevaṃ bhavatītyapiśabdārthaḥ ।
etaduktaṃ bhavativarṇanīyavastuniṣṭhaḥ prajñāviśeṣaḥ pratibhānaṃ, tatra varṇanīyasya pārimityādādyakavinaiva spṛṣṭatvāt sarvasya tadviṣayaṃ pratibhānaṃ tajjātīyameva syāt ।
tataśca kāvyamapi tajjātīyameveti bhraṣṭa idānīṃ kaviprayogaḥ, uktavaicitryeṇa tu ta evārthā niravadhayo bhavantīti tadviṣayāṇāṃ pratibhānāmānantyamupapannamiti ।
nanu pratibhānantyasya kiṃ phalamiti nirṇetuṃ vāṇī navatvamāyātītyuktaṃ, tena vāṇīnāṃ kāvyavākyānāṃ tāvannavatvamāyāti ।
tacca pratibhānantye satyupadyate, taccārthānantye, tacca dhvaniprabhedāditi ।
bālapriyā kathamasya vyāpāra itīti ।
dhvanipratipādanaṃ kathamupayogītyetadityarthaḥ ।
ityetaditi sambandhaḥ ।।
vyadhikaraṇamiti ।
asaṅgatamityarthaḥ ।
aanyatamenāpī'tyapiśabdaṃ darśayatiāsatāmiti ।
etaduktaṃ bhavatīti ।
prathamakārikottarārdhena dvitīyakārikayā ca vakṣyamāṇo bhāvārthaḥ pradarśito bhavatītyarthaḥ ।
tamevāhavarṇanīyetyādi ।
dhvaniprabhedādityantena ।
varṇanīyavastuniṣṭhaḥ varṇanīyatattadvastuviṣayakaḥ ।
prajñāviśeṣa iti ।
sphurtirūpa ityarthaḥ ।
kaveriti śeṣaḥ ।
tajjātīyamiti ।
ādyakavipratibhānajātīyamityarthaḥ ।
tajjātīyameveti ।
ādyakavikāvyajātīyamevetyarthaḥ ।
itīti hetau ।
bhraṣṭa iti ।
syādityanuṣaṅgaḥ ।
uktavaicitryeṇeti ।
dhvaniguṇībhūtavyaṅgyavaicitryeṇetyarthaḥ ।
vāṇīnāmityasya vivaraṇamkāvyavākyānāmiti ।
itīti samāptau ।
ato dhvaneruktaprabhedamadhyādanyatamenāpi prakāreṇa vibhūṣitā satī vāṇī purātanakavinibaddhārthasaṃsparśavatyapi navatvamāyāti ।
tathāhyavivakṣitavācyasya dhvaneḥ prakāradvayasamāśrayaṇena navatvaṃ pūrvārthānugame api yathā smitaṃ kiñcinmugdhaṃ taralamadhuro dṛṣṭivibhavaḥ parispando vācāmabhinavavilāsorbhisarasaḥ ।
gatānāmārambhaḥ kisalayitalīlāparimalaḥ spṛśantyāstāruṇyaṃ kimiva hi na ramyaṃ mṛgadṛśaḥ ।।
locanam tatra prathamamatyantatiraskṛtavācyānvayamāhasmitamiti ।
mugdhamadhuravibhavasarasakisalayitaparimalasparśanānyatyantatiraskṛtāni ।
tairanāhṛtasaundaryasarvajanavāllabhyākṣīṇaprasaratvasantāpapraśamanatarpakatvasaukumāyrasārvaṅkālikatatsaṃskārānuvṛttitvayatnābhilaṣaṇīyasaṅgatatvāni dhvanyamānāni yāni, taiḥ smitādeḥ prasiddhasyārthasya sthaviravedhovihitadharmavyatirekeṇa dharmāntarapātrāta yāvat kriyate, tāvattadapūrvameva sampadyata iti sarvatreti mantavyam ।
asyeti apūrvatvameva bhāsata iti dūreṇa sambandhaḥ ।
sarvatraivāsya bālapriyā asmitam' iti ।
kiñcit smitaṃ mandasmitam ।
mugdhaṃ bhavati iti sarvatra śeṣa- ।
taralaśca madhuraśca taralamadhuraḥ ।
dṛṣṭivibhavaḥ vibhavaviśiṣṭā dṛṣṭiḥ ।
parispandaḥ prasaraḥ ।
abhinavā ye vilāsāstātkālikā viśeṣāsteṣāmūrmibhiḥ uttarottaramutpadyamānābhiḥ paramparābhiḥ sarasaḥ ।
kisalayitaḥ kisalayasambandhī līlāyāḥ parimalo yatra tathābhūtaḥ mohayatīti vyutpattyā mohakāritvaṃ "mugdhā navavayaḥkāme"tyādinā lakṣitaṃ laugdhyaṃ vā yattadvānmugdhaśabdasya mukhyārthaḥ ।
evaṃ madhuravibhāvādiśabdānāṃ madhurarasaiśvaryādayo mukhyārthāḥ, teṣāmatra bādhāttatsādṛśyena nimittena mugdhādiśabdāḥ smitādīn lakṣayanti, tena ca smitādīnāṃ saundaryaviśeṣādikaṃ dyotyata ityāhamugdhetyādi ।
mugdhamadhuretyādi ।
mugdhamadhurādayo mukhyārthā ityarthaḥ ।
atyantatiraskṛtānīti ।
bādhāditi bhāvaḥ ।
tairityasya dhvanyamānānītyanena sambandhaḥ ।
atra yathāsaṃkhyaṃ tena smitasya anāhṛtamakṛtrimaṃ saundaryam ।
dṛṣṭeḥ sarvajanavāllabhyamakṣīṇaprasaratvaṃ ca ।
vacasassantāpapraśamanatvaṃ tarpakatvaṃ ca, gamanasya sukumārapādakṛtatvena māndyaṃ sārvakālikalīlānuvṛttitvaṃ ca, tāruṇyasya yatnābhilaṣayaṇīyasaṅgatatvaṃ ca dhvanyata ityarthaḥ ।
tairdharmāntarapātrateti sambandhaḥ ।
anāhṛtasaundaryādirūpadharmāntarapātratvamityarthaḥ ।
sthaviravedhāḥ brahmā ।
taditi ।
smitādakamityarthaḥ ।
itīti hetau ।
sarvatretyādi ।
itthaṃ sarvatra mantavyamityarthaḥ ।
apūrvatvameva bhāsata iti ।
bhāvibhrametyādau smitādīnāṃ

ityasya, savibhramasmitodbhedā lolākṣyaḥ praskhaladgiraḥ ।
nitambālasagāminyaḥ kāminyaḥ kasya na priyāḥ ।।
ityevamādiṣu ślokeṣu satsvapi tiraskṛtavācyadhvanisamāśrayeṇāpūrvatvameva pratibhāsate ।
tathā yaḥ prathamaḥ prathamaḥ sa tu tathāhi hatahastibahalapalalāśī ।
śvāpadagaṇeṣu siṃhaḥ siṃhaḥ kenādharīkriyate ।।
ityasya, svatejaḥkrītamahimā kenānyenātiśayyate ।
mahadbhirapi mātaṅgaiḥ siṃhaḥ kimabhibhūyate ।।
ityevamādiṣu ślokeṣu satsvapyarthāntarasaṅkramitavācyadhvanisamāśrayeṇa navatvam ।
vivakṣitānyaparavācyasyāpyuktaprakārasamāśrayeṇa navatvaṃ yathā nidrākaitavinaḥ priyasya vadane vinyasya vakraṃ vadhūḥ bodhatrāsaniruddhacumbanarasāpyābhogalolaṃ sthitā ।
locanam navatvamiti saṅgatiḥ ।
dvitīyaḥ prathamaśabdo arthāntare anapākaraṇīyapradhānatvāsādhāraṇatvādivyaṅgyadharmāntare saṅkrāntaṃ svārthaṃ vyanakti ।
evaṃ siṃhaśabdo api vīratvānapekṣatvavismayanīyatvādau vyaṅgyadharmāntare saṅkrāntaṃ svārthaṃ dhvanati ।
evaṃ prathamasya dvau bhedāvudāhṛtya dvitīyasyāpyudāhartumāsūtrayativivakṣiteti ।
nidrāyāṃ kaitavī kṛtakasupta ityarthaḥ ।
vadane vinyasya vaktramiti ।
vadanasparśajameva tāvaddivyaṃ sukhaṃ tyaktunna pārayatīti ।
ata eva priyasyeti ।
vadhūḥ navoḍhā ।
bodhatrāsena priyatamaprabodhabhayena niruddho haṭhāt pravartamānaḥ pravartamāno api kathañcitkathañcit bālapriyā caturṇā varṇane api tadapekṣayā smitaṃ kiñcidityādau tadvarṇanasyāpūrvatvameva bhātītyarthaḥ ।
evamuttaratrāpi bodhyam ।
anapeti ।
anapākaraṇīyapradhānatvāsādhāraṇatvādirūpaṃ vyaṅgyaṃ yaddharmāntaraṃ tasminnityarthaḥ ।
vīratvetyāderapyevamartho bodhyaḥ ।
kṛtaketi ।
kaitavetyarthaḥ ।
tāvaditi ।
ādāvityarthaḥ ।
pārayatīti ।
vadhūriti śeṣaḥ ।
itīti ।
vyajcata iti śeṣaḥ ।
ata eveti ।
evaṃvidhaprītikāritvādevetyarthaḥ ।
itīti ।
ityuktamityarthaḥ ।
niruddhatvoktyā gamyamāhahaṭhātpravartamāno apīti ।
dhṛtaḥ vailakṣyādvimukhībhavediti punastasyāpyanārambhiṇaḥ sākāṅkṣapratipatti nāma hṛdayaṃ yātaṃ tu pāraṃ rateḥ ।।
ityādeḥślokasya, śūnyaṃ vāsagṛhaṃ vilokya śayanādutthāya kiñcicchanai- rnidrāvyājamupāgatasya suciraṃ nirvarṇya patyurmukham ।
visrabdhaṃ paricumbya jātapulakāmālokya gaṇḍasthalīṃ lajjānamramukhī priyeṇa hasatā bālā ciraṃ cumbitā ।।
ityādiṣu ślokeṣu satsvapi navatvam ।
yathā vā'taraṅgabhrūbhaṅgā' locanam kṣaṇamātrandhṛtaścumbanābhilāṣo yayā ।
ata eva ābhogena punaḥ punarnidrāvicāranirvarṇanayā vilolaṃ kṛtvā sthitā, na tu sarvathaiva cumbanānnivartituṃ śaknotītyarthaḥ ।
evaṃbhūtaiṣā yadi mayā paricumbyate, tadvilakṣā vimukhībhavediti tasyāpi priyasya paricumbanaviṣaye nirārambhasya ।
hṛdayaṃ sākāṅkṣapratipatti nāmeti ।
sākāṅkṣā sābhilāṣā pratipattiḥ sthitiryasya tādṛśaṃ ruhiruhikākadarthitaṃ na tu manorathasampatticaritārthaṃ, kintu retaḥ parasparajīvitasarvasvābhimānarūpāyāḥ paranirvṛteḥ kena cidapyanubhavenālabdhāvagāhanāyāḥ pāraṅgatamiti paripūrṇībhūta eva śṛṅgāraḥ ।
dvitīyaśloke tu paricumbanaṃ sampannaṃ lajjā svaśabdenoktā ।
tenāpi sā paricumbiteti yadyapi poṣita eva śṛṅgāraḥ, tathāpi prathamaśloke parasparābhilāṣaprasaranirodhaparamparāparyavasānāsambhavena yā bālapriyā pratibaddhaḥ ।
bhogapadasya sākṣātkārārthakatvamabhipretyāhaābhāgenetyādi ।
nidreti ।
nidrāvicāreṇa ayaṃ nidrātīti buddhyā yā nirvarṇanā darśanaṃ tayetyarthaḥ ।
anena cumbanābhilāṣasya punarāvirbhāvo gamyate ।
vilolaṃ kṛtvā cumbanasaṃśayasahitaṃ yathā tathā ।
bhāvārthamāhana tvityādi ।
uttarārdhaṃ vivṛṇotievamityādi ।
vilakṣā lajjitā satī ।
itīti hetau ।
apīti vadhvāḥ samuccaye ।
ruharuhikākadarthitaṃ autsukyena pīḍitam ।
gamyamarthamāhana tvityādi ।
caritārthamityasyānantaraṃ yadyapīti kvacit granthe pāṭhaḥ, tattu nāmaśabdavivaraṇam ।
kintviti tuśabdārthakathanam ।
anubhaveneti ।
cumbanāliṅganādyanubhavenetyarthaḥ ।
alabdheti ।
alabdhamavagāhanaṃ yasyāṃ tasyāmityarthaḥ ।
avagāhanasyālābhe api pāraṃ gatamityāpātato virodhaḥ ।
ślokasyāsya navatvaṃ darśayitumāhadvitīyaśloka ityādi ।
śaṅkatetenāpītyādi ।
samādhattetathāpītyādi ।
paraspareti ।
parasparābhilāṣaprasarasya yā nirodhaparamparā tasyā yatparyavasān ityādiślokasya anānābhaṅgibhramadbhūḥ' ityādiślokāpekṣayānyatvam ।

yuktyānayānusartavyo rasādir bahu-vistaraḥ ।
mitho apy anantatāṃ prāptaḥ kāvya-mārgo yadāśrayāt ।।

yuktyānayānusartavyo rasādirbahuvistaraḥ ।
mitho apyanantatāṃ prāptaḥ kāvyamārgo yadāśrayāt ।।
bahuvistāro ayaṃ rasabhāvatadābhāsatatpraśamanalakṣaṇo mārgo yathāsvaṃ vibhāvānubhāvaprabhedakalanayā yathoktaṃ prāk ।
sa sarva evānayā yuktyānusartavyaḥ ।
yasya rasāderāśrayādayaṃ kāvyamārgaḥ purātanaiḥ kavibhiḥ sahasra saṃkhyairasaṃkhyairvā bahuprakāraṃ kṣuṇṇatvānmitho apyanantatāmeti ।
rasabhāvādīnāṃ hi pratyekaṃ vibhāvānubhāvavyabhicārisamāśrayādaparimitatvam ।
teṣāṃ caikaikaprabhedāpekṣayāpi tāvajjagadvṛttamupanibadhyamānaṃ sukavibhistadicchāvaśādanyathā sthitamapyanyathaiva vivartate ।
pratipāditaṃ caitaccitravicārāvasare ।
locanam ratiruktā, sobhayorapyekasvarūpacittavṛtyanupraveśamācakṣāṇā rati sutarāṃ poṣayati ।।
evaṃ maulaṃ bhedacatuṣṭayamudāhṛtyālakṣyakramabhedeṣvatideśamukhena sarvopabhedaviṣayaṃ nirdeśaṃ karotiyuktyānayeta ।
anusartavya iti ।
udāhartavya ityarthaḥ ।
yathoktamiti ।
tasyāṅgānāṃ prabhedā ye prabhedāḥ svagatāśca ye ।
teṣāmānantyamanyonyasambandhaparikalpanā ।।
ityatra ।
pratipāditaṃ caitaditi ।
caśabdo apiśabdārthe bhinnakramaḥ ।
etadapi bālapriyā tadasambhavena tatsambhavaṃ vinetyarthaḥ ।
ratiriti ।
nirvṛtirityarthaḥ ।
ukteti ।
darśitetyarthaḥ ।
sutarāmiti ।
dvitīyaślokato atyadhikamityarthaḥ ।।
maulaṃ bhedacatuṣṭayamiti ।
atyantatiraskṛtavācyārthāntarasaṅkramitavācyāvavivakṣitavācyasya dvau bhedau, asaṃlakṣyakramavyaṅgyasaṃlakṣyakramavyaṅgyau vivakṣitānyaparavācyasya dvau bhedāvityevamādimaṃ bhedacatuṣṭayamityarthaḥ ।
udāhṛtyeti ।
anena taraṅgetyādikaṃ saṃlakṣyakramavyaṅgyodāharaṇamiti sphuṭīkṛtaṃ vikramorvaśīyasthaṃ, dvitīyodyotodāhṛtaṃ tatpadyaṃ tu yathā tadudāharaṇaṃ bhavati, tathā sahṛdayairālocanīyam ।
nānābhaṅgītyādiślokassamagratayā nopalabdhaḥ ।
alakṣyeti ।
alakṣyakramasyāvāntarabhedeṣvityarthaḥ ।
kārikāsthasyāmusartavya ityasya vyākhyānamudāhartavya iti ।
yathoktaṃ prāgityatratyaprākpadārthakathanaṃ tasyāṅgānāmityādi ।
apiśabdārtha iti ।
samuccaya ityarthaḥ ।
ityatra pratipāditamiti sambandhaḥ ।
atathāsthitānityatra pūrayatibahiriti ।
hṛdayādbahirloka ityarthaḥ ।
gāthā cātra kṛtaiva mahākavinā
atahaṭṭhie vi tahasaṇṭhie vva hiaammi jā ṇivesei ।
atthavisese sā jaai vikaḍakaigoarā vāṇī ।।
[atathāsthitānapi tathāsaṃsthitāniva hṛdaye yā niveśayati ।
arthaviśeṣān sā jayati vikaṭakavigocarā vāṇī ।।
iti chāyā] ।
taditthaṃ rasabhāvādyāśrayeṇa kāvyārthānāmānantyaṃ supratipādatam ।
etadevopapādayitumucyate locanam pratipāditaṃ "bhāvānacetanānapi cetanavaccetanānacetanavadi"tyatra ।
atathāsthitānapi bahistathāsaṃsthitāniveti ।
ivaśabdena ekataratra viśrāntiyogābhāvādeva sutarāṃ vicitrarūpānityarthaḥ ।
hṛdaya iti ।
pradhānatame samastabhāvakanakanikaṣasthāna ityarthaḥ ।
niveśayati yasya yasya hṛdayamasti, tasya tasya acalatayā tatra sthāpayatītyarthaḥ ।
ateva te prasiddhārthebhyo anya evetyarthaviśeṣāssampadyante ।
hṛdayaniviṣṭā eva ca tathā bhavanti nānyathetyarthaḥ ।
sā jayati paricchinnaśaktibhyaḥ prajāpatibhyo apyutkarṣeṇa vartate ।
tatprasādādeva kavigocaro varṇanīyo artho vikaṭo nissīmāsampadyate ।।
pratibhānāṃ vāṇīnāñcānantyaṃ dhvanikṛtamiti yadanudbhinnamuktaṃ, tadeva kārikayā bhaṅgyā nirūpyata ityāhaupapādayitumiti ।
upapatyā nirūpayitumityarthaḥ ।
yadyapyarthānantyamātre heturvṛttikāreṇoktaḥ, tathāpi kārikākāreṇa nokta iti bhāvaḥ ।
yadi vā ucyate saṃgrahaśloko ayamiti bhāvaḥ ।
ata evāsya ślokasya vṛttigranthe vyākhyānaṃ na kṛtam ।
bālapriyā ivaśabdeneti ।
sambhāvanārthakeneti bhāvaḥ ।
ityartha iti ।
gamyata iti śeṣaḥ ।
samasteti ।
samastabhāvāḥ sakalapadārthā eva kanakāni teṣāṃ nikaṣasthāna ityarthaḥ ।
hṛdaye niveśayatītyasya vivaraṇamyasyetyādi ।
ata eva hṛdayasthāpanādeva ।
te hṛdayasthāpitārthāḥ ।
arthaviśeṣānityasya vivaraṇamprasiddhetyādi ।
tatheti ।
arthaviśeṣā ityarthaḥ ।
vikaṭaḥ kavigocaro yasyā iti vyutpattimabhipretya vivṛṇotikavigocara ityādi ।।
aetadeve'tyādigranthamavatārayatipratibhānāmityādi ।
dhvanikṛtamiti ।
dhvanibhedakṛtārthānantyaprayuktamityarthaḥ ।
anudbhinnamiti ।
upapatterakathanenāsphuṭamityarthaḥ ।
uktamiti ।
dhvanerya ityādinoktamityarthaḥ ।
vṛttikāreṇokta iti ।
ayuktyānaye'tyādikārikāvyākhyāvasara iti śeṣaḥ ।
saṃgrahaśloka iti ।
vṛttikārakṛtaḥ parikaraśloka ityarthaḥ ।

dṛṣṭa-pūrvā api hy arthāḥ kāvye rasa-parigrahāt ।
sarve navā ivābhānti madhu-māsa iva drumāḥ ।।

dṛṣṭapūrvā api hyarthāḥ kāvye rasaparigrahāt ।
sarve navā ivābhānti madhumāsa iva drumāḥ ।।
tathā hi vivakṣitānyaparavācyasyaiva śabdaśaktyudbhavānuraṇanarūpavyaṅgyaprakārasamāśrayeṇa navatvam ।
yathā'dharaṇīdhāraṇāyādhunā tvaṃ śeṣaḥ' ityādeḥ ।
śeṣo himagiristvaṃ ca mahānto guravaḥ sthirāḥ ।
yadalaṅghitamaryādāścalantīṃ bibhrate bhuvam ।।
ityādiṣu satsvapi ।
tasyaivārthaśaktyudbhavānuraṇanarūpavyaṅgyasamāśrayeṇa navatvam ।
yathā'evaṃvādini devarṣau' ityādi ślokasya ।
kṛte varakathālāpe kumāryaḥ pulakodgamaiḥ ।
sūcayanti spṛhāmantarlajjayāvanatānanāḥ ।।
ityādiṣu satsvarthaśaktyudbhavānuraṇanarūpavyaṅgyasya kaviprauḍhoktinirmitaśarīratvena navatvam ।
yathā'
sajjei surahimāso' ityādeḥ ।
surabhisamaye pravṛtte sahasā prādurbhavanti ramaṇīyāḥ ।
rāgavatāmutkalikāḥ sahaiva sahakārakalikābhiḥ ।।
ityādiṣu satsvapyapūrvatvameva ।
arthaśaktyudbhavānuraṇanarūpavyaṅgyasya kavinibaddhavaktṛprauḍhoktimātraniṣpannaśarīratvena navatvam ।
locanam dṛṣṭapūrvā iti ।
bahiḥ pratyakṣādibhiḥ pramāṇaiḥ prāktanaiśca kavibhirityubhayathā neyam ।
kāvyaṃ madhumāṃsasthānīyam spṛhāṃ lajjāmiti, rāgavatāmutkamikā iti ca ।
śabdaspṛṣṭe arthe kā hṛdyatā ।
etāni codāharaṇāni vitatya pūrvameva vyākhyātānīti kiṃ punarukaktyā satyapi prāktanakavispṛṣṭatve nūtanatvaṃ bhavatyevaitatprakārānugrahādityetāvati tātparyaṃ hi granthasyādhikannānyat ।
bālapriyā drumānvayinamarthamāhabahirityādi ।
arthānvayinamāhaprāktanairityādi ।
kā hṛdyateti ।
ataśca akṛta' ityādiślokāt aevaṃvādinī'tyādeḥ asurabhī'tyādiślokāt asajjatī'tyādeśca navatvamastīti bhāvaḥ ।
satyapītyādi ।
eteṣāmiti śeṣaḥ ।
etatprakārānugrahānnūtanatvaṃ bhavatyeveti sambandhaḥ ।
yathā
avāṇiaa itthidantā' ityādigāthārthasya ।
kariṇīvehavvaaro maha putto ekkakāṇḍaviṇivāi ।
iasonhāeṃ taha kaho jaha kaṇḍakaraṇḍaaṃ vahai ।।
[kariṇīvaidhavyakaro mama putra ekakāṇḍavinipātī ।
hatasnuṣayā tathā kṛto yathā kāṇḍakaraṇḍakaṃ vahati ।।
iti cchāyā] ।
evamādiṣvartheṣu satsvapyanālīḍhataiva ।
yathā vyaṅgyabhedasamākṣayeṇa dhvaneḥ kāvyārthānāṃ navatvamutpadyate, tathā vyañjakabhedasamāśrayeṇāpi ।
tattu granthavistarabhayānna likhyate svayameva sahṛdayairabhyūhyam ।
atra ca punaḥpunaruktamapi sāratayedamucyate

vyaṅgya-vyañjaka-bhāve asmin vividhe sambhavaty api ।
rasādi-maya ekasmin kaviḥ syād avadhānavān ।।

vyaṅgyavyañjakabhāve asminvividhe sambhavatyapi ।
rasādimaya aikasmin kaviḥ syādavadhānavān ।।
asminnarthānantyahetau vyaṅgyavyañjakabhāve vicitraṃ śabdānāṃ sambhavatyapi kavirapūrvārthalābhārthī rasādimaya ekasmin vyaṅgyavyañjakabhāve yatnādavadadhīta ।
rasabhāvatadābhāsarūpe hi vyaṅgye tadyvañjakeṣu ca yathānirdiṣṭeṣu varṇapadavākyaracanāprabandheṣvavahitamanasaḥ kaveḥ sarvamapūrve kāvyaṃ sampadyate ।
tathā ca rāmāyaṇamahābhāratādiṣu saṅghāmādayaḥ punaḥpunarabhihitā api navanavāḥ prakāśante ।
prabandhe cāṅgī rasa eka evopanibadhyamāno arthaviśeṣalābhaṃ chāyātiśayaṃ ca puṣṇāti ।
kasminniveti cetyathā rāmāyaṇe yathā vā mahābhārate ।
rāmāyeṇe hi karuṇo rasaḥ svayamādikavināsūtritaḥ aśokaḥ ślokatvamāgataḥ' ityevaṃvādinā ।
nirvyūḍhaśca sa eva locanam kariṇīvaidhavyakaro mama putraḥ ekena kāṇḍena vinipātanasamarthaḥ hatasnuṣayā tathā kṛto yathā kāṇḍakaraṇakaṃ vahatītyuttāna evāyamarthaḥ, gāthārthasyānālīḍhataiveti sambandhaḥ ।।

bālapriyā etatprakāretyasya dhvaniprabhedetyarthaḥ ।
vṛttau aśarīratvena navatva'mityubhayatra bhavatīti śeṣaḥ aekakāṇḍavinipātī'ti chāyā, tasya vivaraṇamekena kāṇḍenetyādi ।
kāṇḍo bāṇaḥ ।।

sītātyantaviyogaparyantameva svaprabandhamuparacayatā ।
mahābhārate api śāstrarūpaṃ kāvyacchāyānvayini vṛṣṇipāṇḍavavirasāvasānavaimanasyadāyinīṃ samāptimupanibadhnatā mahāmuninā vairāgyajananatātparyaṃ prādhānyena svaprabandhasya darśayatā mokṣalakṣaṇaḥ puruṣārthaḥ śānto rasaśca mukhyatayāvivakṣāviṣayatvena sūcitaḥ ।
etaccaśina vivṛtamevānyairvyākhyāvidhāyibhiḥ ।
svayamevacaitadudgīrṇa tenodīrṇamahāmohamagnamujjihīrṣatā lokamativimalajñānālokadāyinā lokanāthena yathā yathā viparyeti lokatantramasāravat ।
tathā tathā virāgo atra jāyate nātra saṃśayaḥ ।।
locanam atyantagrahaṇena nirapekṣabhāvatayā vipralambhāśaṅkāṃ pariharati ।
vṛṣṇīnāṃ parasparakṣayaḥ, pāṇḍavānāmapi mahāpathakleśenānucitā vipattiḥ, kṛṣṇasyāpi vyādhādvidhvaṃsa iti sarvaṃsyāpi virasamevāvasānamiti ।
mukhyatayeti ।
yadyapi "dharme cārthe ca kāme ca mokṣe ce"tyuktaṃ, tathāpi catvāraścakārā evamāhuḥyadyapi dharmārthakāmānāṃ sarvasvaṃ tādṛṅnāsti yadanyatra na vidyate, tathāpi paryantavirasatvamatraivāvalokyatām ।
mokṣe tu yadrūpaṃ tasya sāratātraiva vicāryatāmiti ।
yathāyatheti ।
lokaistantryamāṇaṃ yatnena sampādyamānandharmārthakāmatatsādhanalakṣaṇaṃ vastubhūtatayābhimatamapi ।
yena yenārjanarakṣaṇakṣayādinā prakāreṇa ।
asāravattucchendrajhālāḍivat ।
viparyeti ।
pratyuta viparītaṃ sampadyate ।
āstāntasya svarūpacintetyarthaḥ ।
tena tena prakāreṇa atra lokatantre ।
virāgo jāyata ityanena tatvajñānotthitaṃ nirvedaṃ bālapriyā asītātyantaviyogaparyantamityatrātyantagrahaṇaphalamāhaatyantagrahaṇenetyādi ।
vṛṣṇipāṇḍavavirasāvasānetyuktaṃ vavṛṇeti ।
vṛṣṇīnāmityādi ।
mokṣalakṣaṇaḥ puruṣārtho mukhyatayā vivakṣāviṣayatvena sūcita iti yaduktaṃ tasyānupapattimāśaṅkya pariharatiyadyapītyādinā ।
mokṣe cetyuktamiti ।
kvaciddagranthe abharatarṣabha yadihāsti tadanyatra yannehāsti na tat kvaci'diti ca pāṭhaḥ ।
evamāhuriti ।
vakṣyamāṇaṃ viśeṣaṃ dyotayantītyarthaḥ ।
sarvasvamiti ।
pradhānaṃ svarūpamityarthaḥ ।
nāstīti ।
atreti śeṣaḥ ।
yadanyatra na vidyate tādṛgatra nāstīti sambandhaḥ ।
yadatrāsti tadanyatrāpyastīti bhāvaḥ ।
dyotyaṃ viśeṣaṃ darśayatitathāpītyādi ।
paryantavirasatvamiti ।
dharmārthakāmānāmityanuṣajyate ।
lokatantramityetadvyācaṣṭelaukairityādi ।
ityādi bahuśaḥ kathayatā ।
tataśca śānto raso rasāntarairmokṣalakṣaṇaḥ puruṣārthaḥ puruṣārthāntaraistadupasarjanatvenānugamyamāno aṅgitvena vivakṣāviṣaya iti mahābhāratatātparya suvyaktamevāvabhāsate ।
aṅgāṅgibhāvaśca yathā rasānāṃ tathā pratipāditameva ।
pāramārthikāntastattvānapekṣayā śarīrasyevāṅgabhūtasya rasasya puruṣārthasya ca svaprādhānyena cārutvamapyaviruddham ।
nanu mahābhārate yāvānvivakṣāviṣayaḥ so anukramaṇyāṃ sarva evānukrānto na caittatra dṛśyate, pratyuta sarvapuruṣārthaprabodhahetutvaṃ sarvarasagarbhatvaṃ ca mahābhāratasya tasminnuddeśe svaśabdaniveditatvena pratīyate ।
atrocyatesatyaṃ śāntasyaiva rasāsyāṅgitvaṃ mahābhārate mokṣasya ca sarvapuruṣārthabhyaḥ prādhānyamityetanna svaśabdābhidheyatvenānukramaṇyā darśitam, darśitaṃ tu vyaṅgyatvena abhagavānvāsudevaśca kīrtyate atra sanātanaḥ' ityasmin vākye ।
anena hyayamartho vyaṅgyatvena vivakṣito yadatra mahābhārate pāṇḍavādicaritaṃ yatkīrtyate tatsarvamavasānavirasamavidyāprapañcarūpañca, paramārthasatyasvarūpastu bhagavān vāsudevo atra kīrtyate ।
tasmāttasminneva parameśvare bhagavati bhavata bhāvitacetaso, mā bhūta vibhūtiṣu niḥsārāsu rāgiṇo guṇeṣu vā nayavinayaparākramādiṣvamīṣu kevaleṣu keṣucitsarvātmanā pratiniviṣṭadhiyaḥ ।
tathā cāgrepaśyata niḥsāratāṃ saṃsārasyetyamumevārthe locanam śāntarasasthāyinaṃ sūcayatā tasyaiva ca sarvetarāsāratvaprati pādanena prādhānyamuktam ।
nanu śṛṅgāravīrādicamatkāro api tatra bhātītyāśaṅkyāhapāramārthiketi ।
bhogābhiniveśināṃ lokavāsanāviṣṭānāmaṅgabhūte api rase tathābhimānaḥ, yathā śarīre pramātṛtvābhimānaḥ pramāturbhegāyatanamātre api kevaleṣviti ।
parameśvarabhaktyupakaraṇeṣu bālapriyā vastubhūtatayeti ।
paramārthatayetyarthaḥ ।
tuccheta ।
tucchaṃ śaśaśṛṅgādi ।
tasyaiveti ।
śāntarasasyaivetyarthaḥ ।
pāramārthiketyādigranthamavatārayatinanvityādi ।
tatra mahābhārate ।
bhāvaṃ vivṛṇotibhogetyādi ।
tathābhimānaḥ prādhānyābhimānaḥ ।
mātre api śarīre iti sambandhaḥ ।
dyotayan sphuṭamevāvabhāsate vyañcakaśaktyanugṛhītaśca śabdaḥ ।
evaṃvidhamevārthe garbhīkṛtaṃ sandarśayanto anantaraślokā lakṣyante'sa hi satyam' ityādayaḥ ।
ayaṃ ca nigūḍharamaṇīyo artho mahābhāratāvasāne harivaṃśavarṇanena samāptiṃ vidadhatā tenaiva kavivedhasā kṛṣṇadvaipāyanena samyaksphuṭīkṛtaḥ ।
anena cārthena saṃsārātīte tattvāntare bhaktyatiśayaṃ pravartayatā sakala eva sāṃsāriko vyavahāraḥ pūrvapakṣīkṛto nyakṣeṇa prakāśate ।
devatātīrthatapaḥprabhṛtīnāṃ ca devatāvaśeṣāṇāmanyeṣāṃ ca ।
pāṇḍavādicaritavarṇanasyāpi vairāgyajananatātparyādvairāgyasya ca mokṣamūlatvānmokṣasya ca bhagavatprāptyupāyatvena mukhyatayā gītādiṣu pradarśitatvātparabrahmaprāptyupāyatvameva ।
paramparayā vāsudevādisañjñābhidheyatvena cāparimitaśaktyāspadaṃ paraṃ brahma gītādipradeśāntareṣu tadabhidhānatvena labdhaprasiddhi māthuraprādurbhāvānukṛtasakalasvarūpaṃ vivakṣitaṃ na tu māthuraprādurbhāvāṃśa eva, sanātanaśabdaviśeṣitatvāt ।
locanam tu na doṣa ityarthaḥ ।
vibhūtiṣu rāgiṇo guṇeṣu ca niviṣṭadhiyo mā bhūteti sambandhaḥ ।
agra iti anukramaṇyanantaraṃ yo bhāratagranthaḥ tatretyarthaḥ ।
nanu vasudevāpatyaṃ vāsudeva ityucyate, na parameśvaraḥ paramātmā mahādeva ityāśaṅkyāhavāsudevādisaṃjñābhidheyatveneti ।
bahūnāṃ janmanāmante jñānavānmāṃ prapadyate ।
vāsudevassarvam bālapriyā anvayaṃ darśayativibhūtiṣvityādi ।
vṛttau'tathāce'tyādi ।
dyotayan śabdo avabhāsata iti sambandhaḥ ।
anyakṣeṇe'ti ।
kātsyeṃnetyarthaḥ ।
prāptyupāyatvena varṇanamityanvayaḥ ।
devatāviśeṣāṇāmityatra prabhāvātiśayavarṇanamityanuṣajyate ।
amokṣasye'ti ।
ajñānanivṛtterityarthaḥ ।
vāsudevasaṃjñābhidheyatvena brahma vivakṣitamityanvayaḥ ।
atadabhidhānatvena' vāsudevasaṃjñābhidheyatvena ।
māthuro yaḥ prādurbhāvastenānukṛtaṃ sakalasvarūpaṃ yena tat ।
ana tvi'tyādi ।
avivakṣita' iti viparimāṇāmenānuṣaṅgaḥ ।
hetvantaramapyāha'rāmayaṇādiṣvi'tyādi ।
apuruṣārtha' iti avivakṣita' ityanenāsya sambandhaḥ ।
rāmāyaṇādiṣu cānayā sañjñayā bhagavanmūrtyantare vyavahāradarśanāt ।
nirṇītaścāyamarthaḥ śabdatattvavidbhireva ।
tadevamanukramaṇīnirdiṣṭena vākyena bhagavadyvatirekiṇaḥ sarvasyānyasyānityatāṃ prakāśayatā mokṣalakṣaṇa evaikaḥ paraḥ puruṣārthaḥ śāstranaye, kāvyanaye ca tṛṣṇākṣayasukhaparipoṣalakṣaṇaḥ śānto raso mahābhāratasyāṅgitvena vivakṣita iti supratipāditam ।
atyantasārabhūtatvāccāyamartho vyaṅgyatvenaiva darśito na tu vācyatvena ।
sārabhūto hyarthaḥ svaśabdānabhidheyatvena prakāśitaḥ sutarāmeva śobhāmāvahati ।
prasiddhiśceyamastyeva vidagghavidvatpariṣatsu yadabhimatataraṃ vastu vyaṅgyatvena prakāśyate na sākṣācchabdavācyatvena ।
locanam ityādau aṃśirūpametatsaṃjñābhidheyamiti nirṇitaṃ tātparyam ।
nirṇītaśceti ।
śabdā hi nityā eva santo anantaraṃ kākatālīyavaśāttathā saṅketitā ityuktam"ṛṣyandhakavṛṣṇikurubhyaśce"tyatra ।
śāstranaya iti ।
tatrāsvādayogābhāve puruṣeṇārthyata ityayameva vyapadeśaḥ sādaraḥ, camatkārayoge tu rasavyapadeśa iti bhāvaḥ ।
etacca granthakāreṇa tattvāloke vitaktyoktamiha tvasya na mukhyo avasara iti nāsmābhistaddarśitam ।
sutarāmeveti yaduktaṃ tatra hetumāhaprasiddhiśceti ।
caśabdo yasmādarthe ।
yata iyaṃ laukikī prasiddhiranādistato bhagavadyvāsaprabhṛtīnāmapyayamevāsvaśabdābhidhāne āśayaḥ, anyathā hi kriyākārakasambandhādau anārāyaṇaṃ namaskṛtye'tyādiśabdārthanirūpaṇe ca tathāvidha eva tasya bhagavata āśaya ityatra kiṃ pramāṇāmiti bhāvaḥ ।
vidagdhavidvadgrahaṇenakāvyanaye śāstranaya iti cānusṛtam ।
rasādimaya etasmin kaviḥ syādavadhānavāniti yaduktaṃ, tadeva prasaṅgāgatabhāratasambandhanirūpaṇānantaramupasaṃharatitasmātsthitamiti ।
bālapriyā agītādipradeśāntareṣu' ityādikaṃ vivṛṇoti locanebahūnāmityādi ।
kākatālīyavaśāditi yadṛcchayetyarthaḥ ।
ityatroktamiti sambandhaḥ ।
kāśikāvṛttāviti śeṣaḥ ।
śāstranaye mokṣaḥ puruṣārthaḥ, kāvyanaye tu śānto rasa ityuktaṃ vivṛṇotitatretyādi ।
sādara iti ।
arha ityarthaḥ ।
yasmādartha iti ।
hetvarthaka ityarthaḥ ।
ayameveti ।
uktā vidagdhavidvatpariṣatprasiddhirevetyarthaḥ ।
asvaśabdābhidhāne abhimatasyārthasya svaśabdenānabhidhāne ।
āśayaḥ abhimato hetuḥ ।
atropaṣṭambhakamāhaanyathetyadi ।
anārāyaṇaṃ namaskṛtye'tyādiślokeṣu nārāyaṇādyathasya kriyākārakabhāvādisambandhena namaskārādāvanvayo vivakṣitaḥ ।
evaṃ nārāyaṇādyathasya kriyākārakabhāvādisambandhena namaskārādāvanvayo vivakṣitaḥ ।
evaṃ nārāyaṇādipadānāṃ viṣṇvādayo arthāśca tadvivakṣā ca tasmātsthitametataṅgibhūtarasādyāśrayeṇa kāvye kriyamāṇe navārthalābho bhavati bandhacchāyā ca mahatī sampadyata iti ।
ata eva ca rasānuguṇārthaviśeṣopanibandhamalaṅkārāntaravirahe api chāyātiśayayogi lakṣye dṛśyate ।
yathā munirjayati yogīndro mahātmā kumbhasambhavaḥ ।
yenaikaculake dṛṣṭau tau divyau matsyakacchapau ।।
ityādau ।
atra hyadbhūtarasānuguṇamekaculake matsyakacchapadarśanaṃ chāyātiśayaṃ puṣṇāti ।
tatra hyekaculake sakalajaladhisannidhānādapi divyamatsyakacchapadarśanamakṣuṇṇatvādadbhutarasānuguṇataram ।
kṣuṇṇaṃ hi vastu locanam ata iti ।
yata evaṃ sthitaṃ ata evedamapi yallakṣye dṛśyate, tadupapannamanyathā tadanupapannameva, na ca tadanupapannam; cārutvena pratīteḥ ।
tasyāśyaitadeva kāraṇaṃ rasānuguṇārthatvamevetyāśayaḥ ।
alaṅkārāntareti ।
antaraśabdo viśeṣavācī ।
yadi vā ditsite udāharaṇe rasavadalaṅkārasya vidyamānatvāttadapekṣayālaṅkārāntaraśabdaḥ ।
nanu matsyakacchapadarśanātpratīyamānaṃ yadekaculake jalanidhisannidhānaṃ tato munermāhātmyapratipattiriti na rasānuguṇenārthena cchāyāpoṣitetyāśaṅkyāhaatra hīti ।
nanvevaṃ pratīyamānaṃ jalanidhidarśanamevādbhutānuguṇaṃ bhavatviti rasānuguṇo atra vācyo artha ityasminnaṃśe kathamidamudāharaṇamityāśaṅkyāhatatreti ।
kṣuṇṇaṃ hīti ।
punaḥ punarvarṇananirūpaṇādinā yatpiṣṭapiṣṭatvādatinirbhinnasvarūpamityarthaḥ ।
bahutaralakṣyavyāpakañcaitaditi bālapriyā lokaprasiddhyanurodhinīti bhāvaḥ ।
aata eve'tyādi adṛśyata' ityantaṃ vivṛṇotiyata ityādi ।
tasyā iti ।
cārutvena pratīterityarthaḥ ।
aalaṅkārāntaravirahe apī'tyatrālaṅkārāntaraśabdaṃ dvedhā vivṛṇotialaṅkārāntaraśabda ityādi ।
itīti hetau ।
netyādi ।
kintūktena byaṅgyenaiva chāyā poṣiteti bhāvaḥ ।
vṛttau'adbhūtarasānuguṇam' iti ।
munyālambitasyādbhatarasasyānuguṇamityarthaḥ ।
kākatālīyeneti bhāvārthavivaraṇam ।
apratilagna' iti ।
nāyakapārśvena sambandha ityarthaḥ ।
asītyavyayaṃ tvamityarthe ।
he subhaga tvaṃ yena tasyā yena pārśveṇa atikrāntaḥ, tasyāḥ rathyā tulāgrapratilagnassa pārśvo adyāpi svidyatītyādyanvayaḥ ।
aparaspare'ti ।
pārśvasambandhātikramaṇena nāyakagatasyāpyanurāgasya pratīteriti bhāvaḥ ।
lokaprasidydhādbhūtamapi nāścaryakāri bhavati ।
na cākṣuṇṇaṃ vastūpanibadhyamānamadbhutarasasyaivānuguṇaṃ yāvadrasāntarasyāpi ।
tadyathā sijjai romañcijjai vevai ratthātulaggapaḍilaggo ।
sopāso ajja vi suhaa jeṇāsi volīṇo ।।
etadgāthārthādbhāvyamānādyā rasapratītirbhavati, sā tvāṃ spṛṣṭvā svidyati romāñcate vepate ityevaṃvidhādarthātpratīyamānānmanāgapi no jāyate ।
tadevaṃ dhvaniprabhedasamāśrayeṇa yathā kāvyārthānāṃ navatvaṃ jāyate tathā pratipāditam ।
guṇībhūtvayaṅgyasyāpi tribhedavyaṅgyāpekṣayā ye prakārāstatsamāśrayeṇāpi kāvyavastūnāṃ navatvaṃ bhavatyeva ।
tattvativistārakārīti nodāhṛtaṃ sahṛdayaiḥ svayamutprekṣaṇīyam ।
locanam darśayatina cetyādinā ।
rathyāyāntulāgreṇa kākatālīyena pratilagnassā mukhyena sa pārśvo adyāpi subhaga tasyā yenāsyatikrāntaḥ ।
rasapratītiriti ।
parasparahetukaśṛṅgārapratītiḥ ।
asyārthasya rasānuguṇatvaṃ vyatirekadvāreṇa draḍhayatisā tvāmityādinā ।
adhvaneryassaguṇībhūtavyaṅgyasyādhvā pradarśita' ityudyotārambhe yaḥ ślokaḥ tatra dhvaneradhvanā kavīnāṃ pratibhāguṇo ananto bhavatotyeṣa bhāgo vyākhyāta ityupasaṃharatitadevamityādinā ।
saguṇībhūtavyaṅgyasyetyamuṃ bhāgaṃ vyācaṣṭeguṇībhūtetyāhinā ।
triprabhedo vastvalaṅkārarasātmanā yo vyaṅgyaḥ tasya yāpekṣā vācyeguṇībhāvaḥ tayetyarthaḥ ।
tatra sarve ye dhvanibhedāsteṣāṃ guṇībhāvādānantyamiti tadāhaativistareti ।
svayamiti ।
tatra vastunā vyaṅgyena guṇībhūtena navatvaṃ satyapa purāṇārthasparśe yathā mamaiva bhaavihalarakhkhaṇekakamallasaraṇāgaāṇaaththāṇa ।
khaṇamattaṃ viṇa diṇṇā vissāmakahetti juttamiṇam ।।
atra tvamanavaratamarthāstyajasīti audāryalakṣaṇaṃ vastu dhvanyamānaṃ vācyasyopaskārakaṃ bālapriyā tribhedavyaṅgyāpekṣayetyetadvyācaṣṭetriprabheda ityādi ।
bhaavahaleti ।
bhayavihvalarakṣaṇaikamallaśaraṇāgatānāmarthānām ।
kṣaṇamātramātramapi na dattā viśrāmakatheti yuktamidam ।।
itichāyā ।
itīdaṃyuktamityatra kākvā ityetanna yuktamityarthaḥ ।
cāiaṇeti ।
locanam navatvandadāti, satyapi purāṇakavispṛṣṭe arthe ।
tathāhi purāṇīgāthā cāiaṇakaraparamparasañcāraṇakhe aṇissahasasarīrā ।
aththā kivaṇadharanththā sathnāpaththāsvavantīva ।।
alaṅkāreṇa vyaṅgyena vācyopaskāre navatvaṃ yathā mamaiva vasantamattāliparamparopamāḥ kacāstavāsan kala rāgavṛddhaye ।
śmaśānabhūbhāgaparāgabhāsurāḥ kathantadetena manāgviraktaye ।।
atra hyākṣepeṇa vibhāvanayā ca dhvanyamānābhyāṃ vācyamupaskṛtamiti navatvaṃ satyapi purāṇārthayogitve ।
tathāhi purāṇaślokaḥ kṣuttṛṣṇākāmamātsaryaṃ maraṇācca mahadbhayam ।
pañcaitāni vivardhante vārdhake viduṣāmapi ।।
iti ।
vyaṅgyena rasena guṇībhūtena vācyopaskāreṇa navatvaṃ yathā mameva jarā neyaṃ mūrdhni dhruvamayamasau kālabhujagaḥ krudhāndhaḥ phūtkāraiḥ sphuṭagaralaphenān prakirati ।।
tadenaṃ saṃpaśyatyatha ca sukhitammanyahṛdayaḥ śivo pāyannecchan bata bata sudhīraḥ khalu janaḥ ।।
bālapriyā tyāgijanakaraparamparāsañcāraṇakhedanissahaśarīrāḥ ।
arthāḥ kṛpaṇagṛhasthāḥ svasthāvasthāḥ svapantīva ।।
iti chāyā ।
arthaḥspaṣṭaḥ ।
vasanteti ।
kañcana mitraṃ prati kasyaciduktiḥ ।
vasante vasantena vā mattā ye alayo bhṛṅgāstatparamparopamāḥ teṣāṃ paramparayā tulyāḥ atinīlasnigdhā iti yāvat ।
tathābhūtāḥ kacā ityanena yauvanadaśā pradarśitā ।
tava rāgasya vṛddhaye āsan kila ।
śmaśānabhūbhāge ye parāgāḥ bhasmareṇavaste iva bhāsurāḥ śubhrāḥ jarayā śuklā iti yāvat ।
ete kacāḥ ।
rāgasya vairāgyasya coddīpakatvāttattadupamānamupāttam ।
tava manāgīṣadupi viraktaye vairāgyāya na bhavanti ।
tat tathaṃ vairāgyasya kāraṇe satyapi tadajananaṃ kuta ityarthaḥ ।
anena pratyuta kāraṇābhāve api kāma eva vardhanta ityarthasya kāmasya mahimā varṇayitumaśakya ityarthasya ca prakāśanādvibhāvanākṣepau vyajyete, tābhyāṃ ca vācyamupaskriyata ityāhaatra hītyādi ।।
kṣuttṛṇṇetyādisamāhāradvandvaḥ ।
jareti ।
jarājīrṇa kañciduśyoktiḥ ।
mūrdhni iyaṃ dṛśyamānā jarā na bhavati ।
ayamasau kradhāndhaḥ ।
kālabhujagaḥ kṛṇṇasarpaḥ ।
atha ca antakarūpo bhujagaḥ ।
phūtkāraiḥ sphuṭaṃ garalaṃ yeṣu tathābhūtān phenān prakirati varṣati ।
iyaṃ na jarā, kintu śirasthakālabhujagābhivṛṣṭaḥ phenanikara

dhvaner itthaṃ guṇībhūta-vyaṅgyasya ca samāśrayāt ।
na kāvyārtha-virāmo asti yadi syāt pratibhā-guṇaḥ ।।

dhvaneritthaṃ guṇībhūtavyaṅgyasya ca samāśrayāt ।
na kāvyārthavirāmo asti yadi syātpratibhāguṇaḥ ।।

satsvapi purātanakaviprabandheṣu yadi syātpratibhāguṇaḥ, tasmiṃstvasati na kiñcideva kavervastvasti ।
bandhacchāyāpyarthadvayānurūpaśabdasanniveśo arthapratibhānābhāve kathamupapadyate ।
anapekṣitārthaviśeṣākṣapapatanaina bandhacchāyeti nedaṃ nedīyaḥ sahṛdayānām ।
evaṃ hi satyarthānapekṣacaturamadhuravacanaracanāyāmapi locanam atrādbhutena vyaṅgyena vācyamupaskṛtaṃ śāntarasapratipatyaṅgatvāccāru bhavatīti navatvaṃ satyapyasmin purāṇaśloke jarājīrṇaśarīrasya vairāgyaṃ yanna jāyate, tannunaṃ hṛdaye mṛtyurdṛḍhannāstīti niścayaḥ ।।
satsvapītyādi kārikāyā upaskāraḥ ।
trīn pādān spaṣṭānmatvā turyaṃ pādaṃ vyākhyātuṃ paṭhatiyadīti ।
vidyamāno hyasau pratibhāgaṇa uktarītyā bhūyān bhavati, na tvatyantāsannevetyarthaḥ ।
tasminniti ।
anantībhūte pratibhāguṇe ।
na kiñcideveti ।
sarva hi purāṇakavinaiva spṛṣṭamiti kimidānīṃ varṇyaṃ, yatra kavervarṇanāvyāpārassyāt ।
nanu yadyapi varṇyamapūrvannāsti, tathāpyuktiparipākagumbhaghaṭanādyaparaparyāyabandhacchāyā navanavā bhaviṣyati ।
yannaveśane kāvyāntarāṇāṃ saṃrambha ityāśaṅkyāhabandhacchāyāpīti ।
arthadvayaṃ guṇībhūtavyaṅgyaṃ pradhānabhūtaṃ vyaṅgyaṃ ca ।
nedīya iti ।
nikaṭataraṃ hṛdayānupraveśi na bhavatītyarthaḥ ।
atra hetumāhaevaṃ hi satīti ।
bālapriyā ityarthaḥ ।
dhruvamityutprekṣāyām ।
taditi janaḥ ।
tadenān tathābhūtān phenān ।
phenamiti tadenamiti vā pāṭhaḥ ।
sampaśyati atha ca sukhitamanyahṛdayaḥ śivopāyaṃ necchaṃśca ।
ataḥ sudhīraḥ khalvityanvayaḥ ।
batetyadbhute ।
jareti ।
taditi tasmādityarthaḥ ।
mṛtyurnāstīti viścayaḥ hṛdayedṛḍhamasti nūnamityanvayaḥ ।।
upaskāra iti ।
satsvapītyādeḥ na kāvyārthavirāmo astītyanenānvaya iti bhāvaḥ ।
yadītyāderbhāvaṃ vivṛṇotividyamāna ityādi ।
vṛttau abandhacchāye'tyasya vivaraṇam'arthadvayānurūpaśabdasanniveśa'iti ।
tadrūpā bandhacchāyetyarthaḥ ।
aanapekṣite'tyādiśaṅkāgranthaḥ ।
itīdaṃ sahṛdayānāṃ na nedīya iti sambandhaḥ ।
punaśśaṅkate'śabdārthayo'rityādi ।
akāvyatva' iti nimitte saptamī ।
śabdārthayoḥ sahitayoḥ kāvyatvena hetunetyarthaḥ ।
atathāvidha' iti ।
arthānapekṣacaturamadhuravacanaracana ityarthaḥ ।
akavyavyavasthe'ti ।
kāvyavyapadeśa ityarthaḥ ।
samādhatte'pare'tyādi ।
atatkāvyatve'ti tatpadena paraḥ parāmṛśyate ।
akāvyasandarbhāṇām' iti ।
tatkāvyatvavyavahāra ityanuṣajyate ।
kāvyavyapadeśaḥ pravarteta ।
śabdārthayoḥ sāhityena kāvyatve kathaṃ tathāvidhe viṣaye kāvyavyavastheti cetparopanibaddhārthaviracane yathā tatkāvyatvavyavahārastathā tathāvidhānāṃ kāvyasandarbhāṇām ।
na cārthānantyaṃ vyaṅgyārthāpekṣayaiva yāvadvācyārthāpekṣayāpīti pratipādayitumucyate

avasthādeśa-kālādi-viśeṣair api jāyate ।
ānantyam eva vācyasya śuddhasyāpi svabhāvataḥ ।।

avasthādeśakālādiviśeṣairapi jāyate ।
ānantyameva vācyasya śuddhasyāpi svabhāvataḥ ।।
śuddhasyānapekṣitavyaṅgyasyāpi vācyasyānantyameva jāyate svabhāvataḥ ।
svabhāvo hyayaṃ vācyānāṃ cetanānāmacetanānāṃ ca yadavasthābhedāddeśabhedātkālabhedātsvālakṣaṇyabhedāccānantatā bhavati ।
taiśca tathāvyavasthitaiḥ sadbhiḥ prasiddhānekasvabhāvānusaraṇarūpayā svabhāvoktyāpi tāvadupanibadhyamānairniravadhiḥ locanam caturatvaṃ samāsasaṅghaṭanā ।
madhuratvamapāruṣyam ।
tathāvidhānāmiti ।
apūrvabandhacchāyāyuktānāmapi paropanibaddhārthanibandhane parakṛtakāvyatvavyavahāra eva syādityarthasyāpūrvatvamāśrayaṇīyam ।
kavanīyaṃ kāvyaṃ tasya bhāvaḥ kāvyatvaṃ, na tvayaṃ bhāvapratyayāntāt bhāvapratyaya iti śaṅkitavyam ।।
pratipādayitumiti ।
prasaṅgāditi śeṣaḥ ।
yadi vā vācyantābadvividhavyaṅgyopayogi tadeva cedanantaṃ tadbalādeva vyaṅgyānantyaṃ bhavatītyabhiprāyeṇedaṃ prakṛtamevocyate ।
śuddhasyeti ।
vyaṅgyaviṣayo yo vyāpāraḥ tatsparśaṃ vināpyānantyaṃ svarūpamātreṇaiva paścāttu tathā svarūpeṇānantaṃ sadvyaṅgyaṃ vyanaktīti bhāvaḥ ।
na tu sarvathā tatra vyaṅgyaṃ nāstīti mantavyamātmabhūtatadrūpābhāve kāvyavyavahārahāneḥ; tathā codāharaṇeṣu rasadhvanessadbhāvo astyeva ।
ādigrahaṇaṃ vyācaṣṭesvālakṣeyeti ।
svarūpetyarthaḥ ।
yathārūpasparśayostīvraikāvasthayorekadravyaniṣṭhayorekakālayośca ।
bālapriyā syāditi śeṣaḥ ।
locane bhāvaṃ vivṛṇotiapūrvabandhetyādi ।
kāvyatvamityasya vyutpattiṃ darśayatikavanīyamityādi ।।
kārikāsthaṃ śuddhasyeti padamanyathāpratipattiparihārāya vyācaṣṭevyaṅgyetyādi ।
vyāpāra iti ।
vācyasyeti śeṣaḥ ।
ātmeti ।
ātmabhūtasya vyaṅgyasyābhāva ityarthaḥ ।
hāniḥ abhāvaḥ ।
nanu kīdṛśaṃ vyaṅgyaṃ tatra bhavatītyatrāhatathācetyādi ।
vṛttau'anapekṣitavyaṅgyasye'tyetadapyuktarītyā vyākhyeyam ।
ataiśce'ti ।
ataiḥ' vācyārthaiḥ ।
aprathamameve'ti ।
kāvyārthaḥ sampadyate ।
tathā hyavasthābhedānnavatvaṃ yathābhagavatīpārvatī kumārasambhave asarvopamādravyasamuccayena' ityādibhiruktibhiḥ prathamameva parisamāpitarūpavarṇanāpi punarbhagavataḥ śambhorlocanagocaramāyāntī avasantapuṣpābharaṇaṃ vahantī' manmathopakaraṇabhūtena bhaṅgyantareṇopavarṇitā ।
saiva ca punarnavodvāhasamaye prasādhyamānā atāṃ prāṅmukhīṃ tatra niveśya tanvīm' ityādyuktirbhirnavenaiva prakāreṇa nirūpitarūpasauṣṭhavā ।
na ca te tasya kaverekatraivāsakṛtkṛtā varṇanaprakārā apunaruktatvena vā navanavārthanirbharatvena vā pratibhāsante ।
darśitameva caitadviṣamabāṇalīlāyām ṇa a tāṇa ghaḍai ohī ṇa a te dīsanti kaha vi punaruttā ।
je vibbhamā piāṇaṃ atthā vā sukaivāṇīṇam ।।
ayamaparaścāvasthābhedaprakāro yadacetanānāṃ sarveṣāṃ cetanaṃ dvitīyaṃ rūpamabhimānitvaprasiddhaṃ himavadgaṅgādīnām ।
taccocitacetanabiṣayasvarūpayojanayopanibadhyamānamanyadeva sampadyate ।
yathā kumārasambhava eva parvatasvarūpasya himavato varṇanaṃ, punaḥ saptarṣipriyoktiṣu cetanatassvarūpāpekṣayā pradarśitaṃ tadapūrvameva pratibhāti ।
prasiddhaścāyaṃ satkavīnāṃ mārgaḥ ।
idaṃ locanam na ca teṣāṃ ghaṭate avadhiḥ, na ca te dṛśyante kathamapi punaruktāḥ ।
ye vibhramāḥ priyāṇāmarthā vā sukavivāṇīnām ।।
cakārābhyāmativismayassūcyate ।
kathamapīti ।
prayatnenāpi vicāryamāṇaṃ paunaruktyaṃ na labhyamiti yāvat ।
priyāṇāmiti ।
bahuvallabho hi subhago rādhāvallabhaprāyastāstāḥ kāminīḥ paribhogasubhagamupabhuñjāno api na vibhramapaunaruktyaṃ paśyati tadā ।
etadeva priyātvamucyate, yadāha bālapriyā prathamasarga ityarthaḥ ।
aupavarṇite'ti ।
tṛtīyasarga iti śeṣaḥ ।
anirūpitarūpasauṣṭhave'ti ।
saptamasarga iti śeṣaḥ ।
te varṇanaprakārāḥ na ca bhāsanta iti sambandhaḥ ।
atasya kaveri'ti ।
kālidāsasyāpi kaverityarthaḥ ।
aṇaa' ityādeḥ chāyāṃ darśayati locanena cetyādi ।
priyāṇāṃ vibhramāḥ kathamapi punaruktā na dṛśyanta ityetadvivṛṇotibahuvallabha ityādi ।
tadā vibhramapaunaruktyaṃ na paśyatīti sambandhaḥ ।
tadā paribhogakāle ।
yadāhetu māghakaviriti śeṣaḥ ।
ca prasthānaṃ kavivyutpattaye viṣamabāṇalīlāyāṃ saprapañcaṃ darśitam ।
cetanānāṃ ca bālyādyavasthābhiranyatvaṃ satkavīnāṃ prasiddhameva ।
cetanānāmavasthābhede apyavāntarāvasthābhedānnānātvam ।
yathā kumārīṇāṃ kusumaśarabhinnahṛdayānāmanyāsāṃ ca ।
tatrāpi vinītānāmavinītānāṃ ca ।
acetanānāṃ ca bhāvānāmārambhādyavasthābhedabhinnānāmekaikaśaḥ svarūpamupanibadhyamānamānantyamevopayāti ।
yathā haṃsānāṃ ninadeṣu yaiḥ kavalitairāsajyate kūjatā- manyaḥ ko api kaṣāyakaṇṭhaluṭhanādāghargharo vibhramaḥ ।
te sampratyakaṭhoravāraṇavaghūdantāṅkuraspardhino niryātāḥ kamalākareṣu bisinīkandāgrimagranthayaḥ ।।
evamanyatrāpi diśānayānusartavyam ।
locanam kṣaṇe kṣaṇe yannavatāmupaiti tadeva rūpaṃ ramaṇīyatāyā iti ।
priyāṇāmiti cāsaṃsāraṃ pravahadrūparo yo ayaṃ kāntānāṃ vibhramaviśeṣaḥ sa navanava eva dṛśyate ।
na hyasāvagnicayanādivadanyataśśikṣitaḥ, yena tatsādṛśyātpunaruktatāṃ gacchet ।
api tu nisargodbhidyamānamadanāṅkuravikāsamātrantaditi navanavatvam ।
tadvatparakīyaśikṣānapekṣanijapratibhāguṇaniṣyandabhūtaḥ kāvyārtha iti bhāvaḥ ।
bālapriyā priyāṇāṃ vibhramā ityanena gamyamarthamāhapriyāṇāmiti cetyādi ।
na hītyādi ।
asau vibhramaviśeṣaḥ ।
yathā agnicayanamanyataśśikṣyate tathā śikṣito netyarthaḥ ।
yeneti ।
anyataśśikṣitatvenetyarthaḥ ।
taditi ।
vibhramaviśeṣa ityarthaḥ ।
navanavatvamiti ।
tasyeti śeṣaḥ ।
aarthā vā sukavivāṇīnāmiti prakṛtaṃ vivṛṇotitadvadityādi ।
tadvaditi ।
tena tulyo bhavati navanavo bhavatītyarthaḥ ।
vṛttau'cetanatatsvarūpāpekṣaye'ti ।
himavato varṇanamityanuṣajyate ।
apradarśitaṃ tadi'ti ।
varṇitaṃ tadityarthaḥ ।
aavasthābhede apī'ti ।
kaumārādiśarīrāvasthāyā bhedābhāve apītyarthaḥ ।
aāntare'ti ।
mānasiketyarthaḥ ।
ahaṃsānām' iti ।
akabalitaiḥ' bhakṣitaiḥ ।
yaiḥ kūjatāṃ haṃsānāṃ ninadeṣu kaṣāyakaṇṭhaluṇṭhanādāghargharaḥ anyaḥ ko api vibhramaḥ āsajyate āsaktaḥ kriyata ityādyanyayaḥ ।
tacca yathāvasthitamapi tāvadupanibadhyamānamityatra tāvatpadaṃ locane vivṛṇotiuttarakālantvityādi ।
deśabhedānnānatvamacetanānāṃ tāvat ।
yathā vāyūnāṃ nānādigdeśacāriṇāmanyeṣāmapi salilakusumādīnāṃ prasiddhameva ।
cetanānāmapi mānuṣapaśupakṣiprabhṛtīnāṃ grāmāraṇyasalilādisamedhitānāṃ parasparaṃ mahānviśeṣaḥ samupalakṣyata eva ।
sa ca vivicya yathāyathamupanibadhyamānastathaivāntyamāyāti ।
tathā himānuṣāṇāmeva tāvaddigdeśādibhinnānāṃ ye vyavahāravyāpārādiṣu vicitrā viśeṣāsteṣāṃ kenāntaḥ śakyate gantum, viśeṣato yoṣitām ।
upanibadhyate ca tatsarvameva sukavibhiryathāpratibham ।
kālabhedācca nānātvam ।
yathartubhedāddigvyomasalilādīnāmacetanānām ।
cetanānāṃ cautsukyādayaḥ kālaviśeṣāśrayiṇaḥ prasiddhā eva ।
svālakṣaṇyaprabhedācca sakalajagadgatānāṃ vastūnāṃ vinibandhanaṃ prasiddhameva ।
tacca yathāvasthitamapi tāvadupanibadhyamānamanantatāmeva kāvyārthasyāpādayati ।
atra kecidācakṣarinyathā sābhānyātmanā vastūni vācyatāṃ pratipadyante na viśeṣātmanā; tāni hi svayamanubhūtānāṃ sukhādīnāṃ tannimittānāṃ ca svarūpamanyatrāropayadbhiḥ svaparānubhūtarūpasāmānyamātrāśrayeṇopanibadhyante kavibhiḥ ।
na hi tairatītamanāgataṃ vartamānañca aparicitādisvalakṣaṇaṃ yogibhiriva pratyakṣīkrīyate; taccānubhāvyānubhavasāmānyaṃ sarvapratipattṛsādhāraṇaṃ parimitatvātpurātanānāmeva gocarībhūtam, tasyā viṣayatvānupapatteḥ ।
locanam tāvaditi ।
uttarakālantu vyaṅgyasparśanena vicitratāṃ parāṃ bhajatānnāma, tāvati tu svabhāvenaiva sā vicitreti tāvacchabdasyābhiprāyaḥ ।
tannimittānāñceti ।
ṛtumālyādīnām sveta ।
svānubhūtaparānubhūtānāṃ yatsāmānyaṃ tadeva viśeṣāntararahitantanmātraṃ tasyāśrayeṇa ।
na hi tairiti kavibhiḥ ।
etaccātyantāsaṃbhāvanārthamuktam ।
bālapriyā svaparānubhūtetyetat vyācaṣṭesvānubhūtetyādi ।
mātraśabdārthavivaraṇamviśeṣāntararahitamiti ।
vṛttau aaparicitādisvalakṣaṇam' iti ।
aparicitādīnāṃ vastūnāṃ svarūpamityarthaḥ ।
etaccoktamiti sambandhaḥ ।
na hītyādi kathanaṃ cetyarthaḥ ।
aatyantāsambhāvanārtham' iti ।
atyantaṃyadasambhāvanaṃ vastūnāṃ viśeṣātmanā pratipādanasambhavābhāvastadarthaṃ tatpratipattyarthamityarthaḥ ।
etadeva viśadayatipratyakṣetyādi ।
ata eva sa prakāraviśeṣo yairadyatanairabhinavatvena pratīyate teṣāmabhimāna mātrameva bhaṇitakṛtaṃ vaicitryamātramatrāstīti ।
tatrocyateyattūktaṃ sāmānyamātrāśrayeṇa kāvyapravṛttistasya ca parimitatvena prāgeva gocarīkṛtatvānnāsti navatvaṃ kāvyapravṛttistasya ca parimitatvena prāgeva gocarīkṛtatvānnāsti navatvaṃ kāvyavastūnāmiti, tadayuktam; yato yadi sāmānyamātramāśritya kāvyaṃ pravartate kiṅkṛtastarhi mahākavinibadhyamānānāṃ kāvyarthānāmatiśayaḥ ।
vālmikivyatiriktasyānyasya kavivyapadeśa eva vā sāmānyavyatiriktasyānyasya kāvyārthasyabhāvāt, sāmānyasya cādikavinaiva pradarśitatvāt ।
uktivaicitryānnaiṣa doṣa iti cetkimidumuktivaicitryam? uktirhi vācyaviśeṣapratipādi vacanam ।
tadvaicitrye kathaṃ na vācyavaicitryam ।
vācyavācakayoravanābhāvena pravṛtteḥ ।
locanam pratyakṣadarśane api hi śabdāssaṃketitaṃ prāhurvyavahārāya sa sbhṛtaḥ ।
tadā svalakṣaṇaṃ nāsti saṅketastena tatra naḥ ।।
ityādiyuktibhissāmānyameva spṛśyate ।
kimiti ।
asaṃvedyamānamarthapaunarukyaṃ kathaṃ prākaraṇikairaṅgīkāryamiti bhāvaḥ ।
tameva prakaṭayatana cediti ।
uktirhīti ।
paryāyamātrataiva yadyuktiviśeṣastatparyāyāntarairavikalaṃ tadarthopanibandhe apaunaruktyābhimāno na bhavati ।
bālapriyā pratyakṣadarśane apīti ।
kavīnāṃ vastusvarūpapratyakṣadarśane satyapītyarthaḥ ।
spṛśyata iti ।
kavivāceti śeṣa- ।
vṛttau'anubhāvye'ti ।
anubhāvyānāmanubhavitavyānāṃ vastūnāmanubhavānāṃ ca yat sāmānyaṃ sāmānyasvarūpamityarthaḥ ।
atasye'ti ।
anubhāvyānubhāvasāmānyasyetyarthaḥ ।
aaviṣayatve'ti ।
purātanānāmityanuṣaṅgaḥ ।
ateṣām' iti ।
adyatanānāmityarthaḥ ।
ityabhimānamātrameveti sambandhaḥ ।
atatrocyata' ityasyānantaraṃ ayattūktaṃ sāmānyamātrāśrayeṇa kāvyapravṛtti'rityādi pāṭhaḥ ।
kvacidganthe tvasmāt pūrvaṃ ayadi sāmānyamātrāśrayeṇa kāvyapravṛttistatprarśitaprakāraṃ kāvyavaicitryamavasthādiviśeṣātkiṃ punaruktamevāstu na cettathā tatkarthaṃ na kāvyānantyam' ityapi pāṭhaḥ ।
tadasurodhī kimitītyādi na ceditītyanto locanagranthaḥ ।
auktirhī'tyādigranthasya bhāvaṃ vivṛṇotiparyāyetyādi ।
paryāyamātrataiva śabdāntareṇa nirdeśa eva ।
tat tarhi ।
avikalaṃ vaikalyaṃ vinā ।
apaunaruktyābhimāno na bhavatīti ।
vācyānāṃ ca kāvye pratibhāsamānānāṃ yadrūpaṃ tattu grāhyaviśeṣābhedenaiva pratīyate ।
tenoktavaicitryavādinā vācyavaicitryamanicchatāpyavaśyamevābhyupagantavyam ।
tadayamatra saṅkṣepaḥ vālmīkavyatiriktasya yadyekasyāpi kasyacit ।
iṣyate pratibhārtheṣu tattadānantyamakṣayam ।।
kiñca, uktivaicitryaṃ yatkāvyanavatve nibandhanamucyate tadasmatpakṣānuguṇameva ।
yato yāvānayaṃ kāvyārthānantyabhedahetuḥ prakāraḥ prāgdarśitaḥ sa sarva eva punaruktivaicitryāddviguṇatāmāpadyate ।
yaścāyamupamāśleṣādiralaṅkāravargaḥ locanam tasmādviśiṣṭavācyapratapādakanaivokterviśeṣa iti bhāvaḥ ।
grāhyaviśeṣeti ।
grāhyaḥ pratyakṣādipramāṇairyo viśeṣaḥ tasya yo abhedaḥ ।
tenāyamarthaḥpadānāntāvatsāmānye vā tadvati vāpohe vā yatra kutrāpi vastuni samayaḥ, kimanena vādāntareṇa? vākyāttadviśeṣaḥ pratīyata iti kasyātra vādino vimatiḥ ।
anvitābhidhānatadviparyayasaṃsargabhedādivākyārthapakṣeṣu sarvatra viśeṣasyāpratyākhyeyatvāt ।
uktivaicitryañca na paryāyamātrakṛtamityuktam ।
anyattu yattatpratyutāsmākaṃ pakṣasādhakamityāhakitrceti ।
punariti ।
bhūya ityartha- upamā hi nibha, pratim cchala, pratibimba, praticchāya, tulya, sadṛśābhāsādibhirvicitrābhiruktibhirvicitrībhavatyeva ।
vastuta etāsāmuktīnāmarthavaicitryasya vidyamānatvāt ।
niyamena bhānayogāddhi nibhaśabdaḥ, bālapriyā kintu paunaruktyabuddhireva bhavatītyarthaḥ ।
viśiṣṭavācyeti ।
vācyaviśeṣetyarthaḥ ।
pratyakṣādipramāṇaiḥ grāhya iti sambandhaḥ ।
tenāyamartha iti ।
uktagranthena vakṣyamāṇo arthassidhyatītyarthaḥ ।
mīmāṃsakādīnāṃ mate sāmānye vastuni, naiyāyikamate tadvati, bauddhamate apohe samayaḥ ।
vādāntareṇavādaviśeṣeṇa ।
tadviśeṣaḥ vastuviśeṣaḥ ।
kasyātra vimatiḥ na kasyāpi ।
atra hetumāhaanvitetyādi ।
anvitābhidhānādīnāṃ ye vākyārthatvapakṣāsteṣu sarveṣvapītyarthaḥ ।
viśeṣasyāpratyākhyeyatvāditi ।
pratītāviti śeṣaḥ ।
vastuviśeṣapratīteḥ pratyākhyātumaśakyatvādityarthaḥ ।
punaruktivaicitryādityatratyapunaśśabdasya vyākhyānambhūya iti ।
ayaścāyam' ityādigranthasya bhāvārthavivaraṇamupametyādi ।
upamā hi vicitrībhavatyeveti sambandhaḥ ।
nanu nibhapratimādiśabdānāṃ samānārthakatvāt kathaṃ ta citryamityata āhavastuta ityādi ।
upasaṃharatievamiti ।
taditi ।
ralaṅkāravargaḥ prasiddha sa bhaṇitivaicitryādupanibadhyamānaḥ svayamevānavadhirdhatte punaḥ śataśākhatām ।
bhaṇitiśca svabhāṣābhedena vyavasthitā satī pratiniyatabhāṣāgocarārthavaicitryanibandhanaṃ punaraparaṃ kāvyārthānāmānantyamāpādayati ।
yathā mamaiva mahamaha itti bhaṇantau vajjadi kālo jaṇassa ।
toi ṇa deu jaṇaddaṇa goarī bhodi maṇaso ।।
itthaṃ yathā yathā nirūpyate tathā tathā na labhyate antaḥ kāvyārthānām ।
idaṃ tūcyate avasthādivibhinnānāṃ vācyānāṃ vinibandhanam ।
yatpradarśitaṃ prāk locanam tadanukāratayā tu pratimaśabda ityevaṃ sarvatra vācyaṃ kevalaṃ bālopayogi kāvyaṭīkāpariśīlanadaurātmyādeṣu paryāyatvabhrama iti bhāvaḥ ।
evamarthānantyamalaṅkārānantyañca bhaṇitivaicitryādbhavati ।
anyathāpi ca tattato bhavatīti darśayayibhaṇitiśceti ।
pratiniyatāyā bhāṣāyā gocaro vācyoyo arthastatkṛtaṃ yadvaicitryaṃ tannibandhanaṃ nimittaṃ yasya, alaṅkārāṇāṃ kāvyārthānāñcānantyasya ।
tatkarmabhūtaṃ bhaṇitivaicitryaṃ kartṛbhūtamāpādayatīti sambandhaḥ ।
karmaṇo viśeṣaṇacchalena heturdarśitaḥ ।
mama mama iti bhaṇato vrajati kālo heturdarśitaḥ ।
tathāpi na devo janārdano gocaro bhavati manasaḥ ।।
madhumathana iti yo anavarataṃ bhaṇati, tasya kathanna devo manogocaro bhavatīti vīrodhālaṅkāracchāyā ।
saundhavabhāṣayā mahamaha ityanayā bhaṇityā samunmeṣitā ।।

avasthādivibhinnānāṃ vācyānāṃ vinibandhanam ।
bālapriyā arthādyānantyamityarthaḥ ।
tata iti ।
bhaṇitivaicitryādityarthaḥ ।
yastetyanyapadārthavivararaṇamalaṅkārāṇāmityādi ।
viśeṣaṇacchaleneti ।
pratiniyatetyādiviśeṣaṇavyājenetyarthaḥ ।
amahe'tyādeḥ chāyāmāhamametyādi ।
mama mama iti bhaṇataḥ mamāyaṃ mamedamityādi bhaṇataḥ ।
atra mameti prakṛtārthaḥ ।
madhumathana iti pratīyamāno viruddhārthaḥ ।
tathāpīti virodhadyotakam ।
samunmiṣiteti ।
mahamaha ityasya mama mama iti madhumathana iti ca chāyā bhavatīti bhāvaḥ ।।
ita ūrdhvaṅkārikāvṛtyorbhedasya durgrahatayā tadubhayaṃ pṛthakpradarśayan vivṛṇotiavasthetyādi ।
bhūmnaiva dṛśyate lakṣye

na tac chakyam apohitum ।
tat tu bhāti rasāśrayāt ।।

na tacchakyamapohitum ।
tattu bhāti rasāśrayāt ।।
tadidamatra saṅkṣepeṇābhidhīyate satkavīnāmupadeśāya

rasa-bhāvādi-sambaddhā yady aucityānusāriṇī ।
anvīyate vastu-gatir deśa-kālādi-bhedinī ।।

rasabhāvādisambaddhā yadyaucityānusāriṇī ।
anvīyate vastugatirdeśakālādibhedinī ।।
tatkā gaṇanā kavīnāmanyeṣāṃ parimitaśaktīnām ।

vācaspati-sahasrāṇāṃ sahasrair api yatnataḥ ।
nibaddhā sā kṣayaṃ naiti prakṛtir jagatām iva ।।

vācaspatisahasrāṇāṃ sahasrairapi yatnataḥ ।
nibaddhā sā kṣayaṃ naiti prakṛtarjagatāmiva ।।
yathāhi jagatprakṛtiratītakalpaparamparāvirbhūtavicitravastuprapañcā satī locanam bhūmnaiva dṛśyate lakṣye tattu bhāti rasāśrayāt ।।
iti kārikā ।
anyastu grantho madhyopaskāraḥ ।।
atra tu pādatrayasyārthamanūdya caturthapādārtho apūrvatayābhidhīyate ।
tadityādi ।
śaktīnāmityantaṃ kārikayormadhyopaskāraḥ ।
dvitīyakārikāyāsturyaṃ pādaṃ vyācaṣṭeyathāhīti ।।
bālapriya anyastu grantha iti ।
ayatpradarśitaṃ prāgi'ti ana tacchakyamapohitum' iti ca grantha ityarthaḥ ।।
caturthetyādi ।
atattu bhāta rasāśrayā'dityasyārtho atra vidhīyamāna ityarthaḥ ।
karikayoriti ।
arasabhāve'tyādeḥ avācaspatī'tyādeśca kārakayorityartha- ।
upaskāra iti ।
yadyanvīyate anyaiḥ kavibhiḥ tattarhi ityarthaḥ ।
anyeṣāṃ vālmīkivyatiriktānām ।
kavīnāṃ gaṇanā kā ।
te agaṇyā bhaveyuriti tadarthaḥ ।
turyaṃ pādamiti ।
prakṛtirjagatāmiveti pādamityarthaḥ ।
vyācaṣṭa iti ।
kṣayaṃ naitītyanena saha vivṛṇotītyarthaḥ ।
yathāhītīti ।
ayathāhī'tyādinā aabhidhātum' ityantagranthenetyarthaḥ atadvadi'tyādikaṃ tu vācaspatītyādipādatrayārthavivaraṇam ।
vṛttau ajagatprakṛtiri'ti ।
jagatkāraṇabhūtā prakṛtirityarthaḥ ।
aatīte'ti ।
atītānāṃ kalpanāṃ paramparāyāmāvirbhūntaḥ āvirbhāvitaḥ vicitrāṇāṃ vastūnāṃ prapañco yayā sā aparī'ti ।
parikṣīṇā naṣṭā aparapadārthānāṃ nirmāṇaśaktiryasyāssetyarthaḥ ।।

punaridānīṃ parikṣīṇā parapadārthānirmāṇaśaktiriti na śakyate abhidhātum ।
tadvadeveyaṃ kāvyasthitiranantābhiḥ kavimatibhirupabhuktāpi nedānīṃ parihīyate, pratyuta navanavābhirvyutpattibhiḥ parivardhate ।
itthaṃ sthite api

saṃvādās tu bhavanty eva bāhulyena sumedhasām ।
sthitaṃ hy etat saṃvādinya eva medhāvināṃ buddhayaḥ ।
kintu-
naika-rūpatayā sarve te mantavyā vipaścitā ।।

saṃvādāstu bhavantyeva bāhulyena sumedhasām ।
sthitaṃ hyetat saṃvādinya eva medhāvināṃ buddhayaḥ ।
kintu naikarūpatayā sarve te mantavyā vipaścitā ।।
kathamiti cet saṃvādo hyanyasādṛśyaṃ tatpunaḥ pratibimbavat ।
ālekhyākāravattulyadehivacca śarīriṇām ।।
saṃvādo hi kāvyārthasyocyate yadanyena kāvyavastunā sādṛśyam ।
tatpunaḥ śarīriṇāṃ pratibimbavadālekhyākāravattulyadehivacca tridhā vyavasthitam ।
kiñciddhi kāvyavastu vastvantarasya śarīriṇaḥ pratibimbakalpam, locanam saṃvādā iti kāri kāyā ardhaṃ, naikarūpatayeti dvitīyam ।।
kimiyaṃ rājājñetyabhiprāyeṇāśaṅkatekathamiti cediti ।
atrottaram

saṃvādo hy anya-sādṛśyaṃ tat punaḥ pratibimbavat ।
ālekhyākāravat tulya-dehivac ca śarīriṇām ।।

saṃvādo hyanyasādṛśyantatpunaḥ pratibambavat ।
ālekhyā kāravattulyadehivacca śarīriṇām ।।
ityaneyā kārikayā ।
eṣā khaṇḍīkṛtya vṛttau vyākhyātā ।
śarīriṇāmityayañcaśabdaḥ prativākyaṃ draṣṭavya iti darśitam ।
śarīriṇa iti ।
pūrvameva pratilabdhasvarūpatayā bālapriyā locanesaṃvādā ityādi ।
asaṃvādā' ityādi'sumedhasām' ityantaṃ kārikāyāḥ prathamārdhaṃ, anaike'tyādi avipaścite' tyantaṃ dvitīyārdhaṃ cetyarthaḥ ।
atra sumedhasāṃ saṃvādā ityasya sumedhasāṃ buddhīnāṃ kāvyānāṃ ca saṃvādā ityartha ityabhipretya asthitaṃ hyetadi'tyādikaṃ asaṃvādo hi kāvyārthasyocyata' iti ca vṛttāvuktamiti bodhyam ।।
kha eḍīkṛtya vṛttau vyākhyāteti ।
keṣucitpustakeṣviti śeṣaḥ ।
ata eva vakṣyatekeṣucit pustakeṣu kārikā akhaṇḍīkṛtā eva dṛśyanta iti ।
khaṇḍīkṛtya vyākhyānaṃ tu asaṃvādo hyanyasādṛśyam' asaṃvādo hi kāvyārthasyocyate, yadanyena kāvyavastunā sādṛśyam, tat punaḥ pratibimbavat, tatpunaśśarīriṇāṃ pratibimbavat' ityādikaṃ bodhyam ।
prativākyamityādi ।
śarīriṇāmityasya pratibimbādibhistribhissambandha iti bhāvaḥ ।
anyadālekhyaprakhyam anyattulyena śarīraṇā sadṛśam ।

tatra pūrvam ananyātma tucchātma tad-anantaram ।
tṛtīyaṃ tu prasiddhātma nānya-sāmyaṃ tyajet kaviḥ ।।

tatra pūrvamananyātma tucchātma tadanantaram ।
tṛtīyaṃ tu prasiddhātma nānyasāmyaṃ tyajetkaviḥ ।।
tatra pūrvaṃ pratibimbakalpaṃ kāvyavastu parihartavyaṃ sumatinā ।
yatastadananyātma tāttvikaśarīraśūnyam ।
tadanantaramālekhyaprakhyamanyasāmyaṃ śarīrāntarayuktamapi tucchātmatvena tyaktavyam ।
tṛtīyaṃ tu vibhinnakamanīyaśarīrasadbhāve sati sasaṃvādamapi kāvyavastu na tyaktavyaṃ kavinā ।
na hi śarīrī śarīriṇānyena sadṛśo apyeka eveti śakyate vaktum ।
locanam pradhānabhūtasyetyarthaḥ ।।

tatra pūrvamananyātma tucchātma tadanantaram ।
tṛtīyantu prasiddhatma nānyasāmyantyajetkaviḥ ।।
iti kārikā ।
ananyaḥ pūrvopanibandhakāvyādātmā svabhāvo yasya tadananyātma yena rūpeṇa bhāti tatprākkavispṛṣṭameva, yathā yena rūpeṇa pratibimbaṃ bhāti, tena rūpeṇa bimbamevaitat ।
svayantu tatkīdṛśamityatrāhatātvikaśarīraśūnyamiti ।
na hi tena kiñcidapūrvamutprekṣitaṃ pratibimbamapyevameva ।
evaṃ prathamaṃ prakāraṃ vyākhyāya dvitīyaṃ vyācaṣṭetadanantarantviti ।
dvitīyamityarthaḥ ।
anyena sāmyaṃ yasya tattathā ।
tucchātmeti ।
anukāre hyanukāryabuddhireva citrapustādāviva na tu sindūrādibuddhiḥ sphurati, sāpi ca na cārugatvāyeti bhāvaḥ ।।

bālapriyā vṛttau akāvyārthasye'ti pūratam ।
kāvyārthagatamanyasādṛśyaṃ vivṛṇoti'yadanyene'tyādi ।
pratibimbavadityāditraye ṣaṣṭyantādvatiḥ ।
pratibimbe anyasādṛśyaṃ śarīriṇā bimbena sādṛśyamevamālekhyākāratulyadehanośca śarīriṇā sādṛśyaṃ bodhyam ।
akiñciddhī'tyādiphalitarathakathanam ।
tatra śarīriṇa ityetatpadasya vivaraṇaṃ locanepūrvamevetyādi ।
nānyasāmyaṃ tyajetkavirityuktyā gamyasyārthasya vivaraṇaṃ vṛttau aparihartavyaṃ sumatine'ti ।
atyaktavyam' iti ca ।।
tātvikaśarīraśūnyamityananyātmetyasya vivaraṇamityanyathā pratipattiḥ syādityato locane vivṛṇotaananya ityādi ।
bhātīti ।
kāvyavastviti śeṣaḥ ।
tasya pratibimbakalpatvaṃ darśayatiyathetyādi ।
ityatrāheti ।
tathāca tātviketyādikamananyātmetyasya vivaraṇaṃ neti bhāvaḥ ।
tātvikaśarīraśūnyatve hetumāhana hītyādi ।
teneti ।
navīnakavinetyarthaḥ ।
apūrvamiti ।
kāvyavastviti śeṣaḥ ।
tucchātmatvamupapādayatianukāre hītyādi ।
sāpīti ।
sā anukāryabuddhiḥ ।।

etadevopapādayitumucyate

ātmano anyasya sad-bhāve pūrva-sthity-anuyāyy api ।
vastu bhātitarāṃ tanvyāḥ śaśi-cchāyam ivānanam ।।

ātmano anyasya sadbhāve pūrvasthityanuyāyyapi ।
vastu bhātitarāṃ tanvyāḥ śaśicchāyamivānanam ।।
tattvasya sārabhūtasyātmanaḥ saddhāve anyasya pūrvasthityanuyāyyapi vastu bhātitarām ।
purāṇaramaṇīyacchāyānugṛhītaṃ hi vastu śarīravatparāṃ śobhāṃ puṣyati ।
na tu punaruktatvenāvabhāsate ।
tanvyāḥ śaśicchāyamivānanam ।
evaṃ tāvatsasaṃvādānāṃ samudāyarūpāṇāṃ vākyārthānāṃ vibhaktāḥ sīmānaḥ ।
padārtharūpāṇāṃ ca vastvantarasadṛśānāṃ kāvyavastūnāṃ nāstyeva doṣa iti pratipādayitumucyate

akṣarādi-racaneva yojyate yatra vastu-racanā purātanī ।
nūtane sphurati kāvya-vastuni vyaktam eva khalu sā na duṣyati ।।

akṣarādiracaneva yojyate yatra vasturacanā purātanī ।
nūtane sphurati kāvyavastuni vyaktameva khalu sāna duṣyati ।।
na hi vācyaspatināpyakṣarāṇi padāni vā kānicidapūrvāṇi ghaṭayituṃ locanam etadeveti tṛtīyasya rūpasyātyājyatvam ।
ātmano anyasya sadbhāve pūrvasthityanuyāyyapi ।
vastu bhātitarāntanvyāśśaśicchāyamivānanam ।।
iti kārikā khaṇḍīkṛtya vṛttau paṭhitā ।
keṣucitpustakeṣu kārikā akhaṇḍīkṛtā eva dṛśyante ।
ātmana ityasya śabdasya pūrvapaṭhitābhyāmeva tatvasya sārabhūtasyeti ca padābhyāmartho nirūpitaḥ ।।
sasaṃvādānāmiti pāṭhaḥ ।
saṃvādānāmiti tu pāṭhe vākyārtharūpāṇāṃ samudāyānāṃ ye saṃvādāḥ teṣāmiti vaiyadhikaraṇyena saṃgatiḥ ।
vastuśabtadena eko vā dvau vā trayo bālapriyā etadevetyatratyaitatpadārthavivaraṇamtṛtīyasyetyādi ।
ātmana ityasyārtho nirūpita iti sambandhaḥ tattvasya sārabhūtasyeti cātmapadārthavivaraṇamiti bhāvaḥ ।
vṛttau ।
apūrvasthitī' tyādyuktasyaiva vivaraṇaṃ apurāṇe'tyādi ।
apuṣyatī' tyantam ।
apurāṇe'ti ।
purāṇī ramaṇīyā ca yā chāyā tayānugṛhītamityarthaḥ ।
aśarīravat' śarīreṇa tulyam ।।
kārikāyāṃ vasturacanetyatra vastupadaṃ vivṛṇoti locanevastuśabdenetyādi ।
śakyante ।
tāni tu tānyevopanibaddhāni na kāvyādiṣu navatāṃ virudhyanti ।
tathaiva padārtharūpāṇi śleṣādimayānyarthatattvāni ।
tasmāt yadapi tadapi ramyaṃ yatra lokasya kiñcit-sphuritamidamitīyaṃ buddhirabhyujjihīte ।
sphuraṇeyaṃ kāciditi sahṛdayānāṃ camatkṛtirutpadyate ।

anugatam api pūrva-cchāyayā vastu tādṛk
sukavir upanibadhnan nindyatāṃ nopayāti ।।

anugatamapi pūrvacchāyayā vastu tādṛk ।
sukavirupanibadhnannindyatāṃ nopayāti ।।

locanam vā caturādayo vā padānāmarthāḥ ।
tāni tviti ।
akṣarāṇi ca padāni ca ।
tānyeveti ।
tenaiva rūpeṇa yuktāni manāgapyanyarūpatāmanāgatānītyarthaḥ ।
evamakṣarādiracanaiveti dṛṣṭāntabhāgaṃ vyākhyāya dārṣṭāntike yojayatitathaveti ।
śleṣādimayānīti ।
śleṣādisvabhāvānītyarthaḥ ।
sadvṛttatejasviguṇadvijādayo hi śabdāḥ pūrvapūrvairapi kavisahasraiḥ śleṣacchāyayā nibadhyante, nibaddhāścandrādayaścopamānatvena ।
tathaiva padārtharūpāṇītyatra nāpūrvāṇi ghaṭayituṃ śakyante ityādi virudhyantītyevamantaṃ prāktanaṃ vākyamabhisandhānīyam ।।
alokye'ti vyācaṣṭesahṛdayānāmiti ।
camatkṛtiriti ।
āsvādapradhānā buddhirityarthaḥ ।
aabhyujjīhīta' iti vyācaṣṭeutpadyata iti ।
udetītyarthaḥ ।
buddherevākāraṃ darśayatisphuraṇeyaṃ kāciditi ।
yadapi tadapi ramyaṃ yatra lokasya kiñci- tsphuritamidamitīyaṃ buddhirabhyujjihīte ।
bālapriyā arthā iti ।
vivakṣitā iti śeṣaḥ ।
tāni tvityādikaṃ vivṛṇotiakṣarāṇītyādi ।
tānyevopanibaddhānītyasya vivaraṇamtenaivetyādi ।
vyākhyāyeti ।
na hītyādinā virudhyantītyanteneti śeṣaḥ ।
sadvṛttetyādi ।
sadvṛttādayo hi śabdā nānārthakāḥ ।
nibaddhā ityādi ।
pūrvairupamānatvena nibaddhāścandrādayaścādyatanairupamānatvena nibadhyanta ityarthaḥ ।
abhisandhānīyamiti ।
anuṣañjanīyamityarthaḥ ।
kārikāyāṃ yatretyuktyā tatretyadhyāhṛtya kāvyavastunītyanena yojyam ।
yatretyasya sthāne yā tviti vā pāṭhaḥ ।
kārikāyāṃ ayadapī'tyādi ।
ayadapi tadapi' yatkiñcittadvastvapi ।
aramyaṃ' kāvye cāru bhavati ।
tatpadārthaṃ vivṛṇoti'yatre'tyādi ।
ayatra' nibaddhe yasmin vastuni ।
idaṃ kiñcit sphuritamitīyaṃ buddhiḥ lokasya ujjihīte ityanvayaḥ ।
tadanugatamapi pūrvacchāyayā vastu tādṛk tādṛkṣaṃ sukavirvivakṣitavyaṅgyavācyārthasamarpaṇasamarthaśabdaracanārūpayā bandhacchāyayopanibadhnannindhatāṃ naiva yāti ।
taditthaṃ sthitam pratāyantāṃ vāco nimitavividhārthāmṛtarasā na sādaḥ kartavyaḥ kavibhiranavadye svaviṣaye ।
santi navāḥ kāvyārthāḥ paropanibaddhārthaviracane na kaścitkaverguṇa iti bhāvayitvā ।

parasvādānecchā-virata-manaso vastu sukaveḥ
sarasvaty evaiṣā ghaṭayati yatheṣṭaṃ bhagavatī ।।

parasvādānecchāviratamanaso vastu sukaveḥ ।
sarasvatyevaiṣā ghaṭayati yatheṣṭaṃ bhagavatī ।।

locanam anugatamipi pūrvacchāyayā vastu tādṛksukavirupanibadhnannindyatāṃ nopayati ।।
iti kārikā khaṇḍīkṛtya paṭhitā ।।
svaviṣaya iti ।
svayantātkālikatvenāsphurita ityarthaḥ ।
parasvādānecchetyādidvitīyaṃ ślokārdhaṃ pūrvopaskārema saha paṭhatiparasvādānecchāviratamanaso bālapriyā tatra lokasyetyādervivaraṇaṃ vṛttau asphuraṇeyam' ityādi ।
tadetaddarśayannāha locanelokasyetyādi ।
khaṇḍīkṛtya paṭhiteti ।
ayadapī'tyādikārikāpūrvārdhaṃ pāṭhānantaraṃ asphuraṇeya'mityādivṛttigranthapāṭhaḥ, stadanantaraṃ aanugatamapī'tyādyuttarārdhapāṭhaḥ, tadanamtaraṃ agatam' ityādivṛtitagranthapāṭhaśceti bhāvaḥ ।।
apratāyamtām' iti ।
nimitāḥ tulitāḥ vividhārthāmṛtarasāḥ amṛtarasatulyāḥ vividhārthāḥ yābhiḥ tāḥ, yāvanto arthāstāvatya iti bhāvaḥ ।
yathā mādhe ayāvadarthapadāṃ vācam' iti ।
vācaḥ kāvyarūpāḥ ।
kavibhiḥ apratāyantāṃ' savistarāḥ nibadhyantām ।
aanavadye' bhirdeṣe ।
asvaviṣaye' kāvyavastuni viṣaye kavibhiḥ asādaḥ' manassādaḥ, kutaḥ khalvapūrvamānayamītyādicintayā viṣāda iti yāvat; na kartavyaḥ, kuta ityatrāha'parasve'tyādi ।
avastu' kāvyam ।
sukaverghaṭayatīti sambandhaḥ ।
ayatheṣṭaṃ' kaveriṣṭamanatikramya iti kārikārthaṃ spaṣṭaṃ matvā svaviṣaya ityatra pūrayati locanesvayaṃ tātkālikatvenāsphurita iti ।
tatkāle kaverasphurita ityarthaḥ ।
anena sādasya heturdarśitaḥ ।
pūrvopaskāreṇa saha paṭhatīti ।
karikāpūrvārdhapāṭhānantaraṃ santī parasvādānecchāviratamanasaḥ sukaveḥ sarasvatyeṣā bhagavatī yatheṣṛṃ ghaṭayati vastu ।
yeṣāṃ sukavīnāṃ prāktanapuṇyābhyāsaparipākavaśena pravṛttisteṣāṃ paroparacatārthaparigrahaniḥspṛhāṇāṃ svavyāpāro na kvacidupayujyate ।
saivabhagavatī sarasvatī svayamabhimatamarthamāvirbhāvayati ।
etadiva hi mahākavitvaṃ mahākavīnāmityom ।
ityakliṣṭarasāśrayocitaguṇālaṅkāraśobhābhṛto yasmādvastu samīhitaṃ sukṛtibhiḥ sarvaṃ samāsādyate ।
locanam vastu sukaveriti tṛtīyaḥ pādaḥ ।
kutaḥ khalvapūrvamānayāmītyāśayena nirudyogaḥ paropanibaddhavastūpajīvako vā syādatyāśaṅkyāhasarasvatyeveti ।
kārikāyāṃ suveriti jātāvekavacanamityabhiprāyeṇa vyācaṣṭesukavināmiti ।
etadeva spaṣṭayatiprāktanetyādi ।
na teṣāmityantena ।
āvirbhāvayatīti ।
nūtanameva sṛjatītyarthaḥ ।।
itīti ।
kārikātadvṛttinirūpaṇaprakāreṇetyarthaḥ ।
akliṣṭā rasāśrayeṇa ucitā ye guṇālaṅkārāstato yā śobhā tāṃ bibharti kāvyam ।
udyānamapyakliṣṭaḥ kālocito yo lasaḥ sekādikṛtaḥ tadāśrayastatkṛto yo guṇānāṃ saukumāryacchāyāvatvasaugandhyaprabhṛtīnamalaṅkāraḥ paryāptatākāraṇaṃ tena ca yā śobhā tāṃ bibharti ।
yasmāditi kāvyākhyādudyānāt ।
sarve samīhitamiti ।
vyutpattikīrtiprītilakṣaṇamityarthaḥ ।
bālapriyā tyādibhāvayitvetyantasya vṛttigranthasya pāṭhaḥ ।
tasya parasvādānecchāviratamanasa ityatra viratetyanena sambandhaśceti bhāvaḥ ।
avatārayatikuta ityādi ।
āśayena cintayā ।
nirudyogaḥ kāvyaviṣayakodyogarahitaḥ ।
syāditi ।
kuto na syāt, syādevetyarthaḥ ।।
ityakliṣṭetyādiślokasthasyetipadasya vivaraṇamkāriketyādi ।
kārikā ca tadvṛttiśca tābhyāṃ yannirūpaṇaṃ tatprakāreṇetyarthaḥ ।
asya dhvanirdarśita ityanena sambandhaḥ ।
akliṣṭeti śobhāyāḥ rasāśrayociteti guṇālaṅkārayośca viśeṣaṇamiti darśayan vyācaṣṭeakliṣṭetyādi ।
tata iti ।
guṇālaṅkārahetuketyarthaḥ ।
tatkṛta iti ।
tatprayukta ityarthaḥ ।
kālocitajalasekena hi pallavapatrapuṣpādisamṛddhyā latāvṛkṣādisamudāyarūpasyodyānasya saukumāryādiguṇasampattirbhavati ।
alaṃśabdo atra paryāptatāvācītyāśayena vivṛṇotiparyāptatākaraṇamiti ।
paripūrṇatāprāpaṇamityarthaḥ ।
kāvyākhye akhilasaukhyadhāmni vibudhodyāne dhvanirdarśitaḥ so ayaṃ kalparūpamānamahimā bhogyo astu bhavyātmanām ।।
satkāvyatattvanayavartmaciraprasupta- kalpaṃ manassu paripakvadhiyāṃ yadāsīt ।
locanam etacca sarvaṃ pūrvameva vitatyoktamiti ślokārthamātraṃ vyākhyātam ।
sukṛtibhiriti ।
ye kaṣṭopadeśenāpi vinā tathāvi dhaphalabhājaḥ tairityarthaḥ ।
akhilasaukhyadhāmnīti ।
akhilaṃ duḥkhaleśenāpyananuviddhaṃ yatsaukhyaṃ tasya dhāmni ekāyatana ityarthaḥ ।
sarvathā priyaṃ sarvathā ca hitaṃ durlabhaṃ jagatīti bhāvaḥ ।
vibudhodyānaṃ nandanam ।
sukṛtīnāṃ kṛtajyotiṣṭomādīnāmeva samīhitāsādanimittam ।
vibudhāśca kāvyatatvavidaḥ ।
darśita iti ।
sthita eva san prakāśitaḥ, aprakāśitasya hi kathaṃ bhogyatvam ।
kalpataruṇā upamānaṃ yasya tādṛṅmahimā yasyeti bahuvrīhigarbho bahuvrīhiḥ ।
sarvasamīhitaprāptirhi kāvye tadekāyattā ।
etaccoktaṃ vistarataḥ ।।
satkāvyatatvanayavartma cirapramuktakalpaṃ manassu paripakvadhiyāṃ yadāsīt ।
bālapriyā tathāvidhaphalabhāja iti ।
tathāvidhāni vyutpatyādīni phalāni bhajante tadbhajanaśīlāḥ tadarhā ityarthaḥ ।
tairiti ।
rājakumārādibhirityarthaḥ ।
khilaśabdo atra duḥkhārthakaḥ ।
nāsti khilaṃ yasmiṃstadakhilaṃ iti bahuvrīhiścetyāśayena vivṛṇotiduḥkhetyādi ।
bhāvamāhasarvarthatyādi ।
kṛtajyotiṣṭometyādinā udyānapakṣe sukṛtipadārtho vivṛtaḥ ।
udyānasyeva kāvyasyāpi vibudhapadārthasambandho arthādvivakṣita ityāśayenāhavibudhāścetyādi ।
kāvyatatvavidaśceti yojanā ।
cakāreṇa devā ityarthasya samuccayaḥ ।
darśita iti bhogyatvopapādakamiti darśayannāhaaprakāśitasyetyādi ।
upamānapadasyopamityarthakatvābhiprāyeṇa vigrahamāhakalpataruṇotyādi ।
upamānapadasyopamitikaraṇāthakatve tu kalpatarurupamānamiti vigrahaḥ ।
bahuvrīhiriti ।
atra kalpatarusāmyasya mahimni śabdena bodhane api mahimāśraye dhvanau tasya paryavasānaṃ bodhyam ।
kāvyaṃ nandanodyānena tulyaṃ dhvaniḥ kalpatarutulyaśceti bhāvaḥ ।
ata eva dhvaneḥ kalpatarusāmyaprayojakaṃ darśayannāhasarvetyādi ।
samīhitaṃ prītyādi ।
tadekāyattā dhvanyekaprayuktā ।
satkāvye'ti ।
satkāvyatvasya dhvanisvarūpasya anayavartma, nyāyyamārgaḥ sādhakaṃ yuktijātamityarthaḥ ।
acire'ti ।
cirakālādārabhya prasuptatulyaṃ sphuṭamaprakāśamityarthaḥ ।
aparipakvadhiyāṃ' pariṇataparojñātāṃ pūrveṣāṃ granthakṛtām ।
atadi'ti ।
dhvanisvarūpaṃ tatsā tadyvākarotsahṛdayodayalābhaheto- rānandavardhana iti prathitābhidhānaḥ ।।
iti śrīrājānakānandavardhanācāryaviracite dhvanyāloke caturtha uddyotaḥ samāpto ayaṃ granthaḥ ।।
locanam tadvyākarotsahṛdayodayalābhahetoḥ iti sambandhābhidheyaprayojanopasaṃhāraḥ ।
iha bāhulyena loko lokaprasiṣyā sambhāvanāpratyayabalena pravartate ।
sa ca sambhāvanāpratyayo nāmaśravaṇavaśātprasiddhānyatadīyasamācārakavitvavidvattādisamanusamaraṇena bhavati ।
tathāhibhartṛhariṇedaṃ kṛtamyasyāyamaudāryamahimā yasyāsmiñchāstre ।
evaṃvidhassāro dṛśyate tasyāyaṃ ślokaprabandhastasmādādaraṇīyametadita lokaḥ pravartamāno dṛśyate ।
lokaścāvaśyaṃ pravartanīyaḥ tacchāstroditaprayojanasampattaye ।
tadanugrāhyaśrotṛjanapravartanāṅgatvādgranthakārāḥ svanāmanibandhanaṃ kurvanti, tadabhiprāyeṇāhaānandanavardhana iti ।
prathitaśabdenaitadeva prathitaṃ yattu bālapriyā dhakaṃ yuktajātaṃ cetyarthaḥ ।
avyākarot' viśadīkṛtavān ।
asahṛdaye'ti ।
sahṛdayānāṃ ya udaya abhyudayaḥ dhvanisvarūpāvabodhahetukā prītiḥ tallābhasya hetoḥ ।
tallābharūpaprayojanāyetyarthaḥ ।
atena brūmaḥ sahṛdayamanaḥ prītaye tatsvarūpam' ityupakramānurūpo ayamupasaṃhāraḥ ।
ślokārthaṃ spaṣṭaṃ matvā vaktavyamaṃśaṃ vivṛṇoti locanesatkāvyetyādi ।
itisambandhābhidheyaprayojanopasaṃhāra iti ।
sambandhaḥ dhvanisvarūpasyaitadganthasya ca pratipādyapratipādakabhāvaḥ ।
abhidheyaṃ dhvanisvarūpaṃ, prayojanaṃ dhvanisvarūpajñānahetukā prītiḥ ।
tadyvākarotsahṛdayodayalābhahetorityanenābhidheyaprayojane spaṣṭamukte, sambandhastvarthāllabhyate ।
athānandetyādicaturthapādamavatārayatiihetyādi ।
sambhāvanāpratyayeti ।
bahumānetyarthaḥ ।
nāmeti ।
granthakāranāmno yacchrāvaṇaṃ tadvaśādityarthaḥ ।
prasiddheti ।
prasiddhamanyannāmno anyat ।
yadvāprasaddhānyamasādhāraṇamityarthaḥ ।
tathāvidhaṃ yattadīyaṃ granthakārasambandhisamācārassadācāraḥ tadādi tatsmaraṇenetyarthaḥ ।
sa ca sambhāvanā pratyayo bhavatīti sambandha- ।
uktaṃ sadṛṣṭāntamāhatathāhītyādi ।
bhartṛhariṇedaṃ kṛtamityādikaṃ lokabuddhyākārakathanam ।
yasya bhartṛhareḥ ।
ayamiti granthamuddiśyoktiḥ ।
itīti ।
iti buddhyetyarthaḥ ।
sampattaye pravartanīya iti sambandhaḥ ।
locanam tadeva nāmaśravaṇaṃ keṣāñcannivṛttiṃ karoti, tanmātsaryavijṛmbhitaṃ nātra gaṇanīyam, niśreyasaprayojanādeva hi śrutātko api rāgāndho yadi nivartate kimetāvatā prayojanamaprayojanamapyavaśyaṃ vaktavyameva syāt ।
tasmādarthināṃ pravṛtyaṅgannāma prasiddham ।
sphuṭīkṛtārthavaicitryabahiḥprasaradāyinīm ।।
turyāṃ śaktimahaṃ vande pratyakṣārthanidarśinīm ।।
ānandavardhanavivekavikāsikāvyālokārthatattvaghaṭanādanumeyasāram ।
yatpronmiṣatsakalasadviṣayaprakāśi vyāpāryatābhinavaguptavilocanaṃ tat ।।
bālapriyā taditi ।
tasmādityarthaḥ ।
etadeva prathitamiti ।
uktameva prakāśitamityarthaḥ ।
tadeva nāmaśravaṇamiti ।
yadeva nāmaśravaṇaṃ bahūnāṃ pravṛttiṃ karoti, tadeva nāmaśravaṇamityarthaḥ ।
karoti utpādayati ।
niḥśreyaseti ।
niśreyasaṃ prayojanaṃ yasya tasmādityarthaḥ ।
śrutāditi ।
śrutipratipāditāttatvājjñānādita ityarthaḥ ।
etāvateti ।
rāgāndhanivṛttimātreṇetyarthaḥ ।
prayojanamiti ।
vastutaḥ prayojanamityarthaḥ ।
aprayojanaṃ prayojanabhinnam ।
vaktavyameva syātkamiti sambandhaḥ ।
na vaktavyamiti bhāvaḥ ।
prathitaṃ nāmapravṛttyaṅgamiti sambandhaḥ ।
prathamodyotānte parāyā dvitīyodyotānte paśyantyāstṛtīyodyotānte madhyamāyāśca vandanaṃ kṛtavān granthakāraḥ, caturthodyotānte vaikharyā vandanamanutiṣṭhatisphuṭītyādi ।
sphuṭīkṛtāni vaktrā manasi spaṣṭīkṛtāni yāni arthavaicitryāṇi vicitrārthāḥ teṣāṃ yaḥbahiḥprasaraḥ śrotṛjaneṣu prakāśaḥ taddāyinīm ।
pratyakṣeti ।
pratyakṣaṃ yathā tathā arthanidarśinīmarthānnidarśayantīm ।
apratyakṣānapyarthān pratyakṣāniva pradarśayantīmiti yāvat ।
turyī śaktiṃ vaikharīrūpāṃ śaktim ।
ahaṃ vande ityarthaḥ ।
ānandeta ।
ānandavardhanasya yo vivekaḥ vivicyatattadarthāvabodhaḥ tena vikāsī prakāśamāno yaḥ kāvyalokastasya yānyarthatatvāni sārārthāḥ teṣāṃ ghaṭanātsaṃyojanāddhetoḥ ।
anumeyassāra utkarṣo yasya tat, kiñca yat pronmiṣat sahṛdayeṣu prakāśamānamatha ca prakarṣeṇa unmiṣat sat sakalānāṃ sarveṣāṃ sarveṣāṃ kāvyādīnāṃ sadviṣayān sārārthān sakalān sadviṣayānvā atha ca sakalānāṃ sarveṣāṃ kāvyādīnāṃ sadbiṣayān sārārthān sakalān sadviṣayān vā atha ca sakalān sadviṣayān vidyamānān padārthān prakāśayatīti tathā bhavati tat tathāvidham ।
abhinavaguptasya tannāmnaḥ svasya, atha ca abhinavaṃ navīnāṃ guptamanyeṣāmaviditaṃ ca locanamālocanaṃ jñānaṃ netraṃ ca vyāpāryata ātmanā vyāpāritam ।
ṇijantātkarmaṇi laṅ ।
atra jñāne netrasāmyaṃ gamyate ।
śrīsiddhīti ।
śrīmataḥ siddhicelasya tannāmnaḥ guroḥ caraṇābjaparāgaiḥ pūto yo locanam śrīsiddhicelacaraṇābjaparāgapūtabhaṭṭendurājamatisaṃskṛtabuddhileśaḥ ।
vākyapramāṇapadavediguruḥ prabandhasevāraso vyaracayadadhvani vastuvṛttim ।।
sajjanān kavirasau na yācate hlādanāya śaśamṛtkimarthitaḥ ।
naiva nindati khalānmuhurmuhuḥ dhikkṛto api na hi śītalo analaḥ ।।
vastutaśśivamaye hṛdi sphuṭaṃ sarvataśśivamayaṃ virājate ।
nāśivaṃ kvacana kasyacidvacaḥ tena vaśśivamayī daśā bhavet ।।
iti mahāmāheśvarābhinavaguptaviracite kāvyālokalocane caturtha udyotaḥ samāptaścāvaṃ granthaḥ ।।
bālapriyā bhaṭṭendurājaḥ tasya matyā jñānena saṃskṛto buddhileśo yasya saḥ ।
vākyeti ।
vākyaṃ mīmāṃsāśāstraṃ, pramāṇaṃ nyāyaśāstraṃ, padaṃ vyākaraṇaśāstraṃ, tadvedināṃ gururityarthaḥ ।
prabandhasevāyāṃ raso yasya saḥ ।
abhinavagupta iti śeṣaḥ ।
dhvanivastuvṛrtti dhvanigranthavivṛtim ।
vyaracayat kṛtavān ।
sajjanāniti ।
asau kavirityātmānaṃ nirdiśyoktiḥ ।
hlādanāya svagranthādaraṇeva svaprīṇanāya sajjanānna yācate ।
kuto na yācata ityāśaṅkāṃ dṛṣṭāntapradarśanena pariharitiśaśabhṛtkimarthita iti ।
hlādanāyetyanuṣaṅgaḥ ।
kimirthitaḥ janairarthitaḥ ।
kiṃ naivetyarthaḥ ।
candra iva sajjanaḥ svayameva parānāhlādayatīti candrasyeva parāhlādanaṃ sajjanasya svabhāva ityarthaḥ ।
naiveti ।
muhurmuhuḥ dhikkṛto api khalaiḥ punaḥ punaradhikṣipto api ।
asau kavirityanuṣaṅgaḥ ।
khalānnaiva nindati kuta ityata āhana hītyādi ।
analaḥ agniḥ, śītalaḥ anuṣṇaḥ ।
na hi yathā agniḥ sarvadā uṣṇasvabhāva eva tathā khalajanaḥ paradūṣaṇasvabhāva eva, svabhāvaścāparihārya ityarthaḥ ।
ata ityubhayatra pūrveṇa sambandhaḥ ।
atha paramamāheśvaro granthakāro granthānte paramaśivānusandhānātmakaṃ paramamaṅgalamanutiṣṭhannāhavastuta ityādi ।
janasya hṛdi hṛdaye vastutaḥ śivamaye sati śivamaye hṛdīti vā yojanā, sarvataḥ sarvaṃ vastu sphuṭaṃ śivamayaṃ virājate bhāti ।
nāśivamityādi ।
kvacana kvacidapi kasyacidvacaḥ aśivaṃ na bhavati, kintu sarvatra śivameva bhavatītyarthaḥ ।
anena vastutaḥ śivamaye svasya hṛdaye sarvaṃ śivamayaṃ bhāti ।
atassarvatrāpi viṣaye svavacaḥ śivamevetyarthaḥ pradarśitaḥ ।
teneti ।
svavacanenetyarthaḥ ।
va iti śrotṝnuddiśyoktiḥ ।
śivamayī maṅgalamayī daśā bhavet bhavatviti sarvaṃ śivam ।
devī vijayatāṃ vāṇī samaṃ satkavisūribhiḥ ।
hṛdyassacetasāṃ kāvyālokaśca sahalocanaḥ ।।
sarvavidyābdhirājarṣimahāgośrībhṛdāditaḥ ।
virudaṃ yassahṛdayatilakādyamavāptavān ।।
sammānitaścāṅgalaśrīcakravartisute nayaḥ ।
śākuntalādi yo vyākhyādgośrīśādiguruśca yaḥ ।।
śāstrasāhityavinmauliḥ parīkṣidupanāmakaḥ ।
suhṛtsatīrthyo gośrīśo yasyālambo asti sarvataḥ ।।
rāmākhyaṣṣārakasso ahamakārṣaṃ ṭippaṇīmimām ।
iṣvagnikheṣu kalyabde bālānāmastviyaṃ priyā ।।
prauḍhaṃ kva locanaṃ kvāhaṃ mandadhīrbahudhātra tat ।
ṭippaṇyāṃ skhalitāni syustadiyaṃ śodhyatāṃ budhaiḥ ।।
iti śrīsahṛdayatilaka paṇḍitarāja birudadvayaśālinā rāmanāmnā śārakeṇa viracitāyāṃ kāvyālokalocanaṭippaṇyāṃ bālapriyākhyāyāṃ caturtha udyotaḥ samāpto ayaṃ granthaḥ ।।