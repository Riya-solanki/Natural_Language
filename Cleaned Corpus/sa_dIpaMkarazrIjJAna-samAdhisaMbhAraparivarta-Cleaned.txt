Dīpaṃkaraśrījñāna [ Atīśa] Samādhisaṃbhāraparivarta

samādhisaṃbhāraparivartaḥ

lokanāthāya namaḥ

bodhicittaṃ dṛḍhaṃ kuryāt pūrva kāruṇyaśaktijam ।
bhavabhogasukhe asaktaḥ parigrahaparāṅmukhaḥ ।।

śraddhādidhanasampanno guruṃ buddhasamaṃ bhajet ।
taddiṣṭasamayācāraṃ paripālitumudyataḥ ।।

kumbhaguhyābheṣekaṃ tu prasādāllabhate guroḥ ।
kāyavāk cittasaṃśuddhaḥ siddhipātraṃ sa sādhakaḥ ।।

samādhyaṅgasamudbhūtasaṃbhārapāripūritaḥ ।
śīghraṃ siddhyāptirevaṃ ca guhyamantranayasthitiḥ ।।

samādhyaṅgacyutau tasya vipakṣasthititastathā ।
janmakoṭisahasraiśca samādhirna prasidhyati ।।

tatsamādhiprasidhyartha guhyavṛttasthayogavit ।
tad bhinnaṃ cintanaṃ tyaktvā dṛḍhavīryeṇa codyamet ।।

samādheryāni cāṅgāni vipakṣastadviniścaye ।
samādhyaṅgaṃ vipakṣaśca saṃkṣepeṇa samucyate ।।

śīlasampattiyuktatvaṃ bhogeṣu nirapekṣatā ।
kṣāntirdṛḍhapratijñā ca janasaṃsargavarjanam ।।

kāyavāk cittakāryeṣu samprajanyasamanvayaḥ ।
buddhakāyastutismṛtyā kāyānusmṛtisaṃyutiḥ ।।

yasmin kāle tu yatkārya dārḍhrya tasya hyanusmṛtau ।
pañcāvaraṇahāniśca yuktakṛd bhaktamānatā ।।

samastalokadharmeṣu cittopekṣā sadā tathā ।
saṃlekho aṅgāni cemāni vipakṣastadviparyayaḥ ।।
samādhisambhārakṛtairhi puṇyaiḥ samādhiṃ vajropamametu lokaḥ ।
samādhisambhāraparivarto mahāpaṇḍitācāryadīpaṅkaraśrījñānapādaviracitaḥ samāptaḥ ।।

tenaiva bhāratīyopādhyāyena mahāsaṃśodhakalokacakṣuṣā bhikṣu-śākyamatinā ca anūdya nirṇītaḥ ।।