
atha caturthādhyāyasya prathamaḥ pādaḥ ।

śeṣaśeṣitvasiddhau kiṃ prayojyaṃ kiṃ prayojakam ।
ityapekṣodayādvakti caturtha tapratyuktaye ।

anena tṛtīya- caturthayoradhyāyayoḥ pūrvottarabhāva upapāditaḥ ।
athātaḥ kratvarthapuruṣārthayor jijñāsā ।

-
caturthādhyāyasya prathamapāde prathamādhikaraṇamāracayati-
cintā na kāryā kāryā vā kratvarthapuruṣārthayoḥ ।
aphalatvānna kartavyā prayuktaukriyatāmiyam ।
kvacidetadvicāreṇa kvacitphalavidhervaśāt ।
kvacitsākṣādihādhyāye prayuktirbahudhocyate ।

akratvartho ayam, puruṣārtho ayam' iti vivekasya prayojanaṃ kimapi na paśyāmaḥ ।
tasmāt- kākadantavicāravadayaṃ vicāra upekṣaṇīyaḥ- iti cet ।
maivam ।
tena vicāreṇa prayukterjñātuṃ śakyatvāt ।
sākṣādvā paramparayā vā prayuktinirṇayopayuktaṃ sarvamiha cintanīyam ।
yasmin prītiḥ puruṣasya tasya lipsārthalakṣaṇāvibhaktatvāt ।

dvitīyādhikaraṇe prathamavarṇakamāracayati-
kratvarthādernāsti vāsti lakṣma nāstyanirūpaṇāt ।
kratave yastadartho asāviti tasya nirūpaṇam ।

akratāvanuṣṭheyaḥ kratvarthaḥ' ityukte godohanādāvativyāptiḥ ।
apuruṣeṇārthyamānaḥ puruṣārthaḥ' ityukte prayājādīnāmapyanuṣṭheyatayā puruṣeṇārthyamānatvādativyāptiḥ ।
tasmāt- tayoradruṣṭaṃ lakṣaṇaṃ durnirūpama- iti cet ।
maivam ।
ṛtusvarūpapauṣkalyāyaiva yo vidhīyate sa kratvarthaḥ ।
prayājādayastādṛśāḥ ।
nahi prayājādimiḥ puruṣasya kaścitprītiviśeṣa utpadyate, yenaite puruṣārthā bhaveyuḥ ।
darśapūrṇamāsakratustu taiḥ prayājādibhiḥ phalajananasāmarthyalakṣaṇaṃ pauṣkalyaṃ prāpnoti ।
tasmāt- te kratvarthāḥ ।
puruṣaprītaye vidhīyamānaḥ puruṣārthaḥ ।
darśapūrṇamāsādayo godohanādayaśca tādṛśāḥ ।
na hi darśapūrṇamāsābhyā kasyacitkratoḥ pauṣkasyaṃ bhavati ।
trayoreva kratutvāt ।
nāpi godohanaṃ kratvartham ।
tadabhāve api camasena kratupauṣkalyasiddhiḥ ।
tasmāt- sunirūpaṇaṃ tadubhayalakṣaṇam ।

dvitīyavarṇakamāracayati-
phalaṃ vidheyaṃ no vā'dyo bhāvanāṃśatvato anyavat ।
na bhāvyāṃśo vidheyaḥ syādrāgāttatra pravartanāt ।

adarśapūrṇamāsābhyāṃ svargakāmo yajeta' iti svargaḥ phalatvena śrūyate ।
tatra-vimataṃ phalaṃ vidheyam, bhāvanāṃśatvāt, karaṇavat, itikartavyatāvacca - iti cet ।
maivam ।
apravṛttapravartanaṃ hi vidhānam ।
phalaṃ tu puruṣaḥ saundarya jāmansvayaṃ rāgādeva pravṛttaḥ- iti vyarthastatra vidhiḥ ।

tṛtīyavarṇakamāracayati-
godohanaṃ dvayārtha syāmna vā bhānāddvayārthatā ।
anyathāpi kratoḥ siddhiḥkevalaṃ puruṣāya tat ।

darśapūrṇamāsayoḥ śrūyate- acamasenāpaḥ praṇayedgodohanena paśukāmasya' iti ।
tatra- godohanasya kratvarthatvaṃ puruṣārthatvaṃ ca, ityākāradvayamasti paśuphalajanamena puruṣaprītirbhāti, apāṃ praṇayanena kratupauṣkalyamapi bhāti- iti cet ।
maivam ।
godohanamantareṇa phalāsiddhirbhavatu puruṣārthatvam ।
kratustu tadabhāve api camasena sidhyatīti na kratvarthatā ।

caturthavarṇakamāracayati -
dravyārṇanaṃ syātkratvartha pumartha vā kratāvidam ।
niyatatvātpumarthatvaṃ dṛṣṭaṃ kratvarthatā'rthikī ।

brāhmaṇasya dravyārjane pratigrahayājanādhyāpanānyeva niyatāni tatra tatra śrutāni, rājanyasya jayādikam, vaiśyasya kṛṣyādikam, śūdrasya sevādikam ।
tacca yadetaddravyasaṃpādanaṃ tadetatkratvartham ।
kutaḥ ।
arjanopāyānāṃ niyatatvāt ।
puruṣaprītestu yena kenāpi dravyeṇa siddhatvādarjanopāyaniyamastatra nirarthakaḥ ।
kratau tu niyamāpūrva paramāpūrvāpayogīti sārthako niyamaḥ- iti prāpte ।
brūmaḥ- dravyārjane rāgaḥ pravartako dṛṣṭa iti na vidhirapekṣyate ।
phalaṃ ca kṣunnivṛttyādirūpaṃ dṛṣṭameva ।
ata eva smaryate-
aṣaṇṇāṃ tu karmaṇāmasya trīṇi karmāṇi jīvikā ।
yājanādhyāpane caiva viśuddhācca pratigrahaḥ ।
kratvarthatve tu jīvanābhāvātkratureva na sidhyet ।
puruṣārthatāyāṃ svaihikaprītikāribhojanādivatkratorāmuṣmikaprītikāritayā puruṣārthaṣvantarbhāvātkratvarthatāpyārthikī sidhyati ।
upāyaniyamastūpāyāntareṣu pratyavāyavivakṣayopapadyate ।
tasmāt- dravyārjanaṃ puruṣārtham ।
tadutsarge karmāṇi puruṣārthāya śāstrasyānatiśaṅkyatvān na ca dravyaṃ cikīrṣyate tenārthenābhisambandhāt kriyāyāṃ puruṣaśrutiḥ ।
aviśeṣāt tu śāstrasya yathāśruti phalāni syuḥ ।
api vā kāraṇāgrahaṇe tadartham arthasyānabhisaṃbandhāt ।
tathā ca lokabhūteṣu ।

-
tṛtīyādhikaraṇamāracayati-
nekṣetodyantamādityaṃ kratvartha tanna vāgrimaḥ ।
phalasyākalpanīyatvātkratau prāptaṃ niṣidhyate ।
vratoktyā paryudāsatve saṃkalpo anīkṣaṇe atra saḥ ।
na kratvaṅgasamānatvātpumarthaḥ pāpahānaye ।

anārabhya śrūyate- anekṣetodyantamādityaṃ nāstaṃ yantaṃ kadācana' iti ।
atra nañpadamabhidhāvṛttyā pratiṣedhaṃ brūte, na tu paryudāsam ।
pratiṣedhaśca prāptipūrvakaḥ ।
prāptiśca vaidikasya nipedhasya vaidikī pratyāsannā ।
tathā sati kratau yatrā'dityekṣaṇaṃ vihitam, tatrāyaṃ niṣedha udayāstamayoddeśena pravartate ।
evaṃ ca sati phalaṃ na kalpanīyam ।
paryudāsamāśritya puruṣārthatvāṅgīkāre adhikārasiddhaye phalaṃ kalpanīyaṃ syāt ।
tasmāt- kratvartho niṣedhaḥ- iti prāpte-
brūmaḥ- atasya vratam' ityupaktamya anekṣetodyantamādityam' ityāmnātatvādanīkṣaṇarūpaṃ kiṃcidanuṣṭheyam ।
tacca paryudāsatve satyavakalpate ।
īkṣaṇasyābhāvaḥ pratiṣedhapakṣe nañarthaḥ ।
paryudāsapakṣe tvīkṣaṇāditaraḥ saṃkalpo nañpadena lakṣyate ।
sa ca saṃkalpo atrānuṣṭheyavratatvena vidhīyate ।
yadyapīkṣaṇāditare bahavo vyāpārā anuṣṭhānayogyāḥ santi, tathāpi kāyikavācikavyāpāraviśeṣasyāpratīyamānatvāt, mānasavyāpārasyāvarjanīyatvācca saṃkalpa eva pariśiṣyate ।
saṃkalpanīyaścārthaḥ pratyāsattyā dhātvarthaniṣedhaḥ ।
tathā sati'udyantam, astaṃ yantaṃ cā'dityaṃ nekṣiṣye' ityevaṃrūpaḥ saṃkalpo atrānuṣṭheyatvena vidhīyate ।
na ca tasya saṃkalpasya kratvaṅgatvam ।
tadbodhakaśrutiliṅgādipramāṇābhāvāt ।
na ca puruṣārthatve api pramāṇābhāvaḥ ।
aetāvatā hainasā mukto bhavati' ityanena vākyenekṣituḥ puruṣasya pratyavāyasaṃbandhamupanyasya tatpratyavāyanivāraṇaphalakasyānīkṣaṇasaṃkalpasya vidhānena puruṣārthatvāvagamāt ।
kratvaṅgatvavivakṣāyāṃ tu kratuvaikalyarūpo vipakṣabādha upanyasyeta ।
tasmāt- anīkṣaṇasaṃkalpādīni prajāpativratāni puruṣārthāni ।
dravyāṇi tv aviśeṣeṇānarthakyāt pradīyeran ।
svena tvarthena sambandho dravyāṇāṃ pṛthagarthatvāt tasmād yathāśruti syuḥ ।
codyante cārthakathāsu ।
liṅgadarśanāc ca ।

-
caturthādhikaraṇamāracayati-
daśa yajñāyudhānīti haviṣṭvena vidhirna vā ।
ādyo aprāpteḥ puroḍāśe samuccayavikalpate ।
sārdhamutpattiśiṣṭena vikalpādirna yujyate ।
sphyenoddhantīti yatprāptaṃ tadatrānūdya saṃstavaḥ ।

darśapūrṇamāsayoḥ- asphyaśca kapālāni ca-' ityādyupakramya aetāni vai daśayajñāyudhāni' ityāmnātam ।
tāni cātra haviṣṭvena vidhīyante ।
kutaḥ ।
mānāntarairaprāptatvenāpūrvārthatvāt ।
yadi tatra puroḍāśo havirbhavat, tadā tena sahaiteṣāṃ samuccayo vikalpo vāstu- iti prāpte, ।
brūmaḥ- aāgneyo aṣṭākapālaḥ' ityutpattiśiṣṭena puroḍāśena saha paścācchiṣṭānāmāyudhānāṃ vikalpaḥ samuccayo vā na saṃbhavati ।
āyudhatvaṃ yajñasādhanatvam ।
tacca asphyenoddhanti, kapāleṣu śrapayati' ityādiśāstrasiddhamevātrānūdya ayajñāyudhāni saṃbharati' ityeṣa saṃbharaṇavidhiḥ stūyate ।
tasmāt- nāsti haviṣṭvam ।
tatraikatvamayajñāṅgam arthasya guṇabhūtatvāt ।
ekaśrutitvāc ca ।
pratīyata iti cet ।
nāśabdaṃ tatpramāṇatvāt pūrvavat ।
śabdavat tūpalabhyate tadāgame hi taddṛśyate tasya jñānaṃ hi yathānyeṣām ।
tadvac ca liṅgadarśanam ।

-
pañcamādhikaraṇamāracayati-
paśurālabhya ityatra paśvaikye yajanāṅgatā ।
nāstyasti vā'dyaḥ svapade śrutyā paśvaṅgatāgateḥ ।
ādau svapratyayopātta āsannatarakārake ।
yogaḥ kratau paśau ceti krame yāgāṅgatocitā ।

aagnīṣomīyaṃ paśumālabheta' ityatra paśorekatvaṃ yajanāṅgaṃ na bhavati ।
tasya śrutyā paśusaṃbandhāvagamāt ।
apaśum' ityetasminneva pade paśutadekatvayoḥ śravaṇātpadāntaranairapekṣyeṇa parasparasaṃbandho avagamyate ।
yāgastu aālabheta' ityanena padāntareṇopāttaḥ ।
tatra vākyena saṃbandhāvagatiḥ ।
vākyācca śrutirbalīyasī ।
tata ekatvasya yāgāṅgatvābhāvāddvābhyāṃ bahubhirvā yāgo anuṣṭhātuṃ śakyate- iti prāpte, brūmaḥ- apaśum' iti padaṃ yadyapyekam, tathāpi prakṛtyā paśurmirdiṣṭaḥ ।
pratyayena kārakatvam, ekatvaṃ ca, ityubhayaṃ nirdiṣṭam ।
tata ekatvasyā'sannatare kārake prathamaṃ saṃbandho bhavati ।
kārakatvaṃ nāma kriyāhetutvam ।
tathā sati kārakadvārā kriyāyāmapi saṃbandhaḥ pratyayenaivāvagataḥ ।
kriyāviśeṣaśca saṃnihitapadāntaropātto yāga iti yajanāṅgatvamekatvasya sidhyati ।
taccaikatvaṃ svayamamūrtatayā yāgakriyāṃ niṣpādayitumasamartha sattatra samarthe paśudravyaṃ paścādavacchinatti ।
tata ekatvasya yāgāṅgatvānna dvābhyāṃ tribhirvā yāgasiddhiḥ ।
evam- aanaḍvāhau yunakti' avasantāya kapiñjalānālabhate' ityatra dvitvabahutvayorvivakṣitatvaṃ draṣṭavyam ।
tathā ca liṅgam ।

ṣaṣṭhādhikaraṇamāracayati-
na puṃliṅge vivakṣā vā vivakṣānupayogataḥ ।
ādyo anuṣṭhityapekṣatvātsaṃkhyāvattadvivakṣyatām ।

apaśumālabheta' ityatra paśupade puṃliṅgamavivakṣitam ।
kutaḥ ।
śabdārthavicāre anuṣṭhānavicāre ca tadupayogādarśanāt ।
aliṅge api vṛkṣapadārthe puṃliṅgo vṛkṣaśabdaḥ prayujyate ।
tathā puṃvyaktāvapi strīliṅgo makṣikāśabdaḥ prayuktaḥ ।
tato na liṅgasya śabdārthatvena vivakṣāsti ।
anuṣṭhānamapi puṃvyaktistrīvyaktyoḥ samānam ।
ekatvāvacchinnapaśutve vaiṣamyābhāvāt ।
tasmāt- avivakṣitaṃ liṅgam- iti prāpte,-
brūmaḥ- yathā paśutvajātiḥ, yathā vā -tadekatvam, vṛddhavyavahāre anvayavyatirekābhyāmananyathāsiddhābhyāṃ śabdārthaḥ, tathā liṅgasyāpi kutaḥ śabdārthatā na syāt ।
vṛkṣamakṣikāśabdayostu na vayamarthataḥ sādhutāṃ brūmaḥ, kiṃtvabhiyuktaprayogamātrabalena sādhutvam ।
na cānuṣṭhāne sāmyam ।
apuṃspaśau viśeṣasadbhāvāt ।
avākta āpyāyatām' ityādibhirmantraistattadavayavānāmāpyāyamanakāle ameḍhraṃ tu ādhyāyatām' iti mantreṇa tadavayavasyā'pyāyanaśravaṇāt ।
tasmāt-ekatvavatpuṃliṅgamapi vivakṣitam ।
āśrayiṣv aviśeṣeṇa bhāvo arthaḥ pratīyeta ।
codanāyāṃ tv anārambho vibhaktatvān na hy anyena vidhīyate ।
syād vā dravyacikīrṣāyāṃ bhāvo arthe ca guṇabhūtatvāśrayād viguṇībhāvaḥ ।

-
saptamādhikaraṇamāracayati-
sviṣṭakṛtsaṃskṛtau kṣīṇa utāpūrvopayogyapi ।
prayojanaikyamekasminyuktaṃ karmaṇyataḥ kṣayaḥ ।
mantreṇa devasaṃskāraḥ prakṣepāṭhdravyasaṃskṛtiḥ ।
tyāgādapūrvamutpannaṃ pradhānāpūrvagaṃ ca tat ।

yo ayaṃ sviṣṭakṛdyāgaḥ so ayamupayuktahaviḥsaṃskāraḥ- ityavivādam ।
tatra saṃskārasya dṛṣṭaprayojanatvenāvaśyaṃbhāve sati tāvataivopakṣīṇaḥ sviṣṭakṛdyāgo nāpūrvasyopakaroti ।
na hyekasminkarmaṇi prayojanadvayaṃ yuktam- iti prāpte, -
brūmaḥ- karmaṇa ekatve apyaṃśabhedātprayojanabhedo na virudhyate ।
mantrapāṭhaḥ, dravyaprakṣepaḥ, devatoddeśena tyāgaśca, iti trayoṃ'śāḥ ।
tatra tyāgena paramāpūrvopayuktamavāntarāpūrvamutpadyate ।
tasmāt- sviṣṭakṛdubhayārthaḥ ।
evam- antyaprayājapaśupuroḍāśāvapyudahāryai ।
arthe samavaiṣamyato dravyakarmaṇām ।

aṣṭamādhikaraṇamāracayati-
śeṣatvamuparigranthe cintanīyamutetarat ।
śeṣo mānānna tasyātra prayuktyākhyaphaleraṇāt ।

vakṣyamāṇeṣvadhikaraṇeṣu śeṣatvameva cintāviṣayaḥ ।
yathā - atīteṣvadhikaraṇeṣu kratuśeṣo ayam, puruṣaśeṣo ayam, iti cintitam, tadvat ।
kutaḥ ।
uparitanagranthena tatra tatra parṇādīnāṃ śeṣatvavicārasya bhāsamānatvāt- iti cet ।
maivam ।
śeṣatvasya yatprayuktirūpaṃ phalaṃ tadeva prādhānyena vicāryate ।
śeṣatvaṃ tu tadupayogitveneti na tadvicāraḥ pradhānabhūtaḥ ।
sūtrāṇi -)
ekaniṣpatteḥ sarvaṃ samaṃ syāt ।
saṃsargarasaniśpatterāmikṣā vā pradhānaṃ syāt ।
mukhyaśabdābhisaṃstavāc ca ।

-
navamādhikaraṇamāracayati-
āmikṣā vājinaṃ ca syāddadhyānīteḥ prayojakam ।
utā'mikṣaiva sāmarthya dvayostulyaṃ tato agnimaḥ ।
āmakṣī paya evātra tacchabdānmantrato rasāt ।
prayojikaikā pradhānyādanuniṣpādi vājinam ।

idamāmnāyate- atapte payasi dadhyānayati sā vaiśvadevyāmikṣā vājibhyo vājinam' iti ।
tatra-payasi dadhiprakṣepādāmikṣādravyaṃ yathā niṣpadyate, tathā vājinadravyamapi' iti dadhyānayanasya janakatvasāmarthyamubhayadravyaviṣayaṃ tulyameva ।
tasmāt- ubhayamapi prayojakam- iti prāpte,-
brūmaḥ- ana dravyāntaramāmikṣā, kiṃ tu paya eva' iti tacchabdādibhiravagamyate ।
ayasminpayasi dadhiprakṣepaḥ, sā'mikṣā' iti tacchabdena payaḥ parāmṛśyate ।
āmikṣāyāgasya puronuvākyāyāmevamāmnātam- ajupantāṃ yujyaṃ payaḥ' iti ।
payorasaśca madhura āmikṣāyāmanuvartate, na tu vājine ।
tataḥ- prādhānyena payaso vanībhāvāvasthāṃ janayituṃ dadhyānītam- ityāmikṣaiva prayojikā ।
anuniṣpādyeva vājinam, na tu prayojakam ।
padakarmāprayojakaṃ nayanasya parārthatvāt ।

-
daśamādhikaraṇamāracayati-
somakrayaṇyānayane padakarma prayojakam ।
na vā'dyo akṣāñjanasyāpi krayavatsaṃnikarṣataḥ ।
tṛtīyayā krayārthā gaustaddvārā'nayanasya ca ।
tādarthyattatprayuktaṃ tanna prayojakatā pade ।

jyotiṣṭome somakraya āghnāyate- aekahāyanyā krīṇāti' iti ।
sevamekahāyanī gauryadā somaṃ kretumānīyate, tadādhvaryustasyāḥ pṛṣṭhato anugacchati ।
tadapyāmnātam- aṣaṭpadānyanuniṣkrāmati' iti ।
tataḥ saptame pade hiraṇyaṃ nidhāya hutvā tatpadagataṃ rajo gṛhṇīyāt ।
etadapi śrūyate- asaptamaṃ padamadhvaryurañjalinā gṛhṇāti' iti ।
tadetadrajaḥ saṃgṛhya havirdhānayoḥ śakaṭayorakṣe tena rajasāṃ saṃyuktamañjanaṃ prakṣipet ।
etadapi śrutam-'yajñaṃ vā etatsaṃbharanti yatsomakrayaṇyai padam' iti prastutya ayarhi havirdhāne prācī pravartayeyuḥ, tarhi tenākṣamupāñjyāt' iti ।
tatra yathā krayaḥ saṃnikṛṣṭaḥ, tathaiva padakarmāpyakṣāñjanaṃ saṃnikṛṣṭam ।
athocyeta-
dadhyānayanamāmikṣayā yathā saṃyuktam, na tathākṣāñjanaṃ somakrayaṇyānayanena saṃyuktam- iti ।
tanna ।
kraye api tadasaṃyogasya tulyatvāt ।
atha- asaṃyukto api krayo gavānayanena niṣpadyate ।
- tarhyakṣāñjanamapi tena niṣpadyate- iti samānatvāt ।
krayavatpadakarmāpi somakrayaṇyānayanasya prayojakam- iti prāpte,-
brūmaḥ- aekahāyanyā krīṇāti' iti tṛtīyāśrutyā goḥ krayārthatā gamyate ।
godvārā tadānayanamapi krayārthameveti kraya evā'nayane prayojakaḥ ।
na ca padakarmārthatvaṃ gorvā tadānayanasya vā kvacicchrutam ।
tasmāt- tadaprayojakam ।
arthābhidhānakarma ca bhaviṣyatā saṃyogasya tannimittatvāt tadartho hi vidhīyate ।

-
ekādaśādhikaraṇamāracayati-
śrapaṇaṃ tuṣavāpaśca kapālasya prayojakau ।
uta ścapaṇamevā'dyo vāpārthatvāttṛtīyayā ।
puroḍāśakapāletināmnā syācchrapaṇārthatā ।
prayuktasya prayuktirno tasya vāpe prasañjanam ।

akapāleṣu śrapayati' iti śrapaṇaṃ puroḍāśasya śrutam ।
tathā- apuroḍāśakapālena tuṣānupavapati' iti kapāle tuṣadhāraṇaṃ śrutam ।
te ca tuṣāḥ sakapālāḥ arakṣasāṃ bhāgo asi' iti mantreṇa naiṛtyāṃ diśyavasthāpanīyāḥ ।
tatra śrapaṇaṃ yathā kapālasaṃpādasya prayojakam, tathā tuṣavāpo api prayojakaḥ ।
aekahāyamyā' iti tṛtīyayaikahāyanīnayanasya yathā krayārthatvāvagamaḥ tathā akapālena' iti tṛtīyayā kapālasya tuṣavāpārthatvāvagamāt-
iti cet ।
maivam ।
nātra kapālamātrasya tuṣopavāpasādhanatvaṃ śrutam ।
kiṃ tarhi yatkapālaṃ puroḍāśaśrapaṇāyopāttamāsāditaṃ ca, tasya kapālasya sādhanatvam ।
etacca apuroḍāśakapālena' iti saviśeṣaṇanāmnā tadvidhānādavagamyate ।
tathā sati pratham śrapaṇena kapālaṃ prayujyane ।
na ca prayuktasya punastuṣavāpena prayuktiḥ saṃbhavati ।
tasmāt- śrapaṇenaiva prayuktaṃ kapālaṃ tuṣopavāpe api prasaṅgātsidhyati ।
īdṛśamevāṅgatvaṃ tṛtīyāśrutyā bodhyate ।
paśāv anālambhāl lohitaśakṛtor akarmatvam ।

-
dvādaśādhikaraṇamāracayati-
hṛdādiḥ śakṛdādiśca paśvālambhaprayojakaḥ ।
hṛdādireva vā'dyo astu prakṛtatvena sāmyataḥ ।
haviṣo vāgaśeṣatvāddhṛdāderhavirātmanaḥ ।
prayojakatvaṃ tasyaiva netarasyātathātvataḥ ।

agnīṣomīyapaśau śrutam-"hṛdayasyāgre avadyati, atha jihvāyāḥ, atha vakṣasaḥ,"iti ।
tathānyadapi śrutam- aśakṛtsaṃpravidhyati' alohitaṃ nirasyati' iti ।
tatra hṛdayādīnāṃ śakṛdādīnāṃ ca prakaraṇapāṭhasāmyātpaśusādhyatvasāmyāñca hṛdayādivacchakṛdādikamapi paśvālambhasya prayojakam- iti cet ।
maivam ।
paśuyāgo hi haviḥsādhyaḥ ।
haviṣṭvaṃ cāttuṃ yogyatvāddhṛdayādīnāmeva, natvayogyayoḥ śakṛllohitayoḥ ।
tasmāt- hṛdayādireva prayojakaḥ ।
śakṛtsaṃprabedho lohitanirasanaṃ cetyetadubhayaṃ śeṣapratipattimātram ।
ekadeśadravyaś cotpattau vidyamānasaṃyogāt ।
nirdeśāt tasyānyad arthād iti cet ।
na śeṣasaṃnidhānāt ।
karmakāryāt ।
liṅgadarśanāc ca ।

-
trayodaśādhikaraṇamāracayati-
prayojakaḥ sviṣṭakṛtkiṃ puroḍāśottarārdhayoḥ ।
yadvā prayuktopajīvī syādādyaḥ svasya siddhaye ।
uttarārdhetiśabdasya prakṛtākāṅkṣaṇe sati ।
agnyādyartha puroḍāśamupajīvyaiṣa vartatām ।

darśapūrṇamāsayoḥ śrūyate- auttarārdhātsviṣṭakṛte samavadyati' iti ।
so ayaṃ sviṣṭakṛdyāgaḥ kasyacinnūtanasya taduttarārdhasya ca prayojakaḥ ।
tadubhayābhāve svasiddhyabhāvāt- iti cet ।
maivam ।
uttaraśabdor'dhaśabdaśca sarvanāmatvādbhāgavācitvācca prakṛtaṃ kaṃcidbhāṇinamārābhkṣakaḥ ।
agnyādidevatārthaḥ puroḍāśaḥ prakṛtā bhāgavāṃśca ।
tasmāt- tamevopajīvya sviṣṭakṛdyāgaḥ pravartate ।
na tvanyasya prayojakaḥ ।
abhighāraṇe viprakarṣād anuyājavat pātrabhedaḥ syāt ।
na vāpātratvād apātratvaṃ tv ekadeśatvāt ।
hetutvāc ca sahaprayogasya ।
abhāvadarśanāc ca ।
sati savyavacanam ।
na tasyeti cet ।
syāt tasya mukhyatvāt ।

-
caturdaśādhikaraṇamāracayati-
abhighārya prayājānāṃ śeṣeṇa haviratra kim ।
śeṣadhāraṇatatpātre kārye no vābhighāraṇam ।
nānyathā tena te kārye na kārye pratipattitaḥ ।
prājāpatyavapāyāśca na ko apyartho abhidhāraṇāt ।

prakṛtau śrutam- aprayājaśeṣeṇa havīṃṣyabhidhārayati' iti ।
tadetadvikṛtāvatidiṣṭam ।
vikṛtayaśca vājapeyagatāḥ paśavaḥ ।
te ca dvividhāḥ- kratupaśavaḥ prājāpatyapaśavaśceti ।
aāgneyaṃ paśumālabhate' ityādinā vihitāḥ kratupaśavaḥ ।
itare tu asaptadaśa prājāpatyānpaśūnālabhate' iti vihitāḥ ।
ete cobhayavidhāḥ paśavaḥ prātaḥsavane sahaivopakramyante ।
tataḥ sarveṣāmarthe sakṛdeva prayājā anuṣṭhīyante ।
tatra kratupaśūnāṃ prātaḥsavana evā'labdhavyatvāttadīyahaviṣāṃ prayājaśeṣeṇābhidhāraṇaṃ nirvighnameva sidhyati ।
prājāpatyapaśūnāṃ paryagnikaraṇaparyantameva tadānīmanuṣṭhānam ।
ālambhastu mādhyaṃdine savane, tatkālaviśeṣasya abrahmasāmnyālabhate' iti vidhānāt ।
teṣāṃ ca prājāpatyādīnāṃ haviṣāmabhidhāraṇārtha prātaḥkālīnaḥ prayājaśeṣo dhārayitavyaḥ ।
na cātra juhvāṃ taddhāraṇaṃ saṃbhavati ।
kratupaśvanuṣṭhāne juhvāyā vyāpṛtatvāt ।
ataḥ pātrāntaraṃ saṃtādya tasminnayaṃ śeṣo dhārayitavyaḥ ।
anyathā prājāpatyahaviṣāṃ prayājaśeṣeṇābhidhāraṇātsiddhiḥ ।
tasmāt- śeṣadhāraṇatatpātre saṃpādanīye- iti prāpte-
brūmaḥ- te ubhe na kartavye ।
kutaḥ ।
abhidhāraṇasya śeṣapratipattirūpatvena haviḥsaṃskārakatvābhāvatt ।
na hi dṛṣṭe pratipādane satyadṛṣṭārthaḥ saṃskāro yuktaḥ ।
dṛṣṭaṃ ca juhvā riktīkaraṇam ।
anyathā prayājaśeṣopetāyāṃ juhvāmājyabhāgārthatayā gṛhyamāṇaṃ saṃkīryeta ।
tato riktīkaraṇarūpapapratipattyarthameva prakṛtau śeṣeṇābhidhāraṇam ।
astu vā tatra haviḥsaṃskāro api tathāpi prājāpatyavapāyāmabhidhāraṇaṃ vyartham ।
rūkṣatvanivāraṇāya hyabhidhāryate ।
na ca prājāpatyavapāyā rūkṣatāsti ।
brahmasāmnaivatadrūkṣatāyā nivāritatvāt ।
ata eva- śrūyate- aśamyā vā etarhi vapā yarhyanabhidhṛtā ।
brahma vai brahmasāma yadbrahmasāmnyālabhate ।
tenāśamyāstenābhidhṛtāḥ iti ।
śamyā rūkṣaityarthaḥ ।
tasmāt- śeṣadhāraṇatatprātre na kartavye ।
samānayanaṃ tu mukhyaṃ syāl liṅgadarśanāt ।
vacane hi hetvasāmarthye ।

-
pañcadaśādhikaraṇamāracayati-
caturthasya prayājasya homāyaupabhṛtaṃ ghṛtam ।
juhvāmānayatītyaupabhṛtaṃ naiṣāṃ prayojayet ।
prayojayedutā'nītiḥ prayājādyakhilārthatā ।
śrutaupabhṛta ājye ato jauhavena vikalpanāt ।
na prayojakatā maivaṃ niyatārtha tu jauhavam ।
atihāyeḍa ityukte caturthe sā prayojayet ।

darśapūrṇamāsayoḥ śrūyate-'atihāyeḍo barhiḥ pratisamānayati juhvāmaupabhṛtam' iti ।
asyāyamarthaḥ- apañcāmāṃ prayājānāṃ madhye tṛtīyaḥ prayāja iṭ śabdena bahuvacanāntenābhidhīyate ।
taṃ tṛtīyaṃ prayojamatikramya barhirnāmakaṃ caturtha prayājaṃ hotumupabhṛtsaṃjñakāyāṃ struci sthitaṃ ghṛtaṃ juhvāmānetavyam' iti ।
tadetadānayanamupabhṛtyājyagrahaṇasya na prayojakam ।
tathā hi- juhūpabhṛddhruvāsu tisṛṣu strukṣvājyagrahaṇaprakārastadviniyogaścaivamāmnāyate- caturjuhvāṃ gṛhṇāti, aṣṭāvupabhṛti, a acatughruvāyāṃ,' yajjuhvāṃ gṛhṇāti, prayājebhyastat' a yadupabhṛti prayājāmuyājebhyastat' asarvasmai vā etadyajñāya gṛhyate yaddhruvāyāmājyam' iti ।
tatra- jauhavaṃ kevalaprayājārtham ।
aupabhṛtaṃ tu prayājānuyājārthāmiti prayājeṣu jauhavamaupabhṛtaṃ ca vikalpate ।
tathā sati yadā jauhavena prayājā ijyante tadānīmaupabhṛtasyā'nayanameva māsti, kuta ānayanasya prayojakatvam ।
yadā tvaupabhṛtena prayājahomaḥ, tadānīmaupabhṛtasyardha pañcaprayājārtham, itaradanuyājārtham ।
tayoḥ prayājasādhanamartha prathamaprayājakāla eva juhvāmānītamiti na tasya caturthaprayājaṃ prati samānayanaṃ vidhīyate ।
yattvanuyājārthamitaradardhamupabhṛtyavaśiṣṭam, tanmadhye kiṃciccaturthaprayājaṃ prati samānetavyam ।
tattvanuyājaireva prayuktamiti na tasyā'nayanaṃ prayojakam- iti prāpte-
brūmaḥ- ayajjauhavaṃ tatprayājatritayārtham, yattvaupabhṛtaṃ tadavaśiṣṭaprayājadvayārthamanuyājārtha ca'- ityevaṃ vākyadvayasya vyavasthāyāṃ saṃbhavantyāmaṣṭadoṣagrasto vikalpo nā'śrayituṃ śakyaḥ ।
yadā jauhavasvīkāraḥ, tadānīmaupabhṛtavākyasya prāptaṃ prāmāṇyaṃ parityajyeta, aprāptamaprāmāṇyaṃ svī kriyeta, punarapi kadācidaupabhṛtasvīkāre tyaktaṃ prāmāṇyaṃ svīkriyeta, svīkṛtamaprāmāṇyaṃ parityajyeta, ityaupabhṛtavākye catvāro doṣaḥ ।
jauhavavākye apyevaṃ catvāraḥ, ityaṣṭau doṣāḥ ।
yathoktavyavasthā ca aatihāyeḍa' itivākyādadhyavasīyate ।
tathā satyaupabhṛtasyānuyājā yathā prayojakāḥ, tathaiva caturthapañcamaprayājaniṣpādakamānayanamapi prayojakameva ।
tatrotpattir avibhaktā syāt ।
tatra jauhavam anuyājapratiṣedhārtham ।
aupabhṛtaṃ tatheti cet ।
syāj juhūpratiṣedhān nityānuvādaḥ ।

-
ṣoḍaśādhikaraṇamāracayati-
juhūpabhṛddhruvāsvājyaṃ sarvārtha vā vyavasthitiḥ ।
sarvārthamaviśeṣātsyatprayājārtha hi jauhavam ।
prayājānuyājahetuḥ syādaupabhṛtabhājyakam ।
dhrauvamagnyārthamityeṣā vyavasthā vacanairmatā ।

acaturjuhvāṃ gṛhṇāti' ityādiṣu grahaṇavākyeṣu aetadartham' iti viśeṣaniyāmakasyāśravaṇātpātratrayagatamājyaṃ sarvārtham- iti cet ।
maivam ।
ayajjuhvāṃ gṛhṇāti prayājebhyastat' - ityādibhirvākyairvyavasthāvagamāt ।
tadaṣṭasaṃkhyaṃ śravaṇāt ।
anugrahāc ca jauhavasya ।
dvayos tu hetusāmarthayaṃ śravaṇaṃ ca samānayane ।

-
saptadaśādhikaraṇamāracayati-
aṣṭāvupabhṛtītyatra kimaṣṭaikagrahe vidhiḥ ।
caturdvayagrahe vā'dyaḥ syādaṣṭaśrutimukhyataḥ ।
caturgṛhītaṃ homāṅgaṃ phalavattvānna bādhyate ।
caturdvitvaṃ lakṣyate ataḥ sahānītyarthayaṣṭatā ।

grahaṇavākye acaturjuhvāṃ gṛhṇāti' ityatra yathā catuḥsaṃkhyāviśiṣṭamekaṃ havirgrahaṇaṃ vihitam, tathaiva aaṣṭāvupabhṛti' ityatrāpyaṣṭasaṃkhyāviśiṣṭamekaṃ havigrahaṇaṃ vidhātavyam' na tu caturgṛhītadvayam ।
tathā satyaṣṭaśrutermukhyatvāvagamāt ।
aṣṭasaṃkhyāvayavabhūtayordvayoścatuḥsaṃkhyayorvidhāne satyaṣṭaśabdasyāvayavalakṣaṇā prasajyeta- iti prāpte-
brūmaḥ- prasajyatāṃ nāma lakṣaṇa ।
mukhyārthasvīkāre homavākyavirodhāpatteḥ ।
acaturgṛhītaṃ juhroti' ityanārabhya śrutaṃ vākyaṃ homamātroddeśena caturgṛhītaṃ vidadhāti ।
yadyapyetatsarvahomaviṣayatayā sāmānyarūpam, aupabhṛtaṃ tu prayājānuyājaviṣayatayā viśeṣarūpam, tathāpi homasya phalavattvena prādhānyāt, grahaṇasya homārthatvenopasarjanatvāt, pradhānānusāreṇa caturgṛhītameva yuktam, na tūpasarjanānusāreṇāṣṭagṛhītam ।
tasmāt- upabhṛti caturgṛhītadvayaṃ vidhīyate ।
tatraikaṃ caturgṛhītaṃ haviścaturthapañcamaprayājārtham ।
aparaṃ tvanuyājārtham ।
nanvevaṃ tarhi caturgṛhītasyaiva haviṣṭvāt acaturupabhṛti' ityeva vidhātavyam, na tu aaṣṭāvupabhṛti' iti vidhiryuktaḥ- iti cet ।
maivam ।
tathā satyanuyājārtha dvitīyaṃ caturgṛhītaṃ na sidhyet ।
atha tadapi vākyāntareṇa vidhīyate, tadānīmupabhṛtaḥ prathamena caturgṛhītenāvaruddhatvāddvitīyasmai pātrāntaramanviṣyeta ।
yadi aupabhṛti' ityeva dvitīyamapi caturgṛhītaṃ vidhīyate, tadā caturgṛhītadvayasya pṛthagevānuṣṭhānādupabhṛtyekaprayatnenā'nayanaṃ na sidhyet ।
ata ubhayasya samīpabhūmyānayanārtham aaṣṭāvupabhṛti' ityucyate ।
tasmātsāhityārthamaṣṭaśabdaprayoge api iviṣṭvasiddhaye caturgṛhīte atra vidhīyete ।
iti śrīmādhavīye jaiminīyanyāyamālāvistare caturthādhyāyasya prathamaḥ pādaḥ

atha caturthādhyāyasya dvitīyaḥ pādaḥ ।
svarus tv anekaniṣpattiḥ svakarmaśabdatvāt ।
jātyantarāc ca śaṅkate ।
tadekadeśo vā svarutvasya tannimittatvāt ।
śakalaśruteś ca ।
pratiyūpaṃ ca darśanāt ।
ādāne karotiśabdaḥ ।

-
dvitīye pāde prathamādhikaraṇamāracayati-
svaruṃ kuruta ityatra svaruryūpātpṛthakchidām ।
prayojayonna vā'dyo astu viśiṣṭasya vidhānataḥ ।
ādyasya yūpakhaṇḍasya svarutvākhyaviśeṣaṇe ।
vihite lāghavaṃ tasmādanuniṣpanna eva saḥ ।

agnīṣomīyapaśau śrūyate- ayūpasya svaruṃ karoti' iti ।
tatra yūpo yathā chedanasya prayojakaḥ, tathā svarurapi cchedanaṃ prayojayati ।
kutaḥ- akaroti' ityanena viśiṣṭavidhipratīteḥ ।
karotidhātorhi bhāvanā mukhyor'thaḥ ।
tatra yūpaśabdopalakṣitaḥ svādiravṛkṣaḥ karaṇam ।
chedanādiritikartavyatā, achimnena vṛkṣeṇa svarurutpādanīyaḥ' iti viśiṣṭavidhiḥ ।
utpannasya svarorviniyoga evamāmnātaḥ- asvaruṇā paśumanakti' iti ।
tasmāt- svaruśchedanasya prayojakaḥ- iti prāpte-
brūmaḥ- achidyamānasya yūpasya yaḥ prathamaṃ pattitaḥ śakalaḥ sa svaruḥ' iti svarutvanāmamātravidhau lāghavādyūpavatsvarurnacchedanasya prayojakaḥ ।
kiṃtu yūpaprayukte chedane svayamanuniṣpadyate ।
śākhāyāṃ tatpradhānatvāt ।

dvitīyādhikaraṇamāracayati-
prācīmāharatītyatra dikśākhā vāstu dikśrutaiḥ ।
āhāryatvaṃ diśo nāsti śākhā tenopalakṣyate ।

darśapūrṇamāsayoḥ ayatpalāśaśākhayā vatsānavākaroti' iti palāśaśākhāṃ prakṛtya śrūyate- ayatprācīmāharet, devalokamabhijayet' iti ।
tatra prācīśabdasya digvācitvāddigāharaṇaṃ vidhīyata iti cet ।
maivam ।
aśakyatvāt ।
ato vṛkṣasya prācī śākhātropalakṣyate ।
tathā sati prakṛtānugraho bhavati ।
śākhāyāṃ tatpradhānatvād upaveṣeṇa vibhāgaḥ syād vaiṣamyaṃ tat ।
śrutyapāyāc ca ।

-
tṛtīyādhikaraṇamāracayati-
śākhāṃ chittvopaveṣaṃ ca mūle kurvīta śākhayā ।
nudedvatsāmkapālāni sthāpayedupaveṣataḥ ।
dvayaṃ prayojakaṃ chittervatsāpākṛtireva vā ।
ādyo agramūlayoratra vibhajya viniyogataḥ ।
upaveṣaṃ karotīti sākāṅkṣo anyārthamūlataḥ ।
pūryate ato anuniṣpādī sa tasmādyujyate antimaḥ ।

darśapūrṇamāsayoḥ śrūyate- amūlataḥ śākhāṃ parivāsyopaveṣaṃ karoti' iti ।
yeyaṃ palāśaśākhāṃ chittvā vakṣādāhṛtā, tāṃ punaśchittvā mūlabhāgaḥ prādeśaparimita upaveṣaḥ kāryaḥ ।
tayoragramūlayoḥ śākhābhāgayoḥ pṛthagviniyoga āmnātaḥ- aśākhayā vatsānapākaroti ।
upaveṣeṇa kapālānyupadadhāti' iti ।
tadidaṃ kāryadvayaṃ vṛkṣacchedena samāhṛtayā śākhayā niṣpadyate ।
tasmāt- ubhayamapi cchedanāharaṇādeḥ prayojakam- iti cet ।
maivam ।
aupaveṣaṃ karoti' ityukte akena dravyeṇa ityākāṅkṣāyāṃ amūlataḥ' iti vaktavyam ।
punarapi akasya mūlam' ityākāṅkṣāyāṃ avatsāpākaraṇārtha chinnāyāḥ palāśaśākhāyā mūlam' ityākāṅkṣā pūraṇīyā ।
tasmācchedane vatsāpākaraṇameva prayojakam ।
upaveṣastvanuniṣpādī ।
nanu-ādyacchedane tathāstu, dvitīyacchedanasyopaveṣaḥ prayojakaḥ ।
parivāsanasaṃpannena mūlenopaveṣakartavyatāvidhānāt ।
anyathā aparivāsyopaveṣaṃ karoti' iti samānakartṛtvapūrvakālatvavācino sthappratyayasyānupapatteḥ, iti cet ।
maivam ।
parivāsanasyopaveṣasaṃbandho vākyena pratīyate ।
śākhāsaṃbandhastu aśākhām' iti dvitīyāśrutyā ।
pūrvacchinnāyā api śākhāyāḥ punarmūlāpādānakacaśchedo apekṣitaḥ ।
anyathā samūlāṃ śākhāṃ hastenodyamya vatsāpākaraṇaṃ duḥśakaṃ syāt ।
ata eva amūlataḥ' ityapādāne pañcamau śrutā ।
tathā sati prathamacchedanāpādānabhūto vṛkṣo asaṃskṛtatvādyathā laukikaḥ, tathā dvitīyacchedanāpādānabhūtaṃ mūlamapi laukikakāṣṭham ।
avaśyamaṅgāreṣu kapālopadhāne kasyacitkāṣṭhasyopādānamarthātprāptaṃ tadevātra aupaveṣaṃ karoti' ityanūdyate ।
śākhāṃ parivāsya parityakte mūle saṃnihite sati kapālopadhānārtha kāṣṭhāntarānveṣaṇaprayāso na kartavyaḥ- iti vākyārthaḥ ।
evaṃ ca sati dohanarahitāyāṃ paurṇamāsyāṃ vatsāpākaraṇārthāyāḥ śākhāyā abhāvādupaveṣāya śākhāchedo na kartavyaḥ ।
haraṇe tu juhotir yogasāmānyād dravyāṇāṃ cārthaśeṣatvāt ।
pratipattir vā śabdasya tatpradhānatvāt ।
arthe apīti cet ।
na tasyānadhikārād arthasya ca kṛtatvāt ।

-
caturthādhikaraṇamāracayati-
prastaraṃ śākhayā sārdha praharetprahṛtistviyam ।
śākhāyā arthakarmatvaṃ pratipattirutocitā ।
vihitaḥ prastare yāgaḥ śākhāyāḥ sāhacaryataḥ ।
tathātvādarthakarmatve hṛtiḥ śākhāṃ prayojayet ।
haratiryāgavācī no pratipattistato bhavet ।
paurṇamāsyāṃ tato naiva hṛtiḥ śākhāṃ prayojayet ।

darśapūrṇamāsayoḥ śrūyate- asaha śākhayā prastaraṃ praharati' iti ।
tatra śākhāpraharaṇamarthakarma ।
kutaḥ ।
prahṛtiśabdena yāgasyābhidhānāt ।
etacca asūktavākena prastaraṃ praharati' ityetadvākyamudāhṛtya vicāritam ।
prastarapraharaṇasya yāgatve tatsāhacaryācchākhāpraharaṇamapi yāga evetyarthakarma syāt ।
arthāya kratusāphalyaprayojanāya kriyamāṇamarthakarma ।
tataḥ praharaṇena paurṇamāsyāmapi palāśaśākhā prayujyate- iti prāpte, brūmaḥ- asūktavākena prastaraṃ praharati' ityatra haratidhātoryāgavācitvaṃ noktam ।
kiṃtu māntravarṇikadevatāmupalabhya dravyadevatābhyāṃ yāgaḥ kalpitaḥ ।
śākhāpraharaṇe tu nāsti devatā ।
tato yāgasya kalpayitumaśakyatayā haratidhāturatra svavācyārthaparityāgamevā'caṣṭe ।
tathā sati vatsāpākaraṇa upayuktāyāḥ palāśaśākhāyā upayogāntarābhāvādyāgadeśe avakāśalābhāya yatra kvāpyavasyaṃ parityāge prāpte śāstreṇā'havanīya eva tyāgo niyamyate ।
anena ca śāstrīyatyāgena śākhāyāḥ pratipattirbhavati ।
pratipattirnāma saṃskārarūpo dṛṣṭor'thaḥ ।
yathā rājñā carvitasya trāmbūlasya sauvarṇe patadgrahe prakṣepaḥ, tadvat ।
tataḥ praharaṇaṃ pratipattikarma ।
tene ca tadabhāve api kratuvaikalyābhāvāt, paurṇamāsyāṃ svasiddhihetubhūtāṃ śākhāṃ na prayojayati ।
utpattyasaṃyogāt praṇītānām ājyavad vibhāgaḥ syāt ।
saṃyavanārthānāṃ vā pratipattir itarāsāṃ tatpradhānatvāt ।

-
pañcamādhikaraṇamāracayati-
praṇītābhistu saṃyauti vedyāṃ ninayatīti kim ।
apāṃ dve prāpake kiṃvā haviḥsaṃyavanaṃ tathā ।
apaḥ praṇayatītyukteḥ samatvādubhayārthatā ।
śrutyā saṃyavanārthāstā ninīteḥ pratiprattitā ।

darśapūrṇamāsayoḥ śrūyate- aapaḥ praṇayati' iti ।
camasena pātreṇa praṇītānāṃ tāsāmapāṃ ।
prayojanamevaṃ śrūyate- apraṇītābhirhavīṃṣi saṃyauti' iti, aantarvedi praṇītā bhinayati' iti ca ।
havīṃṣi puroḍāśārthāni piṣṭhāni ।
tatra haviḥsaṃyavanaṃ vedyāṃ ninayanaṃ cetyatadubhayamapāṃ praṇayanasya prayojakam ।
kutaḥ ।
aapaḥ vrajayati' ityasya pramayanotpattivākyasyobhayatra samānatvāt ।
na hyasminvākye saṃyavanasya kaścidviśeṣasaṃbandhaḥ pratīyate- iti cet ।
maivam ।
viniyogavākye apraṇītābhiḥ' iti tṛtīyāśrutyā saṃyavanasādhanatvāvagamāt, saṃyavanameva prayojakam ।
ninayanavākye tu apraṇītāḥ' ityanayā dvitīyayā saṃskāryatvāvagamānninayanaṃ pratipattirūpaḥ saṃskāra iti na praṇayanasya prayojakam ।
prāsanavan maitrāvaruṇāya daṇḍapradānaṃ kṛtārthatvāt ।
arthakarma vā kartṛsaṃyogāt sragvat ।
karmayukte ca darśanāt ।

-
ṣaṣṭhādhikaraṇamāracayati-
maitrāvaruṇake daṇḍadānasya pratipattitā ।
utārthakarmatā'dyo astu dhāraṇe kṛtakṛtyataḥ ।
yuktopayuktasaṃskārādupayoktavyasaṃskriyā ।
sthitvā praiṣānuvacane daṇḍo apekṣyor'thakarma tat ।

jyotiṣṭome śrūyate- akrīte some maitrāvaruṇāya daṇḍaṃ prayacchati' iti ।
tadetaddaṇḍadānaṃ pratipattikarma ।
kutaḥ ।
daṇḍasya yajamānadhāraṇena kṛtakṛtyatvāt ।
yajamāno hyadhvaryuṇā dīkṣāsiddhayartha dattaṃ daṇḍamāsomakrayāddhārayati ।
ata evā'mnātam- adaṇḍena dīkṣayati' iti, ayaddīkṣitāya daṇḍaṃ prayacchati' iti ca ।
tasmādupayuktasya daṇḍasya dānaṃ pratipattiḥ- iti cet ।
maivam ।
daṇḍe bhaviṣyadupayogasyāpi sadbhāvāt ।
yadā maitrāvaruṇaḥ sthitvā praiṣānanuvadati, tadānīmavalambanāya daṇḍo apekṣitaḥ ।
ata evā'mnātam- adaṇḍīpraiṣānanvāha' iti ।
tathā sati pratipattikarmarūpādupayuktasaṃskārādarthakarmarūpa upayokṣyamāṇasaṃskāraḥ praśastaḥ ।
upayojayitumeva hi sarvatra saṃskārasya pravṛttiḥ ।
upayukte tu pratipattirūpasya saṃskārasyākṣaramātraparyavasāyitvena kārye paryavasānābhāvādapraśastatvam ।
tasmāt- maitrāvaruṇasaṃskārāya daṇḍadānamarthakarma ।
tathā sati nirūḍhapaśāvasatyapi dīkṣite daṇḍasaṃpādanasyaitaddānaṃ prayojakam ।
utpattau yena saṃyuktaṃ tadarthaṃ tat, śrutihetutvāt tasyārthāntaragamane śeṣatvāt pratipattiḥ syāt ।

saptamādhikaraṇamāracayati-
cātvāle kṛṣṇaśṛṅgasya prāso yaḥ sor'thakarma vā ।
pratipattiḥ sārthakatvādādyo antyo antyo astūpayogataḥ ।

jyotiṣṭome śrūyate- aprattāsu dakṣiṇāsu cātvāle kṛṣṇaviṣāṇāṃ prāsyati' iti ।
yajamānena dasā dakṣiṇā ṛtvigbhiryadā nītāḥ, tadā yajamānaḥ svahaste dhṛtaṃ kṛṣṇamṛgasya śṛṅgaṃ cātvālanāmake garte parityajet ।
so ayaṃ parityāgor'thakarma ।
kutaḥ ।
saprayojanatvāt ।
pratipattitayāpūrvābhāvena nirarthakaḥ syāt ।
ato apūrvalābhāyārthakarmatvam- iti cet ।
maivam ।
akṛṣṇaviṣāṇayā kāṇḍūyate' iti tṛtīyāśrutyā yajamānaśiraḥkaṇḍūtāvupayuktasya viṣāṇasya pratipaśyapekṣatvāt ।
na ca pratipattāvatyantamapūrvābhāvaḥ ।
acātvāla eva prāsanam' ityevaṃvidhasya niyamasya vaidhatvena prāsanakriyāprayuktāpūrvābhāve api niyamāpūrvasadbhāvāt ।
tasmāt- prāsanaṃ pratipattikarma ।
saumike ca kṛtārthatvāt ।
arthakarma vābhidhānasaṃyogāt ।
pratipattir vā tannyāyatvād deśārthāvabhṛthaśrutiḥ ।

-
aṣṭamādhikaraṇamāracayati-
pātrasyāvamṛthe somaliptasya nayanaṃ tu kim ।
sādhanaṃ pratipattirvā yanti tenetyataḥ śruteḥ ।
prāptā sādhanatā maivaṃ puroḍāśahabiṣṭvataḥ ।
pātrasya tadasaṃbandhātprakṣepaḥ pratipattaye ।

jyotiṣṭome śrūyate- acaturgṛhītaṃ vā etadyajñasya yadṛjīṣam, yadgrāvāṇaḥ, yadaudumvarī, yadadhiṣavaṇaphalake, tasmādyatkiṃcitsomaliptaṃ draṣyam, tenāvabhṛdyaṃ yanti' iti ।
niṣpīḍitasya somasya nīraso bhāga ṛjīṣam ।
tadetadṛjīṣagrāvādikaṃ somābhiṣavādau somena lipyate ।
tasya lipsasya sarvasyāvabhṛthasādhanatvamabhyupeyam ।
kutaḥ ।
atenāvamṛthaṃ yanti' iti tṛtīyāśrutyāvabhṛthasādhanatvāvagamāt ।
tasmātsomaliptaṃ dravyamavabhṛdye haviṣṭvena nīyate- iti cet ।
maivam ।
avāruṇenakapālenāvabhṛthamavayanti' ityanenotpattivākyaśiṣṭhapuroḍāśahaviṣāvaruddhi'vabhṛthe somaliptapātrasya haviṣṭvena saṃbandhāsaṃbhavāt ।
tathā satyavabhṛthaśabdena tadartha deśaṃ lakṣayitvā tasmindeśe somaliptasya pātrasya nayanamatra vidhīyate ।
tacca nayanaṃ pratipattaye bhavati ।
pātrasya pūrvamupayuktatvāt ।
tasmāt- etatpratipattikarma ।
kartṛdeśakālānām acodanaṃ prayoge nityasamavāyāt ।
niyamārthā vā śrutiḥ ।

-
navamādhikaraṇamāracayati-
same yajeta deśāderanuvādo athavā vidhiḥ ।
prayogānupapasyaiva prāptatvādanuvādatā ।
same vā viṣame veti pākṣikatvanivṛttaye ।
aprāptāṃśānupātena niyamo atra vidhīyate ।

idamāmnāyate- asame darśapūrṇamāsābhyāṃ yajeta', aprācīnapravaṇe vaiśvadevena yajeta' apaurṇamāsyāṃ paurṇamāsyā yajeta' aamāvāsyāyāmamāvāsyayā yajeta' apaśubandhasya yajñakratoḥ ṣaḍṛtvijaḥ' adarśapūrṇamāsayoryajñakratvoścatvāra ṛtvijaḥ' acāturmāsyānāṃ yajñakratūnāṃ pañcartvijaḥ' aagnihotrasya yajñakratoreka ṛtvik' asaumyasyādhvarasya yajñakratoḥsaptadarśītvajaḥ' asomena yajeta' iti ।
kratuśabde mānasa upāsane api vartate ।
asa kratuṃ kurkṣīta manomayaḥ prāṇaśarīraḥ' ityatra kratuśabdena dhyānavidhānāt ।
tadvyāvṛttaye ayajñakratoḥ' iti viśeṣyate ।
tatra deśakālakartṛdravyāṇi na vidhīyante, kiṃtvanuśrūyante ।
kutaḥ ।
prāptatvāt ।
na hi deśādibhirvinā prayogaḥ saṃbhavati ।
ator'thāpattyā tatprāptiḥ- iti cet ।
maivam ।
arthāpattyā pākṣikī samadeśādiprāptiḥ ।
viṣamadeśādīnāmapi saṃbhavāt ।
tato yasminpakṣe prāptirnāsti tasminpakṣe samadeśādayo vidhīyante ।
tathā dravyeṣu guṇaśrutir utpattisaṃyogāt ।

daśamādhikaraṇamāracayati-
śvetālambho anuvādo vā śvaityasya vidhiragrimaḥ ।
dravyadvāreṇa tatprapteḥ pūrvavattanniyamyate ।

idamāmnāyate- avāyavyaṃ śvaitamālabheta bhūtikāmaḥ' iti ।
tatra śvaityaguṇasya dravyanirapekṣasya kriyānvayābhāvāddravyasahitasya tadanvaye dravyanirapekṣasya kriyānvayābhāvāddravyasahitasya tadanvaye dravyavidhinaivā'varjanīyatayā tatprāpteranuvādaḥ śvaityasya- iti cet ।
maivam ।
pūrvanyāyena pākṣikatvanivṛttaye niyamavidhitvāṅgīkārāt ।
saṃskāre ca tatpradhānatvāt ।

ekādaśādhikaraṇamāracayati-
avaghāte api niyamo deśādāviva tena saḥ ।
pradhānena prayuktaḥ syātsaṃbandhaḥ prakriyoktitaḥ ।

yathā deśakālakartṛdravyāṇāṃ pakṣe prāptau niyamo vihitaḥ, evamavaghāto api taṇḍulaniṣpattyartha lokataḥ prāpte api pākṣikanakhavidalanādivyāvṛttaye niyamyate ।
sati cāvadhatasya vidhau pradhānenā'gneyādiyāgenāsau prayujyate ।
na cātra saṃbandhābhāvādaprayuktiriti vācyam ।
pradhānayāgaprakaraṇapaṭhitatvena saṃbandhasiddhiḥ ।
tasmāt- avaghātādayo vidhīyante pradhānena prayujyante ca ।
yajati codanādravyadevatākriyaṃ samudāye kṛtārthatvāt ।
tadukte śravaṇāj juhotir āsecanādhikaḥ syāt ।

-
dvādaśādhikaraṇamāracayati-
anirūpyā nirūpyā vā yāgahomadadātayaḥ ।
tyāgādādyo yajistyāgaḥ prakṣepo homa iṣyate ।
ākāṅkṣā yāgaśabdasya tyāgenaiva nivartate ।
yāgasyopari homasya vidheḥ kṣepāvasānatā ।
svīyaṃ dravyaṃ parityajya parakīyaṃ yathā bhavet ।
tathā saṃpādanaṃ dānaṃ tyāge apyeṣāmiyaṃ bhidā ।

idamāmnāyate- asomena yajeta' agnihotraṃ juhoti' ahiraṇyamātreyāya dadāti' iti ।
tatra yāga-homa-dāna-śabdānāmarthā na nirūpayituṃ śakyante ।
triṣvapi dravyatyāgasya sadbhāvāt ।
tato vidheyānāmarthānāṃ pradhānabhūtānāmanirṇayāt, itaratra vidhyanuvādavivekaḥ pūrvokto vyarthaḥ- iti cet ।
maivam ।
devatāmuddiśya dravyatyāgo yāgaḥ ।
tyaktasya vahnau prakṣepo homaḥ ।
svakīyadravyasya svatvanivṛttipūrvakaṃ parasvatvāpādanaṃ dānam ।
iti sunirūpā ete padārthāḥ ।
adarśapūrṇamāsābhyāṃ svargakāmo yajeta' itivihitasya yāgasyopari acaturavattaṃ juhoti' iti homasya vidhānāt atyāgamātrātmako yāgaḥ, prakṣepādhiko homaḥ' ityavagamyate ।
yatra tu yajatyādipadaṃ na śrutam, kiṃtu aāgneyo aṣṭākapālaḥ' ityetāvadave śrutam, tatrāpyuddeśyāyā devatāyāstvajanīyadravyasya ca śrutatvāduddeśatvāgarūpo yāgo athasiddhaḥ ।
tasmāt- pradhānavidheyānāṃ yāgādīnāṃ sunirūpitatvādvidhiviveko na vyarthaḥ ।
vidheḥ karmāpavargitvād arthāntare vidhipradeśaḥ syāt ।
api votpattisaṃyogād arthasaṃbandho aviśiṣṭānāṃ prayogaikatvahetuḥ syāt ।

-
trayodaśādhikaraṇamāracayati-
yadātithyābarhiretadupasatsvatideśanam ।
sādhāraṇyavidhirvā'dyastadīyasyopasaṃhṛteḥ ।
varhiḥ śrutyaikatābhānānnātideśasya lakṣaṇā ।
ātithyayopasadbhiśva barhiretatprayujyate ।

jyotiṣṭome śrūyate- ayadātithyāyāṃ barhiḥ, tadupasadām, tadagnīṣomīyasya ca' iti ।
krītaṃ somaṃ śakaṭe avasthāpyaprācīnavaṃśaṃ pratyānayane abhimukho yāmiṣṭiṃ nirvapati seyamātithyā ।
tata ūrdhva triṣu dineṣvanuṣṭhīyamānā upasadaḥ ।
aupavasathye dine anuṣṭheyo agnīṣobhīyaḥ ।
tatra- ātithyeṣṭau vihitaṃ yadbarhiḥ, tadyadi tasyā iṣṭerācchidyopasatsu vidhīyeta, tadānīmātithyāyāṃ vidhānamanarthakaṃ syāt ।
yadi ca tatropayuktamitaratra vidhīyeta, tadā viniyuktaviniyogarūpo virodhaḥ syāt ।
tasmāt- ātithyābarhiṣo ye dharmā aśvabālatvādayaḥ, te dharmā upasatsūpasaṃhriyante- ityatideśaparaṃ vākyam- iti prāpte, -
brūmaḥ- barhiḥ śabdasya dharmātideśatve lakṣaṇā prasajyeta ।
śrutyā tu barhiṣa ātithyopasadagnīṣomīyeṣyekatvaṃ pratibhāti ।
ataḥ sādhāraṇyamatra vidheyam ।
ātithyārtha yadbarhirupādīyate tanna kevalamātithyārtham, kiṃtūpasadarthamagnīṣomīyārtha copādeyamiti vidhivākyasyārthaḥ ।
tasmāt- ātithyopasadagnīṣomīyāstrayo apyasya barhiṣaḥ prayojakāḥ ।
iti śrīmādhavīye jaiminīyanyāyamālāvistare caturtādhyāyasya dvitīyaḥ pādaḥ

atha caturthādhyāyasya tṛtīyaḥ pādaḥ ।
dravyasaṃskārakarmasu parārthatvāt phalaśrutir arthavādaḥ syāt ।
utpatteś cātatpradhānatvāt ।
phalaṃ tu tatpradhānāyām ।

-
tṛtīyapāde prathamādhikaraṇamāracayati-
juhvāḥ parṇamayītvena na pāpaśrutirañjanāt ।
vairidṛgvṛñjanaṃ, varma prayājaiḥ, puruṣāya kim ।
kratave vāgrimo mānātphalasya na hi sādhyatā ।
vibhāti kratave tasmādarthavādaḥ phalaṃ bhavet ।

idamāmnāyate- ayasya parṇamayī juhūrbhavati na sa pāpaṃ ślokaṃ śṛṇoti' ayadāṅkte cakṣureva bhrātṛvyasya vṛṅkte' ayatprayājānuyājā ijyante varma vā etadyajñasya kriyate, varma yajamānasya bhrātṛvyābhibhūtyai' iti ।
tatra- yajjuhūprakṛtibhūtaṃ parṇadravyam, yaścāñjanena cakṣuṣaḥ saṃskāraḥ, yacca prayājānuyājarūpaṃ varma tacci dvayaṃ puruṣārthatvena vidhīyate ।
kutaḥ ।
pāpaślokaśravaṇādirāhityādeḥ puruṣasaṃbandhiphalasya pratibhānāt- iti cet ।
maivam ।
phalaṃ hi sādhyaṃ bhavati ।
na cātra sādhyatā pratibhāsate ।
ana śṛṇoti vṛṅkte, varma kriyate, iti vartamānatvanirdeśāt ।
ataḥ kratvarthā ete vidhavaḥ ।
tatra parṇamayītvasyānārabhyādhītasyāpi vākyena kratusaṃbandhaḥ ।
saṃskāravarmaṇostu prakaraṇena kratvarthānāṃ tu kratuniṣpādanavyatirekeṇa phalākāṅkṣāyā abhāvādvartamānanirdeśasva vipariṇāmaṃ kṛtvāpi phalaṃ kalpayituṃ na śakyam ।
tasmāt- phalavattvabhramahetuḥ pāpaślokaśravaṇarāhityādirarthavādaḥ ।
naimittike vikāratvāt kratupradhānam anyat syāt ।

-
dvitīyādhikaraṇamāracayati-
mṛnmaye praṇayetkāmī nitye apyetadutetarat ।
ākāṅkṣā saṃnidhiścāsti tasmānnitye api mṛnmayam ।
kāmārthatvādayogyatvaṃ sāmānyavihitena ca ।
ākāṅkṣāyā nivṛttatvānnityārthamitaradbhavet ।

aapaḥ praṇayati' iti praṇayanasya nityapyoge api mṛnmayapātrameva sādhanam ।
kṛtaḥ ।
nitye api pātratvā'phaṅkṣitatvāt ।
na ca lokasidhdaṃ kiṃcitpātramupādīyate-iti vācyam ।
aupte karmaṇyatyantamaśrutācchrutasya saṃnihitatvāt- iti prāpte-
brūmaḥ- kāmārtha mṛnmayamāmnātam ।
tacca sati kāme yogyam ।
na hi pākṣikaṃ kāmaṃ nimittīkṛtya pravṛttaṃ nityasya yogyaṃ bhavati ।
pātrākāṅkṣā tu sāmānyato vihitena nivartate ।
aapaḥ praṇayati'iti hi pātraviśeṣamanupanyasya vihitam ।
vañcānyathānuparpannaṃ tatpātraṃ kiṃcitsāmānyena kalpayati ।
tasmānnityaprayoge tatkāmyaṃ mṛnmartha nānveti, kiṃtvitaratpātraṃ yatkiṃcidupādeyam ।
-'camasenāpaḥ praṇayet iti nitye pātraṃ vidhīyate-iti vidhīyate ।
iti cet ।
tarhi kṛtvācintāstu ।
(tṛtīye-saṃyogapṛthaktvanyāye,dadhyādernityanaimitti-
kobhayārthatādhikaraṇe sūtrāṇi-)
ekasya tūbhayatve saṃyogapṛthaktvam ।
śeṣa iti cet ।
nārthapṛthaktvāt ।

tṛtīyādhikaraṇamācarayati-
daghnā tvindriyakāmasya nitye anyaduta taddadhi ।
anyatsyātpūrvavanmaivaṃ saṃyogasya pṛthaktvataḥ ।

agnihotre śrūyate- adadhnendriyakāmasya juhuyāt' iti ।
tatra- dadhnaḥ kānyatvānnitye agnihotre pūrvanyāyena taddadhi na prayoktavyam ।
kiṃtvanyadeva kiṃciddravyam- iti cet ।
maivam ।
adadhnā juhoti' ityasminvākyāntare kāmasaṃyogamupanyasya nityahomasaṃyogena dadhividhānāt ।
tasmāt- ekasyāpi dadhno vākyadvayena nityatvaṃ kāmyatvaṃ cāviruddham ।
evamagnīṣomīyapaśau- akhādire badhnāti' akhādiraṃ vīryakāmasya yūpaṃ ।
kurvīta' ityudāharaṇīyam ।
dravyāṇāṃ tu kriyārthānāṃ saṃskāraḥ kratudharmaḥ syāt ।
pṛthaktvādvyavatiṣṭheta ।

caturthādhikaraṇamāracayati-
payo vrataṃ brāhmaṇasya puṃse tatkratave athavā ।
puṃyogādabrimo maivaṃ naiṣphalyātkratuśeṣatā ।

jyotiṣṭome dīkṣitasyānnabhojanābhāve vratamāmnāyate- apayo vrataṃ brāhmaṇatva, yavāgū rājanyasya, āmikṣā vaiśyasya' iti ।
tatra- brāhmaṇādipuruṣasaṃyogādetadvrataṃ puruṣārtham- iti cet-
maivam ।
indriyavīryādivatphalasyātrānuktatvāt ।
kratuśeṣatvaṃ tu prakaraṇādavagamyate ।
brāhmaṇādipuruṣā dravyaviśeṣavyavasthāyai nimittatvenopanyasyante ।
codanāyāṃ phalāśruteḥ karmamātraṃ vidhīyeta na hy aśabdaṃ pratīyate ।
api vāmnānasāmarthyāc codanārthena gamyeta, ārthānāṃ hy arthavattvena vacanāni pratīyante, arthato hy asamarthānām ānantarye apy asaṃbandhas tasmāc chrutyekadeśaḥ ।
vākyārthaś ca guṇārthavat ।

pañcamādhikaraṇamāracayati-
naivāsti viśvajidyāge phalamastyuta nāśruteḥ ।
bhāvyāpekṣādvidheḥ kalpyaṃ phalaṃ paṃsaḥ pravṛttaye ।

idamāmnāyate- aviśvajitā yajeta' iti ।
tatra- phalasyāśrutatvānnāsti viśvajidyāge phalam- iti cet ।
maivam ।
phalasya kalpanīyatvāt ।
aviśvajinnāmnā yāgena kuryāt' ityuktā bhāvanā bhāvyamapekṣate ।
akiṃ kuryāt' ityāṅkākṣāyā anivṛtteḥ ।
ato vākyapūraṇāya kiṃcitphalamavaśyamadhyāhartavyam ।
adhyāhṛte ca tatkāminaḥ puruṣasyātra pravṛttyā yāgāmuṣṭhānaṃ sidhyati ।
anyathā niradhikāratvādanuṣṭhāne vidhirnirarthakaḥ syāt ।
tasmāt- phalaṃ kalpanīyam ।
(ṣaṣṭhe viśvajinnyāyāntargate viśvajidādīnāmekaphalatādhi-
karaṇe sūtre -)
tatsarvārtham anādeśāt ।
ekaṃ vā codanaikatvāt ।

ṣaṣṭhādhikaraṇamāracayati-
sarva phalamutaikaṃ syātsarvamastvaviśeṣataḥ ।
ekena tannirāṅkṣamato anekaṃ na kalpyate ।

tasminviśvajiti paśuputravīryendriyādikaṃ sarva phalatvena kalpanīyam ।
kutaḥ ।
aetadevāsya phalam' ityatra viśeṣahetorabhāvāt- iti cet ।
maivam ।
lāghavasyaiva viśeṣahetutvāt ।
sa svargaḥ syāt sarvān pratyaviśiṣṭatvāt ।
pratyayāc ca ।

saptamādhikaraṇamāracayati-
ekaṃ yatkiṃcidathavā niyataṃ na niyāmakam ।
tasmādādyaḥ sarvapuṃsāmiṣṭatvātsvarga eva tat ।

viśvajiti kalpyamānaṃ yadekaṃ phalaṃ tat ainameva' iti niyāmakaṃ nāsti ।
tasmādicchayā kenacitkasmiṃścitphale kalpyamāner'thātsarvaphalatve gauravameva syāt- iti cet ।
maivam ।
svargasya paśvādiphalavadduḥkhamiśritatvābhāvāt, niratiśayasukhatvācca sarvapuruṣāṇāmiṣṭatvātsvarga eva viśvajitaḥ phalam ।
kratau phalārthavādamaṅgavat kārṣṇājiniḥ ।
phalamātreyo nirdeśād aśrutau hy anumānaṃ syāt ।
aṅgeṣu stutiḥ parārthatvāt ।

aṣṭamādhikaraṇamāracayati-
svargāya vā pratiṣṭhāyai rātrisatramihā'dimaḥ ।
pūrvavatsyātpratiṣṭhā ca śrutā tenāśrutādvaram ।

satrakāṇḍe pratyekaṃ śrūyate- apratitiṣṭhanti ha vā ete, ya etā rātrīrupayanti' iti, abrahmavarcasvino annādā bhavanti, ya etā upayanti' iti ca ।
dvādaśāhādūrdhvabhāvinastrayodaśarātracaturdaśarātrādayaḥ sarve satraviśeṣāḥ ।
trayodaśasaṃkhāyākārātrayo yasminsatraviśeṣe so ayaṃ trayodaśarātrāḥ, iti samudāyaprādhānyenaikavacanāntatayā prāyeṇa nirdeśo bhavati ।
kvacittu samudādhināṃ rātriśabdenā'mnāyate ।
tadyathā- ata etā viśatiṃ rātrīrapaśyat' iti tādṛśe rātrisatre viśvajinnyāyena svargaḥ phalatvena kalpanīyaḥ- iti prāpte-
brūmaḥ- asya rātrisatravidheḥ stāvaker'thavāde pratiṣṭhā śrutā ।
sā cāsminvākye atyantamaśrutātsvargātpratvāsannā ।
tasmāt- apratiṣṭhākāmo rātrisatraṃ kuryāt' ityevaṃ pratiṣṭhaiva phalatvena kalpanīyā ।
kāmye karmaṇi nityaḥ svargo yathā yajñāṅge kratvarthaḥ ।
vīte ca kāraṇe niyamāt ।
kāmo vā tatsaṃyogena codyate ।
aṅge guṇatvāt ।
vīte ca niyamas tadartham ।

navamādhikaraṇamāracayati-
śrutāśrute śrutaṃ vaikaṃ saurye sarvapravṛttaye ।
ādyo maivaṃ śrutenaiva phalākāṅkṣānivartanāt ।

asaurya caruṃ rnivapedbrahmavarcasakāmaḥ' ityatra brahmavarcasaṃ phalaṃ śrutam ।
svargo aśrutaṃ phalam ।
tadubhayamapyabhyupeyam ।
tathā sati svargasya sarvairapekṣyamāṇatvātsarveṣāṃ tatra pravṛttirlabhyeta- iti cet ।
maivam ।
śrutena brahmavarcasaphalenaiva nirākāṅkṣe vidhivākye viśvajinnyāyena svargaphalakalpānāyā asaṃbhavāt ।
tasmāt - śrutameva phalam ।
sarvakāmyam aṅgakāmaiḥ prakaraṇāt ।
phalopadeśo vā pradhānaśabdasaṃyogāt ।

-
daśamādhikaraṇamāracayati-
darśādiḥ sarvakāmebhyo anuvādo vā phale vidhiḥ ।
aṅgopāṅgoditaḥ kāmo vidhyabhāvādanūdyate ।
utpatticodanāsiddhi āśritya vidhibhāvane ।
phalasaṃyogabodhena bhavedeṣa phale vidhiḥ ।

idamāmnīyate- aekasmai vā anyā iṣṭayaḥ kāmāyā'hriyante, sarvebhyo darśapūrṇamāsau' iti ।
aekasmai vā anye yajñakratavaḥ kāmāyā'hriyante, sarvebhyo jyotiṣṭomaḥ' iti ।
tatra- asarvebhyaḥ' ityanena vākyena darśapūrṇamāsayorna phale vidhiḥ ।
vidhāyakasya liṅṅāderbhāvanāvācina ākhyātasya cābhāvāt ।
anuvādastu bhaviṣyati ।
sarvakāmānāṃ prāptatvāt ।
na ca- adarśapūrṇamāsābhyāṃ svargakāmo yajeta' iti vidhānātsvarga eva prāpto na tu kāmāntaram- iti vācyam ।
aṅgopāṅgakāmānāmapi prāptatvāt ।
sāmidhenyo darśapūrṇamāsayoraṅgam ।
tatra kāmāḥ śrṛyante- aekaviṃśatimanubrūyātpratiṣṭhākāmasya, caturviṃśatimanubrūyādbrahmavarcasakāmasya' iti ।
tathā sāṃnāyyayāgasya dohanamaṅgam ।
tatsādhanaṃ vatsāpākaraṇamupāṅgam ।
tatra palāśaśākhāharaṇe kāma āmnātaḥ- ayaḥ kāmayeta- paśumānsyāt- iti, bahuparṇā tasmai bahuśākhāmāharet ।
paśumantamevainaṃ karoti' iti ।
ta ete sarve kāmā anūdyante- iti prāpte, brūmaḥ- mā bhūtāmasminvākye vidhibhāvane ।
tathāpyutpattivākyasiddhite āśritya tādarthyavācinyā caturthyā phalasaṃyogo bodhyate ।
tasmāt- eṣa phale vidhiḥ ।
tatra sarve aviśeṣāt ।
yogasiddhir vārthasyotpatyasaṃyogitvāt ।

-
ekādaśādhikaraṇamāracayati-
jyotiṣṭomaśca sarvārthaḥ sarve sakṛdanuṣṭhiteḥ ।
dadyātpṛthakprayogādvā sakṛttasyāviśeṣataḥ ।
ekaikasyānapekṣasya phalasyaiva hi sādhanam ।
coditaṃ tena kāmāste paryāyeṇa bhavantyamī ।

yathā darśapūrṇamāsau sarvakāmārthau, tathā jyotiṣṭomaśca sarvakāmārtha iti pūrvādhikaraṇenaiva siddham ।
tatrobhayatra kāmā naimittikāḥ ।
jyotiṣṭomādisvarūpaṃ nicittam ।
tacca sarveṣu kāmeṣvaviśiṣṭam ।
na hi nimittasādhāraṇye sati naimittikānāṃ paryāyo bhavati ।
vahnisāmīpye sati dāhaprakāśayoḥ paryāyādarśanāt ।
tasmājyotiṣṭome sakṛdanuṣṭhite satyekaṃ phalaṃ yathā niṣpadyate, tathā phalāntarāṇāmapi vārayitumaśakyatvādyugapatsarvaphalasiddhiḥ- iti prāpte-
brūmaḥ- nahi jyotiṣṭoyaṃ nimittīkṛtya kāmā vidhīyante ।
kāmānāmananuṣṭheyatvāt ।
kiṃ tarhi- puruṣasya svata eva prāptānkāmānuddiśya tatsādhanatvenaiva jyotiṣṭomo vidhīyate ।
yadyapi asarvebhyaḥ kāmebhyaḥ' iti svargapaśvādiphalānāmekenaiva śabdenoddiśyamānatvātsāhityaṃ pratibhāti, tathāpi na tadasyi ।
uddeśyagatatvena sāhityasyāvivakṣitatvāt ।
na ca śabdataḥ sāhityaniyamābhāve apyekakarmaphalatvādarthataḥ sāhityam- iti vācyam ।
svargapaśvādīnāṃ parasparanirapekṣāṇāmeva phalatvāt ।
tasmādekaikasya phalasya sādhanatvena karma codyate ।
ata eva asarvebhyaḥ' iti nirdeśopapattiḥ ।
anyathā hi sāhityaniyamānmilitamidamekameva phalaṃ saṃpannamiti sarvaśabdo nopapadyate ।
tasmādyadā yatphalaṃ kāmyam, tadā tatsiddhye jyotiṣṭomaḥ prayoktavyaḥ ।
ekamapi sadvṛṣṭyādiphalaṃ yadā yadā kāmyate, tadā tadā kārīrīṣṭiḥ punaḥ punaḥ prayujyati ।
kimu vaktavyam- phalabhede prayogabhedaḥ- iti ।
tasmātpratiphalaṃ pṛthakprayogaḥ ।
dvādaśe-dgakāmyānāmaihikāmuṣmikaphalavattvā-dghasūtre -)
adhikaraṇe varṇakāntareṇa te eva tatra sarve aviśeṣāt ।
yogasiddhirvār'thasyotpattyasaṃyogitvāt ।

-
dvādaśādhikaraṇamāracayati-
citrayā paśavo amuṣminneva syurniyatā na vā ।
ādyaḥ svargeṇa tutyatvāddehasyotpādakatvataḥ ।
citrotpattau tu niyamo na śrato nāpi kalpanam ।
puṃspravṛttyādināpete pratibandhe bhavetphalam ।

kāmyakarmāṇyevaṃ śrūyante - acitrayā yajeta paśukāmaḥ' aindramekādaśakapālaṃ nivapetprajākāmaḥ' iti ।
tatra-yathā svargaphalasyā'muṣmikatvaṃ niyatam, evaṃ paśvādiphalasyāpi ।
yadi svargaheturjyotiṣṭomo dehāntarasyotpādakaḥ, tarhi citrādirapi tathāstu iti cet ।
maivam ।
vaiṣamyāt ।
asmindehe svargasya bhoktupraśakyatvādaśrutāpyanyadehospattirarthāpattyā kalpyate ।
acitrayā tvanyadeho avaśyamutpādyate' iti niyamo na śrutaḥ, nāpi kiṃcittasya kalpakamasti ।
anenāpi dehena paśvādiphalasya bhoktuṃ śakyatvāt ।
asmindehe pratigrahādidṛṣṭopāyamantareṇa paśvādyalābhādvaidhacitrādiphalamāmuṣmikameva- iti cet ।
na ।
pratigrahādeḥ pratibandhanivṛttāvupayuktatvāt ।
tasmāt- asati pratibandhe phalamaihikam, sati tvāmuṣmikam ।
samavāye codanāsaṃyogasyārthavatvāt ।
kālaśrutau kāla iti cet ।
nāsamavāyātprayojanena syāt ।

-
trayodaśādhikaraṇamāracayati-
iṣṭravā tu vājapeyena bṛhaspatisavaṃ yajet ।
kālaṃ vā bodhayedvākyamutāṅmatvasya bodhakam ।
ktvāśrutyā bhāti kālo atra maivamaṅgatvabodhanam ।
śrutermukhyaṃ prakriyā ca tathā satyanugṛhyate ।

idamāmnāyate- avājapeyeneṣṭvā bṛhaspatisavena yajeta' iti ।
aāgniṃ citvāsautrāmaṇyā yajeta' iti ।
tatra- aiṣṭvā' iti ktvāpratyayo vājapeyasya pūrvakālīnatāṃ brūte ।
tasmādvākyamidaṃ bṛhaspatisavasya vājapeyottarakālīnatāṃ bodhayati- iti prāpte, -
brūmaḥ- bṛhaspatisavastha vājapeyāṅgatvabodhanameva ktvāśrutermukhyor'thaḥ, ।
asamānakartṛkayoḥ pūrvakāle' iti sūtreṇa kriyādvayasyaikakartṛkatāyāṃ tadvidhānāt ।
yadyapi sūtre apūrvakāle' ityuktam, tathāpi tanna niyatam ।
amukhaṃ vyādāya śrvapiti' ityatra kālaikye api prayogāt ।
vājapeyaprakaraṇamapyaṅgatve anugṛhyate ।
anyathā tvaprakṛte bṛhaspatitame kālavidhānātprakaraṇaṃ bādhyeta ।
aṅgatve karmāntaratvena prasiddhabṛhaspatisabandhābhāvāttacchabdo anupapannaḥ- iti cet ।
na ।
māsāgnihotranyāyena taddharmātideśārthatvāt ।
tasmāt- vākyamidamaṅgatvabodhakam ।
aagniṃcitvā' - ityatrāpyevaṃ yojanīyam ।
ubhayārthām iti cet ।
na śabdaikatvāt ।
prakaraṇād iti cet ।
notpattisaṃyogāt ।

-
caturdaśādhikaraṇamāracayati-
saṃsthāpya paurṇamāsīṃ tāmanu vaimṛdha īritaḥ ।
dvayoraṅgamutaikasya dvayoḥ syātprakriyāvaśāt ।
utpattivākyataḥ pūrṇamāsaṃ saṃyogabhāsanāt ।
tasyaivāṅgaṃ na darśasya prakriyā vākyabādhitā ।

darśapūrṇamāsaprakaraṇe śrūyate- asaṃsthāpya paurṇamāsīṃ vaimṛdhamanunirvapati' iti ।
tatra-iyaṃ baimṛdhoṣṭiḥ prakaraṇabalātprayājādivaddarśapūrṇamāsayorubhayorapyaṅgam- iti cet ।
na ।
vākyasya prabalatvāt ।
na ca- asaṃsthāpya' iti paurṇamāsyāḥ samāptyabhidhānāttadaṅgatvamayuktam- iti vācyam ।
darśasādhāraṇāṅgasamāptyabhiprāyeṇa tadupapatteḥ ।
tasmāt- utpattivākyāt, ekakartṛkatvavāciktvāpratyayācca pūrṇamāsasyaivāṅgam ।
anutpattau tu kālaḥ syāt prayojanena saṃbandhāt ।

-
pañcadaśādhikaraṇamāracayati-
kimāgnimārutādūrdhvamanuyājaiśrvarediti ।
aṅgaṃ kālo athavāṅgaṃ syādatipārārthyamanyathā ।
purāgnimārutasyāsya jñātā somārthatā tathā ।
anuyājāśrva paśvarthāḥ saṃyogaḥ kālasiddhaye ।

jyotiṣṭome śrūyate -'āgnimārutādūrdhvamanuyājaiścarati' iti ।
āgnimārutaṃ nāma kiṃcicchastram ।
anuyājāḥ adevaṃ barhiḥ'- ityādibhiḥ pāśukahautrakāṇḍapaṭhitairekādaśabhirmantraiḥ sādhyā homāḥ ।
tatra-'āgnimārutaśastrasyānuyājā aṅgam' ityevamaṅgāṅgibhāvabodhanāyāyaṃ saṃyogaḥ ।
yadi-anuyājānāmayaṃ kālopadeśaḥ syāt,tadānīmāgnimārutopanyāsasya svārtho na kaścit- ityatyantapārārthya syāt ।
tasmāt- bṛhaspatisavavat, vaimṛdhavacca, anuyājā aṅgam- iti prāpte-
brūmaḥ- itarastotraśastravadāgnimārutaśastrasya somāṅgatvaṃ pūrvamevāvagatam ।
agnīṣomīyavikṛtau savanīyapaśāvatideśataḥ prāptānāmekādaśānāmanuyājānāmapi pradhāṇavatpaśvaṅgatvamavagatam ।
tataḥ parasparamaṅgāṅgibhāvāsaṃbhavātkālopadeśārtho ayaṃ saṃyogaḥ ।
utpattikālaviśaye kālaḥ syād vākyasya tatpradhānatvāt ।

-
ṣoḍaśādhikaraṇamāracayati-
kiṃ darśapūrṇamāsābhyāmiṣṭavā somena yāgakaḥ ।
aṅgāṅgibhāvaḥ kālo vā hyapārārthyāya cāṅgatā ।
darśādilakṣite kāle somayāgo vidhīyate ।
svatantraphalavatvena na yuktāṅgāṅgitā tayoḥ ।

idamāmnāyate- adarśapūrṇamāsābhyāmiṣṭvā somana yajeta' iti ।
tatra- ubhayorāgnimārutānuyājavadanyādhīnatvābhāvāddarśapūrṇamāsokteḥ pārārdhyaparihārāya somasya darśapūrṇamāsāṅgatvabodhako ayaṃ saṃyogaḥ - iti cet ।
maivam ।
svatantraphalavataḥ somasyāṅgatvāsaṃbhavāt ।
phalavatsaṃnidhāvaphalaṃ tadaṅgaṃ bhavati, iti nyāyāt ।
na ca- atra bṛhaspatisabanyāyena somadharmakarmaphalaṃ karmāntaraṃ vidhīyate- iti śakyaṃ vaktum ।
somaśabdasya bṛhaspatisavaśabdavaśvāmatvābhāvena dharmātideśakatvābhāvāt ।
ktvāpratyayastvasatyapyaṅgāṅgibhāve kartraikyamātreṇopapadyate ।
tasmāddarśapūrṇamāsaśabdasya pārārthyamabhyupetyāpi tadiṣṭyupalakṣita uttarakāle somavidhirayam ।
etadevābhipretya rathatvarūpamasyā'mnāyate- aeṣa vai devaratho yaddarśapūrṇamāsau ।
yo darśapūrṇamāsābhyāmiṣṭvā somena yajate rathaspaṣṭa evāvasāne vare devānāmavasyami' iti ।
avasani niścite ।
vare mārge ।
ayathā rathena kṣuṇṇe mārge gantuḥ kaṇṭakapāṣaṇādibādhārāhityena sukhaṃ bhavati, tathā prathamaṃ darśapūrṇamāsāviṣṭavata uttarakāle tadiṣṭivikṛtiṣu somāṅgabhūtadīkṣaṇīyaprāyaṇīyādiṣu dharmānuṣṭhānaṃ sukaraṃ bhavati' ityarthaḥ ।
tasmātkālārthaḥ saṃyogaḥ ।
phalasaṃyogas tv acodite na syād aśeṣabhūtatvāt ।
aṅgānāṃ tūpaghātasaṃyogo nimittārthaḥ ।

-
saptadaśādhikaraṇamāracayati-
paiśvānareṣṭyā pūtatvaṃ pituḥ putrasya vāgrimaḥ ।
kartureva phalaṃ yuktaṃ kartṛtvaṃ pitureva hi ।
jāte yasminniṣṭimetāṃ nirvapettasya pūtata ।
taccepsitaṃ pitustena pitā tatra pravartate ।

kāmyoṣṭikāṇḍe avaiśvānaraṃ dvādaśakapālaṃ nivaṣetputre jāte' iti prakṛtya śrūyate- ayasminjāta etāmiṣṭiṃ nirvapati pūta eva tejakhyannāda indriyāvī paśunānbhavati' iti ।
tatra- pituḥ prabuddhasya kartṛtvam, na tu mugdhasya putrasya ।
tato anuṣṭhānaphalayorvaiyadhikaraṇyaparihārāya pitureva pūtatvādi phalam- iti cet ।
maivam ।
ayasmiñjāte nirvapati sa pūtaḥ' iti vākyena phalasya putrasaṃbandhāvagamāt ।
na ca- atra niṣphalasya piturapravṛttiḥ- iti vācyam ।
putraniṣṭhapūtatvāderīpsitatvena svaphalabuddhyāpravṛttisaṃbhavāt ।
tasmāt- putrasya pūtatvādikam ।
(aṣṭādaśe jāteṣṭinyāyāntargate vaiśvānareṣṭerjātakarmottarakālatā-
dhikaraṇe varṇakāntareṇoktameva sūtram-)
aṅgānāṃ tūpaghātasaṃyogo nimittārthāḥ ।

-
aṣṭādaśādhikaraṇamāracayati-
janmānantarameveṣṭirjātakarmaṇi vā kṛte ।
nimittānantaraṃ kārya naimittikamato agrimaḥ ।
jātakarmaṇi nirvṛtte stanaprāśanadarśanāt ।
prāgeveṣṭau kumārasya vipatterūrdhvamastu sā ।

putrajanmano vaiśvānareṣṭinimittitvāt, naimittikasya kālavilambāyogāt, janmānantaramevoṣṭiḥ- iti cet ।
maivam ।
stanaprāśanaṃ tāvajjātakarmānantaraṃ vihitam ।
yadi jātakarmaṇaḥ prāgeva vaiśvānareṣṭirnirupyeta, tadā stanaprāśanasyātyantavilambātputro vipadyeta ।
tathā sati pūtatvādikamiṣṭiphalaṃ kasya syāt ।
tasmāt- na janmānantaram, kiṃtu jātakarmaṇa ūrdhva streṣṭhiḥ ।
(ekonaviṃśe-jāteṣṭinyāyāntargate vaiśvānareṣṭerāśaucāpagamo-
ttarakālātādhikaraṇe varṇakāntareṇoktameva sūtram- )
aṅgānāṃ tūpaghātasaṃyogo nimittārthaḥ ।

ekonaviṃśādhikaraṇamāracayati-
jātakarmānantaraṃ syādāśauce apagate athavā ।
nimittasanidherādyaḥ kartṛśuddhyarthamuttaraḥ ।

yadyapi jātakarmānantarameva tadanuṣṭhāne nimittabhūtaṃ janma saṃnihitaṃ bhavati, tathāpyaśudhinā pitrānuṣṭhoyamānamaṅgavikalaṃ bhavet ।
jātakarmaṇi tu vipattiparihārāya tātkālikī śuddhiḥśāstreṇaiva darśitā ।
tato mukhyasaṃnidheravaśyaṃ vādhikatvācchuddhilakṣaṇāṅgavaikalyaṃ vārayitumāśaucādūrdhvamiṣṭiṃ kuryāt ।
pradhānenābhisaṃyogād aṅgānāṃ mukhyakālatvam ।
apravṛtte tu codanā tatsāmānyāt svakāle syāt ।

-
viṃśādhikaraṇamāracayati-
agniṃ citvā yajetsautrāmaṇyetyaṅgeṣṭirīdṛśī ।
aṅgikāle svakāle vā syādādyo anyāṅgavanmataḥ ।
nirvṛtte cayanādau tu karmāntaravidhānataḥ ।
svakāle codakaprāpte tadanuṣṭhānamāsthitam ।

aagniṃ citvā sautrāmaṇyā yajeta' avājapeyeneṣṭvā bṛhaspatisavena yajeta' ityatra sautrāmaṇībṛhaspatisavayāreṅgatvaṃ pūrvamuktam ।
taccāṅgamaṅgikāle aṅginā saha prayoktavyam ।
itareṣāmaṅgānāṃ tathā prayujyamānatvāt- iti cet ।
maivam ।
ktvāpratyayena pūrvakālavācinā sāṅge cayanādau nirvṛtte sati paścātkarmāntaratvena sautrāmaṇyādervihitatvāt ।
yadi-aṅginā sahaikaprayogaḥ syāt, tadā ktvāpratyayaprāpitaḥ pūrvottarakālavibhāgo bādhyeta ।
na hi- aṅginā saha prayoktavyānāmukhāsaṃbharaṇādīnāṃ cayane nirvṛtte paścādvidhānaṃ śrutam - tataḥ pṛthagprayoge avaśyabhāvini sati svasvacodakaprapite tadanuṣṭhānaṃ yuktam ।
sautrāmaṇyā iṣṭiprakṛtikatvātparvakālaścedakaprāptaḥ ।
cayanena sahaikaprayoge tu parvaṇyukhāsaṃbharaṇādividhānādanyasmindana sautrāmaṇī vrasajyeta ।
tathā bṛhaspatisavasya jyotiṣṭomavikṛtitvāt, vasantakālaścodakaprāptaḥ ।
vājapeyena saha prayogaikye śaradi vājapeyasya vihitatvādbṛhaspatisavo api śaradi prasajyeta ।
tasmāt- atidiṣṭe parvaṇi vasante ca tadanuṣṭhānam ।
nanu sarvatrāṅgāpūrvaiḥ pradhānāpūrva janayitavyam, iha tu pūrvakālīnena sāṅgapradhānānuṣṭhānena phalāpūrvasya niṣpannatvāduttarakālīnapraṅgaṃ nirarthakam- iti cet ।
na ।
tasyaivāpūrvasyānenāṅgena prābalyadaśāyāḥ kalpanīyatvāt ।
tasmāt- nāṅginaḥ kāle anuṣṭhānam, kiṃtu svakāle- iti sthitam ।
iti śrīmādhavīye jaiminīyanyāyamālāvistare caturthādhyāyasya tṛtīyaḥ pādaḥ

atha caturthādhyāyasya caturtha pādaḥ ।
prakaraṇaśabdasāmānyāc codanānām anaṅgatvam ।
api vāṅgamanijyāḥ syus tato viśiṣṭatvāt ।

-
caturthapāde prathamādhikaraṇamāracayati-
rājasūye anumatyādi devanādi ca te ubhe ।
mukhye utaikamukhyatvaṃ syādādyaḥ prakriyaikyataḥ ।
yāgānāṃ rājasūyatvādaṅgitvaṃ phalavattvataḥ ।
devanādyaphalaṃ yattadaṅgaṃ phalavato yajeḥ ।

rājasūyaprakaraṇe yāgarūpā anumatyādayo bahavaḥ śrutāḥ- aanumatyai puroḍāśamaṣṭākapālaṃ nirvapati' anaiṛtamekakapālam' aādityaṃ caru nirvapati' aāgnāvaiṣṇavamekādaśakapālam' ityādayaḥ ।
yathaitā iṣṭayaḥ, tathā paśavo api śrutāḥ- aādityāṃ malhāṃ garbhiṇīmālabhate, a amārutīṃ pṛśrim' apraṣṭhauhīmaśvibhyām' ityādi ।
malhā maṇilā galastanayuktetyarthaḥ ।
tasyā aditirdevatā ।
pṛśriralpatanuḥ ।
tasyā maruto devatā ।
yāvatā vayasā varṣatrayarūpeṇa pṛṣṭhe bhāraṃ voḍhuṃ śaktirbhavati, tāvadvayaskā praṣṭhauhī ।
tasyā āśvinau devatā ।
evamabhiṣecanīyadaśapeyādayaḥ somayāgāḥ śrutāḥ ।
tathā avalmīkavapāyāṃ homaḥ' ityādayo darvihomāḥ ।
yathaita iṣṭipaśusomadarvihomāścaturvidhā yāgarūpāḥ, evamayāgarūpā api dyūtādayaḥ śrutāḥ- apraṣṭhauhīṃ dīvyati' aakṣairdīvyati' arājanyaṃ jināti' aśaunaḥ śepamā khyāpayati' ityādayaḥ ।
tatra yāgā yathā mukhyāḥ, tathā devanādīnāmapi mukhyatvaṃ yuktam ।
prakaraṇapāṭhasyobhayatra samānatvāt- iti prāpte, brūmaḥ- arājā svārājyakāmo rājasūyena yajeta' ityatrā'khyātavācyāyāṃ bhāvanāyāṃ dhātuvācyo yāgaḥ karaṇam ।
rājasūyaśabdaścāprasiddhārthatvādyāgasāmānādhikaraṇyena tannāmadheyaṃ bhavati ।
tathā sati arājasūyena yāgena svārājyaṃ bhāvayet' iti vākyārthaparyavasānādanumatyādīnāṃ yāgānāmeva phalavattvādaṅgitvam, tatsaṃnidhau śrūyamāṇamaphalaṃ devanādikaṃ yāgāṅgam ।
madhyasthaṃ yasya tanmadhye ।
sarvāsāṃ vā samatvāc codanātaḥ syān na hi tasya prakaraṇaṃ deśārtham ucyate madhye ।

dvitīyādhikaraṇamāracayati-
ekasyaivābhiṣecyasya tadaṅgaṃ nikhilasya vā ।
rājasūyasyāpakarṣādādyaḥ prakriyayottaraḥ ।

yadetat-devanādikamaṅgam- ityuktam, tadetabhiṣecanīyasya somayāgasyaikasyaivāṅgam ।
kutaḥ ।
apakarṣāt ।
yadyapi- abhiṣecanīyavidherūrdhve tatsaṃnidhau devanādayaḥ samāmnātāḥ, tathāpi- abhiṣecanīyamadhve te apakṛṣyante ।
amāhendrasya stotraṃ pratyabhiṣicyate' iti vākyena rājño yajamānasyābhiṣeko mādhyaṃdinasavane stotrakāle apakṛṣyate ।
tasminnapakṛṣṭe sati tataḥ pūrvamāmnātānāṃ devanādīnāmarthasiddho apakarṣaḥ ।
tato māhendrastotrādivadabhiṣecanīyaprayogāntaḥ pātitvāddevanādikamabhiṣecanīya svaivāṅgam- iti prāpte,-
brūmaḥ- kiṃ tadaṅgatve saṃnidhiḥ pramāṇam, kiṃvā prayogaparikalpitamavāntara prakaraṇam ।
ubhayathāpi pratyakṣasya mahāprakaraṇasya prabalatvāddevanādikaṃ rājasūyasyāṅgam ।
rājasūyaśabdaścānumatyādīnsarvānyāgānabhidhatte ।
tasmātsarveṣāmetadaṅgam ।
anuṣṭhānaṃ tu rājasūyamadhye kvacidapekṣitamiti vacanabalādabhiṣecanīyagatamāhendrastotrakāle tadanuṣṭhīyate ।
prakaraṇāvibhāge ca vipratiṣiddhaṃ hy ubhayam ।
api vā kālamātraṃ syād adarśanād viśeśasya ।

-
tṛtīyādhikaraṇamāracayati-
kiṃ purastādupasadāṃ saumyena pracarediti ।
aṅgāṅgibhāvaḥ kālo vā vākyādādyaḥ pratīyate ।
purastāditi kālo atra bhāti kālavidhistataḥ ।
nāṅgaṃ kasyāpi saumyādi pradhānamitareṣṭivat ।

rājasūye saṃsṛcchabdavācyānyāgneyāṣṭākapālādīni ।
teṣvaṣṭamanavamadaśamāni saumya- tvāṣṭra-vaiṣṇavāni ।
tadviṣayamidaṃ vākyamāmnāyate- apurastādupasadāṃ saumyena pracaranti, antarā tvāṣṭreṇa, upariṣṭādvaiṣṇavena' iti ।
yo ayaṃ rājasūye somayāgaḥ, tasminnatidiṣṭānāmupasadāmādimadhyāvasāneṣu saumyādīnāṃ trayāṇāmanuṣṭhānamanena vākyena codyate ।
tato vākyātsaumyādīnyupasadāmaṅgāni- iti prāpte, brūmaḥ- aupasadām' iti ṣaṣṭhyāḥ kālavācinā apurastāt' iti śabdenānvayāt ।
saumyādīnāṃ kālaviśeṣasaṃbandhaparamidaṃ vākyam, na tvaṅgāṅgibhāvaparam ।
tato na kasyāpyaṅgaṃ saumyādikam, kiṃtu- anumatyādivatpradhānam ।
phalavad voktahetutvād itarasya pradhānaṃ syāt ।

caturthādhikaraṇamāracayati-
mukhyatā'manahomasya sāṃgrahaṇyaṅgatāthavā ।
mukhyatvamaviruddhatvātphalāya syāttadaṅgatā ।

kāmyeṣṭikāṇḍe śrūyate- avaiśvadevīṃ sāṃgrahaṇīṃ nirvapedprāmakāyaḥ a iti ।
tatra- āmanahomāḥ śrutāḥ- aāmanasya- āmanasya devāḥ- iti tistra āhutījuhoti' iti ।
ta eta āmanahomāḥ sāṃgrahaṇyeṣṭyā saha samapradhānabhūtāḥ ।
na hi teṣāṃ mukhyatve kaścidvirodho asti ।
dṛṣṭaṃ hyāgneyādiṣvanumatyādiṣu ca bahūnāṃ mukhyatvam- iti cet ।
maivam ।
adarśapūrṇamāsābhyāṃ svargakāmaḥ' iti vākyena asvārājyakāmo rājasūyena' iti vākyena ca yathā bahūnāṃ phalasaṃbandhāvagamaḥ, tathā'manahomānām ।
phalasaṃbandhābhāve sati prādhānyāyogāt ।
asāṃgrahaṇīṃ nirvapedgrāmakāmaḥ' iti vākyaṃ tu sāṃgrahaṇyāḥ saṃnidhāvāmnātā aphalā āmanahomāstadaṅgam ।
dadhigraho naimittikaḥ śrutisaṃyogāt ।
nityaś ca jyeṣṭhaśabdāt ।
sārvarūpyāc ca ।
nityo vā syād arthavādas tayoḥ karmaṇy asaṃbandhād bhaṅgitvāc cāntarāyasya ।

-
pañcamādhikaraṇamāracayati-
nityanaimittikatve vā nityataiva dadhigrahe ।
devāntarāyājjyaiṣṭhyācca syādasyobhayarūpatā ।
nimittatvadyotino atra yadiśabdādayo na hi ।
ato asya na nimisatvaṃ kevalā nityatocitā ।

jyotiṣṭome śrūyate- ayāṃ vai kāṃcidadhvaryuyajamānaśca devatāmantarītaḥ, tasyā āvṛścyete ।
yatprājāpatyaṃ dadhigrahaṃ gṛhṇāti, śamayatyevainām' iti so ayaṃ dadhigraho nityo naimittikaścetyubhayātmakaḥ ।
kutaḥ ।
ākāradvayasādhakasadbhāvāt ।
devatāntarāyeṇa taddevatākṣobhanupanyasya graheṇa śamanābhidhānāt ।
antarāyo nimittam, graho naimittika iti pratibhāti ।
tathā jyeṣṭhatvamāmnātam- ajyeṣṭho vā eṣa grahāṇām' iti ।
jyeṣṭhatvaṃ nāma paśastatvam ।
tacca nityatve satyupapadyate ।
naimittikasya pākṣikatvādapraśastatvam ।
tasmāt- hetudvayabalādubhayātmakaḥ- iti cet ।
maivam ।
devatāntarāyasya nimittatvābhāvāt ।
nimittatve yadiśabda upabadhyeta, saptamī vā śrūyate ।
yacchabdo vāntarāyakartroradhvaryuyajamānayoḥ sāmānādhikaraṇyena prayujyeta ।
ayadi rathaṃtarasāmā somaḥ syādaindravāyavāgrāngarahāngṛhṇīyāt' abhinne juhoti, yo vai saṃvatsaramukhyamabhṛtvāgniṃ cinute' ityādiṣu saṃpratipannanimitteṣu taddarśanāt ।
tasmāt- kevalanityatvameva dadhigrahasyocitam ।
devatāstrobhatatsamādhānopanyāso vidheyadadhigrahastutayer'thavādaḥ ।
vaiśvānaraś ca nityaḥ syān nityaiḥ samānasaṃkhyatvāt ।
pakṣe votpannasaṃyogāt ।

ṣaṣṭhādhikaraṇamāracayati-
nityo naumittiko vā syādyāgo vaiśvānaraścitau ।
nityaḥ pureva yacchabdādavirodhācca paścimaḥ ।

agnicayane śrūyate-'yo vai saṃvatsaramukhyamabhṛtvāgniṃ cinute ।
yathā sāminarbho vipadyate, tādṛgeva tadārtimārchet ।
vaiśvānaraṃ dvādaśakapālaṃ purastānnirvapet' iti ।
ukhā piṭharaḥ ।
tāmukhām ayañjānaḥ prathamaṃ manaḥ' ityādiprapāṭhakāmnātairmantraiḥ saṃpādya, tasyāmukhāyāmagniṃ nidhāya, ṣaḍudyāme dvādaśodyāme vā śikye tāmukhāmavasthāpya, tacchikyaṃ svakaṇṭhe baddhvā, tamukhyamagniṃ saṃvatsaraṃ bhṛtvā paścādiṣṭakābhiragniścetavyaḥ ।
abharaṇe tvapūrṇagarbhapātavadvināśaḥ syāt ।
tato vaiśvānareṣṭiṃ cayanātprāgeva kuryāt, ityarthaḥ ।
atrāpyantarāyavākyavadabharaṇavākyasyārthavādatvānnityā vaiśvānareṣṭiḥ- iti cet ।
maivam ।
ayaḥ pumānabhṛtvāgniṃ cinute, sa nivapet' iti kartṛsamānādhikṛtayacchabdabalādabharaṇeṣṭayornimittanaimittika bhāvābabhāsāt ।
kiṃca dadhigrahasya nitvasya pākṣikatvarūpaṃ naimittikatvaṃ viruddham ।
iha tu nityatve pramāṇabhāvādekameva naimittikatvamitvavirodhaḥ ।
ṣaṭcitiḥ pūrvavattvāt ।
tābhiś ca tulyasaṃkhyānāt ।
arthavādopapatteś ca ।
ekacitir vā syād apavṛkte hi codyate nimittena ।
vipratiṣedhāt tābhiḥ samānasaṃkhyam ।

saptamādhikaraṇamāracayati-
nityā ṣaṣṭhī citirno vā pañcāpekṣatvato agnimaḥ ।
apavṛktāvapratiṣṭhānimittīkṛtito antimaḥ ।

agnau śrūyate- asaṃvatsaro vā enaṃ pratiṣṭhāyai nudate, yo agniṃ citvā na pratitiṣṭhati, pañca pūrvāścitayo bhavanti, atha ṣaṣṭhīṃ citiṃ cinute' iti ।
lāṅgalena kṛṣṭe vyāmamātre bhūpradeśe nānāvidhābhiriṣṭikābhiḥ pakṣyākāreṇa sthānaṃ niṣpādyate, seyaṃ citiḥ ।
tādṛśyaḥ pañca citayaḥ pūrvāḥ kriyante ।
tataḥ ṣaṣṭhī citiḥ ।
tatra aṣaṇṇāṃ pūraṇī ṣaṣṭhī' iti vyutpattau pūrvāḥ pañca citūrapekṣatre ।
anyathā ṣaṭsaṃkhyāpūrakatvāsaṃbhavāt ।
tasmāt- ekaprayoganiyamāditaracitivannityā- iti cet ।
maivam ।
aagniṃ citvā' iti pūrvābhireva pañcamiścityasyāgnicayanasya samāptau stratyāṃ paścāt- ayo atra na pratitiṣṭhati, asau ṣaṣṭhīṃ cinute' iti kartṛsamānādhikṛtena yacchabdenāpratiṣṭhāṃ nimittīkṛttya vidhānātṣaṣṭhī naimittikī ।
tataḥ- pañcacitiko nityo agniḥ, naimittikastvekacitikaḥ, iti prayogaikyam ।
pūraṇapratyayastvabhidhānāpekṣayopapadyate ।
apūrvāḥ pañca citayo abhihitāḥ ।
athābhidhāsyamānāṃ ṣaṣṭhīṃ citiṃ cinute, iti vacanavyaktiḥ ।
pitṛyajñaḥ svakālatvād anaṅgaṃ syāt ।
tulyavat prasaṅkhyānāt ।
pratiṣiddhe ca darśanāt ।

aṣṭamādhikaraṇamāracayati-
kratvaṅgaṃ syānna vā piṇḍapitṛyajñaḥ kratau hi saḥ ।
amāṣāsyoktito maivaṃ tatkālokteḥ pumarthatā ।

idamāmnāyate- aamāvāsyāyāmaparāhṇe piṇḍapitṛyaccena caranti' iti ।
tatra-amāvāsyāśabdavācye karmaṇi vidhīyamānatvādayaṃ piṇḍapitṛyajñaḥ kratvaṅgam- iti cet ।
maivam ।
amāvāsyāśabdasya kālavācitvāt ।
karmaṇi tvayaṃ śabdo lākṣaṇikaḥ ।
na ca - vākyena ktatvaṅgatvābhāve api prakaraṇena tadbhevat- iti vācyam ।
tasyānārabhyādhītatvāt ।
tasmāt- ayaṃ puruṣārthaḥ ।
paśvaṅgaṃ raśanā syāt tadāgame vidhānāt ।
yūpāṅgaṃ vā tatsaṃskārāt ।
arthavādaś ca tadarthavat ।

navamādhikaraṇamāracayati-
rajjurhitīyā paśvarthā yūpārthā vānvayātpaśau ।
paśvarthā trivṛtrā yūpaṃ parivīyeti yūpagā ।

jyotiṣṭome śrūyate- aāśvinaṃ grahaṃ gṛhītvā trivṛtā yūpaṃ parivīyā'gneyaṃ sabanayiṃ paśumupākaroti' iti ।
tatra- savanīyapaśoragnīṣomīyavikṛtitvāccodakaprāptaṃ yūpaparivyāṇaṃ kālopalakṣaṇārthamanūdya parivyāṇottarakāle trivṛdraśanopalakṣitapaśorupākaraṇaṃ vidhīyate ।
tato atra raśanāyāḥ paśvanvayātpaśubandhanena paśoritastato apakramaṇanivāraṇarūpadṛṣṭārtha lābhācca paśvarthā raśanā- iti cet ।
maivam ।
atrivṛtā' iti tṛtīyayā ayūpam' iti dvitīyayā ca śeṣaśeṣibhāvāvanamāt, avyavahitānvayalābhācca raśanā yūpārthā ।
kālastu aāśvinaṃ grahaṃ gṛhītvā a ityanenaivopalakṣitaḥ ।
paśvanapakramaṇavadyūpadārḍyamapi dṛṣṭameva prayojanam ।
na ca- parivyāṇena dorḍhya codakādeva siddham - iti vācyam ।
tasminsiddhisati puvarvidhānādeva dvitīyayā raśanayā parivyāṇāntarāṅgīkārāt ।
tasmāt - iyaṃ dvitīyā raśanā yūpārthā ।
svaruścāpy ekadeśatvāt ।
niṣkrayaś ca tadaṅgavat ।
paśvaṅgaṃ vā tadarthaḥ syāt ।
bhaktyā niṣkrayavādaḥ syāt ।

daśamādhikaraṇamāracayati-
svaruryūpe paśau vāṅgaṃ yūpasyetyuktito agrimaḥ ।
svaruṇā paśumañjyādityukteḥ paśvaṅgatā sphuṭā ।

agnīṣomīyapaśau śrūyate - ayūpasya svaruṃ karoti' asvaruṇā paśumanakti' iti ।
tatra - svaroryūpasaṃbandhabhidhānādyūpāṅgatvam - iti cet ।
maivam ।
asvaruṇā paśum' iti tṛtīyayā dvitīyayā cāṅgāṅgibhāvāvagatau saṃvandhasāmānyavācinyāḥ ṣaṣṭhyā yūpīyacchedanajanyatvābhiprāyeṇāpi netuṃ śakyatvāt ।
tasmāt- svaruḥ paśvaṅgam ।
darśapūrṇamāsayor ijyāḥ pradhānāny aviśeṣāt ।
api vāṅgāni kānicid yeṣv aṅgatvena saṃstutiḥ sāmānyo hy abhisaṃbanhdaḥ ।
tathā cānyārthadarśanam ।
avaśiṣṭaṃ tu kāraṇaṃ pradhāneṣu guṇasya vidyamānatvāt ।
nānukte anyārthadarśanaṃ parārthatvāt ।
pṛthaktve tv abhidhānayor niveśaḥ śrutito vyapadeśāc ca tatpunarmukhyalakṣaṇaṃ yatphalavatvaṃ tatsaṃnidhāv asaṃyuktaṃ tadaṅgaṃ syād bhāgitvāt kāraṇasyāśrutaś cānyasaṃbandhaḥ ।
guṇāś ca nāmasaṃyuktā vidhīyante nāṅgeṣūpapadyante ।
tulyā ca kāraṇaśrutir anyair aṅgāṅgisaṃbandhaḥ ।
utpattāv abhisaṃbandhas tasmād aṅgopadeśaḥ syāt ।
tathā cānyārthadarśanam ।

ekādaśādhikaraṇamāracayati-
āghārādeśca mukhyatvaṃ na vā'gneyādivattu tat ।
ṣaṇmukhyā nāmataḥ siddhāḥśeṣā anye aṅgasaṃstuteḥ ।

darśapūrṇa māsayorāghārājyabhāgaprayājānuyājādayaḥ kālasaṃyogamantareṇā'mnātāḥ ।
āgneyādayaḥ ṣaḍyāgāḥ kālasaṃyogena coditāḥ ।
tatra - āgneyādīnāṃ yathā prādhānyamaṅgīkṛtam, tathaivā'ghārādīnāmapyaṅgīkartavyam ।
yathā rājasūye parasparavilakṣaṇānāmiṣṭipaśusomānāṃ bahūnāṃ samaprādhānyam, tadvat ।
ekaprakaraṇapāṭhaścobhayatrāpi samānaḥ ।
tasmāt - āghārādīnāmāgneyādīnāṃ ca samapradhānyam - iti prāpte -
brūmaḥ- arājā svārājyakāmo rājasūyena yajeta' ityatra rājasūyaśabdo rājasaṃbandhātpravartamāno rājakartṛkāṇāmekaprakaraṇa paṭhitānāṃ sarveṣāṃ yāgānāṃ nāmadheyaṃ bhavati ।
darśapūrṇamāsaśabdau tu kālavācinau santau kālasaṃyogena vihitānāmevā'gneyādīnāṃ ṣaṇṇāṃ yāgānāṃ nāmadheyatāṃ pratipadyete ।
tataḥ adarśapūrṇamāsābhyāṃ svargakāmo yajeta' iti vākyena tannāmadheyavaśādāgneyādayaḥ ṣaḍeva yāgāḥ phalasaṃbandhitvena pratīyamānā mukhyāḥ ।
anye tvājyabhāgāghārādayastannāmarahitā niṣphalā āgneyādīnāṃ śeṣāḥ ।
evaṃ satyaṅgatvena stutirupapadyate ।
acakṣuṣī vā ete yajñasya, yadājyabhāgau' ityājyabhāgau yajñaśarīrasyāṅgino aṅgatvena stūyete ।
ayatprayājānuyājā ijyante varma vā etaścajñāya kriyate' iti yajñaśarīropakārakavarmatvena prayājānuyājāḥ stūyante ।
evamāghārādiṣūdāhāryam ।
etacca sati sādṛśye saṃbhavati ।
tasmāt - ādhārādīnāṃ nāsti mukhyatvam ।
jyotiṣṭome tulyāny aviśiṣṭaṃ hi kāraṇam ।
guṇānāṃ tūtpattivākyena saṃbandhāt kāraṇaśrutis tasmāt somaḥ pradhānaṃ syāt ।
tathā cānyārthadarśanam ।

dvādaśādhikaraṇamāracayati-
mukhyā na vā dīkṣaṇīyā mukhyā syātsomasāmyataḥ ।
jyortiṣi yasya stomāḥ syuriti somaikamukhyatā ।

ajyotiṣṭomena svargakāmo yajeta' ityasya prakaraṇe- aindravāyavagrahādayaḥ somayāgāḥ, dīkṣaṇīyādīṣṭayaḥ, agnīṣoyādi paśavaḥ, agnīṣoyādipaśavaḥ, āmnātāḥ ।
tatra - āgneyādipakṣapātidarśapūrṇamāsanāmavajjyotiṣṭomanāmnaḥ somapakṣapāte hetvabhāvena rājasūyanāmavatprakṛtasarvayāgasādhāraṇatvāt, somasamānānāṃ dīkṣaṇīyādīnāmapyasti mukhyatvam- iti cet ।
maivam ।
somayāgapakṣapāte hetusadbhāvāt ।
ajyortīṣi stomā yasya yajñasya so ayaṃ jyotiṣṭomaḥ' iti hi tadvyutpattiḥ ।
ata eva brāhmaṇam - atrivṛt, pañcadaśaḥ, saptadaśaḥ, ekaviṃśaḥ, etāni vāya tāni jyotiṃṣi ya etasya stomāḥ' iti ।
stomānāṃ jyotiṣṭvaṃ yajñaprakāśakatvam ।
na ceṣṭayaḥ paśavo vā trivṛdādistomayuktāḥ pratibhāsante ।
tasmāt - jyotiṣṭomanāmnā somayāgānāmeva phalasaṃbandhāvagamādaphalā iṣṭipaśavo na mukhyā iti somayāgānāmeva prādhānyam ।
iti śrīmādhavīye jaiminīyanyāyamālāvistare caturthādhyāyasya caturthapādaḥ
caturtho adhyāyaśca samāptaḥ ।