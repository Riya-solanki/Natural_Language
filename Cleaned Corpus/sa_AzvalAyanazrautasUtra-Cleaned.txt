Āśvalāyanaśrautasūtra

atha etasya samāmnāyasya vitāne yoga āpattim vakṣyāmaḥ । 

agny ādheya prabhṛtīny āha vaitānikāni । 

darśa pūrṇa māsau tu pūrvam vyākyāsyāmas tantrasya tatra āmnātatvāt । 

darśa pūrṇa māsayor haviḥṣv āsanneṣu hotā āmantritaḥ prāg udag āhavanīyād avasthāya prān mukho yajña upavīty ācamya dakṣiṇāvṛd vihāram prapadyate pūrveṇa utkaram apareṇa praṇītāḥ । 

idhmam apareṇa apraṇīte । 

cātvālam cātvālavatsu । 

etat tīrtham ity ācakṣate । 

tasya nityāḥ prāñcaś ceṣṭāḥ । 

aṅga dhāraṇā ca । 

yajña upavīta śauce ca । 

vihārād avyāvṛttiś ca tatra cet karma । 

eka aṅga vacane dakṣiṇam pratīyāt । 

anādeśe । 

karma codanāyām hotāram । 

dadāti iti yajamānam । 

juhoti japati iti prāyaścitte brahmāṇam । 

ṛcam pāda grahaṇe । 

sūktam sūkta ādau hīne pāde । 

adhike tṛcam sarvatra । 

japa anumantraṇa āpyāyana upasthānāny upāṃśu । 

mantrāś ca karma karaṇāḥ । 

prasaṅgād apavādo balīyān । 

prapadya abhihṛtatareṇa pādena vedi śroṇyā uttarayā pārṣṇīm samām nidhāya prapadena barhir ākramya saṃhatau pāṇī dhārayann ākāśavaty aṅgulī hṛdaya sammitāv aṅka sammitau vā dyāvā pṛthivyoḥ saṃdhim īkṣamāṇaḥ । 

etadd hotuḥ sthānam । 

āsanam vā sarvatra evam bhūtaḥ । 

vacanād anyat । 

preṣito japati । 

namaḥ pravaktre nama upadraṣṭre namo anukhyātre ka idam anuvakṣyati sa idam anuvakṣyati ṣaṇ mā urvīr aṃhas pāntu dyauś ca pṛthivī ca ahaś ca rātriś ca āpaś ca oṣadhayaś ca vāk samasthita yajñaḥ sādhu chandāṃsi prapadye aham eva mām amum iti svam nāma ādiśeta bhūte bhaviṣyati jāte janiṣyamāṇa ābhajāmy apāvyam vāco aśāntim vaha ity aṅguly agrāṇy avakṛṣya jāta vedo ramayā paśūn mayi iti pratisaṃdadhyāt । varma me dyāvā pṛthivī varma agnir varma sūryo varma me santu tiraścikāḥ । tad adya vācaḥ prathamam masīya iti । 

samāpya sāmidhenīr anvāha । 

him iti him kṛtya bhūr bhuvaḥ svar om iti japati । 

eṣo abhihiṃkāraḥ । 

bhūr bhuvaḥ svar ity eva japitvā kautso him karoti । 

na ca pūrvam japam japati । 

atha sāmidhenyaḥ pra vo vājā abhidyavo agna ā yāhi vītaye gṛṇān īḷenyo namasyas tiro agnim dūtam vṛṇīmahe samidhyamāno adhvare samiddho agna āhuta iti dve । 

tā eka śruti saṃtatam anubrūyāt । 

udātta anudātta svaritānām paraḥ samnikarṣa aikaśrutyam । 

svara ādim ṛg antam o kāram trimātram ma kāra antam kṛtvā uttarasyā ardharce avasyet । 

etad avasānam । 

uttara ādānam avipramohe । 

samāptau praṇavena avasānam । 

catur mātro avasāne । 

tasya anta āpattiḥ । 

sparśeṣu sva vargyam uttamam । 

antasthāsu tām tām anunāsikām । 

repha ūṣmasv anusvāram । 

triḥ prathama uttame anvāha adhyardhakāram । 

adhyardhām uktvā avasyed atha dve । 

dve prathamam uttamasyām atha adhyardhām । 

tāḥ pañcadaśa abhyastābhiḥ । 

etena śastra yājyā nigada anuvacana abhiṣṭavana saṃstavanāni । 

na tv anyatra adhyardhakāram na japaḥ prāg abhihiṃkārān na abhihiṃkāra abhyāsāv abahuṣu prakṛtyā । 

na avaccheda ādau । 

śastreṣv eva hotrakāṇām abhihiṃkāraḥ । 

sāmidhenīnām uttamena praṇavena agne mahān asi brāhmaṇa bhārata iti nigade avasāya । 

yajamānasya ārṣeyān pravṛṇīte yāvantaḥ syuḥ । 

param param prathamam । 

paurohityān rāja viśām । 

rāja ṛṣīn vā rājñām । 

sarveṣām mānava iti saṃśaye । 

deva iddho manv iddha ṛṣi ṣṭuto vipra anumaditaḥ kavi śasto brahma saṃśito ghṛta āhavana praṇīr yajñānām rathīr adhvarāṇām atūrto hotā tūrṇir havya vāḷ ity avasāya āspātram juhūr devānām camaso deva pāno arām iva agne nemir devāṃs tvam paribhūr asy āvaha devān yajamānāya iti pratipadya devatā dvitīyayā vibhaktyā ādeśam ādeśam āvaha ity āvāhayaty ādim plāvayan । 

agna āvaha iti tu prathama devatām । 

agnim somam ity ājya bhāgau । 

agnim agnī ṣomāv iti paurṇamāsyām । 

agnī ṣomayoḥ sthāna indra agnī amāvāsyāyām asamnayataḥ । 

indram mahendram vā samnayataḥ । 

antareṇa haviṣī viṣṇum upāṃśv aitareyiṇaḥ । 

agnīṣomīyam paurṇamāsyām vaiṣṇavam amāvāsyāyām eke na eke kaṃcana । 

anyeṣām apy upāṃśūnām āvaha svāhā ayāṭ priyā dhāmāni idam havir maho jyāya ity uccaiḥ । 

ye anye tad vacanāḥ parokṣās tān upāṃśu uccair vā । 

pratyakṣam upāṃśu । 

praticodanam āvāhanam । 

sarvā ādiśya sakṛd eka pradānāḥ । 

tathā itareṣu nigameṣv ekām iva saṃstuyāt । 

samānām devatām samāna arthām । 

avyavahitām sakṛn nigameṣu । 

oḷhāsv āvāpikāsu devān ājyapān āvaha agnim hotrāya āvaha svam mahimānam āvaha āvaha jāta vedaḥ sujayāyaja ity āvāhya yathā sthitam ūrdhva jānur upaviśya udag veder vyuhya tṛṇāni bhūmau prādeśam kuryād । 

aditir mātā asya antarikṣān mā chetsīr idam aham agninā devena devatayā trivṛtā stomena rathantareṇa sāmnā gāyatreṇa chandasā agniṣṭomena yajñena vaṣaṭ kāreṇa vajreṇa yo asmān dveṣṭi yam ca vayam dviṣmas tam hanmi iti । 

āśrāvayiṣyantam anumantrayeta āśrāvaya yajñam deveṣv āśrāvaya mām manuṣyeṣu kīrtyai yaśase brahma varcasāya iti । pravṛṇānam deva savitar etam tvā vṛṇute agnim hotrāya saha pitrā vaiśvānareṇa dyāvā pṛthivī mām pātām agnir hotā aham mānuṣa iti । 

mānuṣa ity adhvaryoḥ śrutvā ud āyuṣā svāyuṣā ud oṣadhīnām rasena ut parjanyasya dhāmabhir udasthām amṛtān anv ity uttiṣṭhet । 

ṣaṣṭiś ca adhvaryo navatiś ca pāśā agnim hotāram antarā vicṛttāḥ । sinanti pākam atidhīra eti ity utthāya । 

ṛtasya panthām anvemi hotā ity abhikramya aṃse adhvaryum anvārabheta pārśvasthena pāṇinā । 

āgnīdhram aṅka deśena savyena vā । 

indram anvārabhāmahe hotṛ vūrye purohitam । yena āyann uttamam svar devā aṅgiraso divam iti । 

sammārga tṛṇais trir abhyātmam mukham sammṛjīta sammārgo asi sam mām prajayā paśubhir mṛḍḍhi iti । 

sakṛn mantreṇa dvis tūṣṇīm । sarvatra evam karma āvṛttau । 

spṛṣṭvā udakam hotṛ ṣadanam abihmantrayeta āha daidhiṣavya ud atas tiṣṭhāny asya sadane sīda yo asmat pākatara iti । 

aṅguṣṭha upakaniṣṭhikābhyām hotṛ ṣadanāt tṛṇam pratyag dakṣiṇā niraset nirastaḥ parāvasur iti idam aham arvāvasoḥ sadane sīdāmi ity upaviśed dakṣiṇa uttariṇā upasthena । 

ete nirasana upaveśane sarva āsaneṣu sarveṣām ahar ahaḥ prathama upaveśane api samāne । 

dvir iti gautamaḥ । 

brahma odane prāśiṣyamāṇe agny ādheye brahmā । 

bahiṣ pavamānāt pratyetya some । 

prasṛpya hotā । 

srug ādāpane paśau । 

na patnī sāmyājike । 

na anyatra hotur iti kautsaḥ । 

upaviśya deva barhiḥ svāsastham tvā adhyāsadeyam iti । 

abhihiṣa hotaḥ pratarām barhiṣad bhava iti jānu śirasā barhir upaspṛśya ata ūrdhvam japet । 

bhūpataye namo bhuvana pataye namo bhūtānām pataye namo bhūtaye namaḥ prāṇam prapadye apānam prapadye vyānam prapadye vācam prapadye cakṣuḥ prapadye śrotram prapadye manaḥ prapadya ātmānam prapadye । 

gāyatrīm prapadye triṣṭubham prapadye jagatīm prapadye anuṣṭubham prapadye chandāṃsi prapadye sūryo no divaspātu namo mahadbhyo namo arbhakebhyo । 

viśve devāḥ śāsta na mā yathā iha arādhi hotā niṣadā yajīyāṃs tad adya vācaḥ prathamam masīya iti samāpya pradīpta idhme srucāv ādāpayen nigadena । 

agniḥ hotā vettv agner hotram vettu prāvitram sādhu te yajamāna devatā yo agnim ity avasāya hotāram avṛthāḥ iti japet । 

atha samāpayed ghṛtavatīm adhvaryo srucam āsyasva devayuvam viśva vāre iḷāmahai devān īḷe anyān namasyāma namasyān yajāma yajñiyān iti । 

samāpte asmin nigade adhvaryur āśrāvayati । 

pratyāśrāvayed āgnīdhra utkara deśe tiṣṭhan sphyam idhma samnahanāni ity ādāya dakṣiṇā mukha iti śāṭyāyanakam । astu śrauṣaḷ ity au kāram plāvayan । 

prayājaiś caranti । 

pañca ete bhavanti । 

eka ekam preṣito yajati । 

āgūr yājyā ādir anuyāja varjam । 

ye yajāmaha ity āgūr vaṣaṭ kāro antyaḥ sarvatra । 

uccaistarām balīyān yājyāyāḥ । 

tayor ādī plāvayet । 

yājyā antam ca । 

vivicya saṃdhy akṣarāṇām akāram na ced dvaivacano vyañjana anto vā । 

visarjanīyo anatyakṣara upadho riphyate । 

itaraś ca rephī । 

lupyate arephī । 

prathamaḥ svam tṛtīyam । 

nityam makāre । 

ye yajāmahe samidhaḥ samidho agna ājyasya vyantu vaoṣaḷ iti vaṣaṭ kāraḥ । 

iti prathamaḥ । 

vāg ojaḥ saha ojo mayi prāṇa apānāv iti vaṣaṭ kāram uktvā uktvā anumantrayate । 

divā kīrtyo vaṣaṭ kāraḥ । 

tathā anumantraṇam । 

etad yājyā nidarśanam । 

tanūnapād agna ājyasya vetv iti dvitīyo anyatra vasiṣṭha śunaka atri vadhry aśva rājanyebhyaḥ । 

narāśaṃso agna ājyasya vetv iti teṣām । 

iḷo agna ājyasya vyantv iti tṛtīyaḥ । 

bahir agna ājyasya vetv iti caturthaḥ । āgūr ya pañcame svāhā amum svāhā amum iti yathā āvāhitam anudrutya devatā yathā coditam anāvāhitāḥ svāhā devā ājyapā juṣāṇā agna ājyasya vyantv iti । 

ā ato mandreṇa । 

ūrdhvam ca śamyu vākāt । 

madhyamena havīṃṣy ā sviṣṭakṛtaḥ । 

uttamena śeṣaḥ । 

āgnir vṛtrāṇi jaṅghanad iti pūrvasya ājya bhāgasya anuvākyā । tvam soma asi sat patir ity uttarasya । juṣāṇo agnir ājyasya vetv iti pūrvasya yājyā । juṣāṇaḥ soma ājyasya haviṣo vetv ity uttarasya । tāv āgūryā ādeśam yajati । 

sarvāś ca anuvākyāvatyo apraiṣā । anyā anvāyātyābhyaḥ । 

saumikībhyaś ca yā antareṇa vaiśvānarīyam patnī samyājāṃś ca । 

etau vārtraghnau paurṇamāsyām । 

anuvākyā liṅga viśeṣān nāma dheya anyatvam tato vicāraḥ । 

nitye yājye । 

vṛdhanvantāv amāvāsyāyām । agniḥ pratnena manmanā soma gīrbhiṣ ṭvā vayam iti । ā ato vāg yamanam । 

antarā ca yājyā anuvākye । nigada anuvacana abhiṣṭavana śastra japānām ca ārabhyā samāpteḥ । 

anyad yajñasya sādhanāt । 

āpadya ato devā avantu na iti japet । 

api vā anyām vaiṣṇavīm । 

uktā devatāḥ । tāsām yājyā anuvākyāḥ । agnir mūrdhā bhuvo yajñasya ayam agniḥ sahasriṇa iti vedam viṣṇur vicakrame trir devaḥ pṛthivīm eṣa etām agnī ṣomā savedasā yuvam etāni divi rocanāni । 

indra agnī avasā gatam gīrbhir vipraḥ pramitim icchamāna ā indra sānasim rayim pra sasāhiṣe puru hūta śatrūn mahān indro yo ojasā bhuvas tvam indra brahmaṇā mahān iti । 

yady agnī ṣomīya upāṃśu yājo agnī ṣomā yo adya vām anyam divo mātariśvā jabhāra iti । 

atha sviṣṭakṛtaḥ piprīhi devān uśato yaviṣṭha ity anuvākyā । 

ye yajāmahe agnim sviṣṭakṛtam ayāḷ agnir ity uktvā ṣaṣṭhyā vibhavatyā devatām ādiśya priyā dhāmāny ayāḷ ity upasaṃtanuyāt । 

evam uttarā ayāḷ ayāḷ iti tv eva tāsām purastāt । 

ājyapa antam anukramya devānām ājyapānām priyā dhāmāni yakṣad agner hotuḥ priyā dhāmāni yakṣat svam mahimānam āyajatām ejyā iṣaḥ kṛṇotu so adhvarā jāta vedā juṣatām havir agne yad adya viśo adhvarasya hotar ity anavānam yajati । 

prakṛtyā vā । 

pradeśinyāḥ parvaṇī uttame añjayitvā oṣṭhayor abhyātmam nimārṣṭi । 

vācaspatinā te hutasya iṣe prāṇāya prāśnāmi ity uttaram uttare । manasas patinā te hutasya ūrje apānāya prāśnāmi ity adharam adhare । 

spṛṣṭvā udakam añjalinā iḷām pratigṛhya savye pāṇau kṛtvā paścād asyā udag aṅgulim pāṇim upadhāya avāntara iḷām avadāpayīta । 

antareṇa aṅguṣṭham aṅgulīś ca svayam dvitīyam ādadīta । 

pratyālabdhām aṅguṣṭhena abhisaṃgṛhya pratyāhṛtya । 

aṅgulīr amuṣṭim kṛtvā dakṣiṇata iḷām parigṛhya āsya sammitām upahvayate prāṇa sammitām vā । 

iḷā upahūtā saha divā bṛhatā ādityena upa asmān iḷā hvayatām saha divā bṛhatā ādityena iḷā upahūtā saha antarikṣeṇa vāmadevyena vāyunā upa asmān iḷā hvayatām saha antarikṣeṇa vāmadevyena vāyunā iḷā upahūtā । 

saha pṛthivyā rathantareṇa agninā upa asmān iḷā hvayatām saha pṛthivyā rathantareṇa agninā upahūtā gāvaḥ saha āśira upa mām gāvaḥ saha āśirāhvayantām । 

upahūtā dhenuḥ saha ṛṣabhā upa mām dhenuḥ saha ṛṣabhā hvayatām upahūtā gaur ghṛtapady upa mām gaur ghṛta padī hvayatām upahūtā divyāḥ sapta hotāra upa mām divyāḥ sapta hotāro hvayantām । 

upahūtaḥ sakhā bhakṣa upa mām sakhā bhakṣo hvayatām upahūtā iḷā vṛṣṭir upa mām iḷā vṛṣṭir hvayatām ity upāṃśv atha uccaiḥ iḷā upahūtā upahūtā iḷā upa asmān iḷā hvayatām iḷā upahūtā । 

mānavī ghṛta padī maitrā varuṇī brahma deva kṛtam upahūtam daivyā adhvaryava upahūtā upahūtā manuṣyāḥ । 

ya imam yajñam ava anye ca yajña patim vardhān upahūte dyāvā pṛthivī pūrvaje ṛtāvarī devī deva putre । upahūto ayam yajamāna uttarasyām deva yajyāyām upahūto bhūyasi haviṣ karaṇam idam me devā havir juṣantām iti tasminn upahūta iti । 

upahūya avāntareḷām prāśnīyād iḷe bhāgam juṣasva naḥ pinvam gā jinva arvato rāyas poṣasya īśiṣe tasya no rāsva tasya no dās tasyāas te bhāgam aśīmahi । 

sarva ātmanaḥ sarva tanavaḥ sarva vīrāḥ sarva pūruṣāḥ sarva puruṣā iti vā । 

mārjayitvā anuyājaiś caranti । 

paristaraṇair añjalim antardhāya apa āsecayate tan mārjanam । 

deva ādayo anuyājāḥ । 

vītavat pada antāḥ । 

trayaḥ । 

eka ekam preṣito yajati । 

devam barhir vasuvane vasu dheyasya vetu । devo narāśaṃso vasuvane vasu dheyasya vetu । devo agniḥ sviṣṭakṛt sudraviṇā mandraḥ kaviḥ satya manmā āyajī hotā hotur hotur āyajīyān agne yān devān ayāḍyān apiprer pre te hotre amatsata tām sasanuṣīm hotrām devam gamām divi deveṣu yajñam eraya imam sviṣṭakṛc ca agne hotā bhūr vasuvane vasu dheyasya namo vāke vīhi ity anavānam vā । 

sūkta vākāya sampreṣita idam dyāvā pṛthivī bhadram abhūd ārdhma sūkta vākam uta namo vākam ṛdhyāsma sūkta cuyam agne tvam sūkta vāg asi । 

upaśrutī divaspṛthivyor omanvatī te te asmin yajñe yajamāna dyāvā pṛthivī stām । śaṅgayī jīra dānū atrasnū apravede uru gavyūtī abhayam kṛtau । 

vṛṣṭi dyāvā rītyāpāśambhuvau mayobhuvā ūrjasvatī payasvatī sūpa caraṇā ca svadhi caraṇā ca tayor āvidi ity avasāya prathamayā vibhaktyā ādiśya devatām idam havir ajaṣata avīvṛdhata maho jyāyo akṛta ity upasaṃtanuyāt । 

evam uttarāḥ । 

akrātām akrata iti yathā artham । 

uktam upāṃśoḥ । 

āvāpika antam anudrutya devā ājyapā ājyam ajuṣanta avīvṛdhanta maho jyāyo akṛta agnihotreṇa idam havir ajuṣata avīvṛdhanta maho jyāyo akṛta । 

asyām ṛdhedd hotrāyām devam gamāyām āśāste ayam yajamāno asāv asāv ity asya ādiśya nāmanī upāṃśu samnidhau guror āyur āśaste suprajās tvam āśāste rāyas poṣam āśāste । 

sajātavanasyām āśāsta uttarām deva yājyām āśāste bhūyo haviṣ karaṇam āśāste divyam dhāma āśāste viśvam priyam āśāste । 

yad anena haviṣā āśāste tad asyām tad ṛdhyāt tad asmai devā rāsantām tad agnir devo devebhyo avanate vayam agner mānuṣāḥ । 

iṣṭam ca vittam ca ubhe ca no dyāvā pṛthivī aṃhasasyāyām gatir vām asya asya idam namo devebhya iti । 

śamyu vākāya sampreṣitas tat śamyor āvṛṇīmaha ity āha anuvākyāvad apraṇavām । 

vedam asmai prayacchaty adhvaryuḥ । 

tam gṛhṇīyād vedo asi vedo videya iti । 

ud āyuṣa ity etena upotthāya paścād gārhapatyasya upaviśya somam tvaṣṭāram devānām patnīr agnim gṛha patim ity ājyena yajanti । 

āpyāyasva sametu te sam t payāṃsi samuyantu vājā iha tvaṣṭāram agriyam tan nas turīyam adhapoṣayitnu devānām patnīr uśatīr avantu na iti dve agnir hotā gṛha patiḥ sa rājā havya vāḷ agnir ajaraḥ pitā na iti patnī samyājāḥ । 

atha prajā kāmo rākām sinīvālīm kuhūm iti prāg gṛhapater yajeta । 

rākām aham sinīvali kuhūm aham iti dve dve yājyā anuvākye । 

kuhūm aham suvṛtam vidmāpasam asmin yajñe suhavām johavīmi । sā no dadātu śravaṇam pitṝṇām tasya ete devi haviṣā vidhema । kuhūr devānām amṛtasya patnī havyā no asya haviṣaḥ śṛṇotu । 

saṃdāśuṣe kiratu bhūri vāmam rāyas poṣam yajamāne dadhātv iti ājyam pāṇi tale avadāpayīta iḷām upahūya sarvām prāśnīyāt । 

śamyu vāko bhaven na vā । 

vedam patnyai pradāya vācayedd hotā adhvaryur vā vedo asi vittir asi videya karmā asi karaṇam asi kriyā saṃsanir asi sanitā asi saneyam ghṛtavantam kulāyinam rāyas poṣam sahasriṇam vedo dadātu vājinam । 

yam bahava upajīvanti yo janānām asad vaśī । tam videya prajām videya kāmāya tvā iti । 

veda śirasā nābhi deśam ālabheta prajā kāmā cet । 

atha asyāa yoktram vicṛtet pra tvā muñcāmi varuṇasya pāśād iti । 

tat pratyag gārhapatyād dvi guṇam prāk pāśam nidhāya upariṣṭād asya udag agrāṇi veda tṛṇāni karoti । 

purastāt pūrṇa pātram saṃśliṣṭam veda tṛṇaiḥ । 

abhimṛśya vācayet pūrṇam asi pūrṇam me bhūyāḥ supūrṇam asi supūrṇam me bhūyāḥ sad asi san me bhūyāḥ sarvam asi sarvam me bhūyā akṣitir asi mā me kṣeṣṭhā iti । 

atha enām pūrṇa pātrāt patidiśam udakam udukṣann udukṣantīm vācayati prācyām diśi devā ṛtvijo mārjayantām dakṣiṇasyām diśi māsāḥ pitaro mārjayantama pratīcyām diśi gṛhāḥ paśavo mārjayantām । 

udīcyām diśy āpa oṣadhayo vanaspataye mārjayantām ūrdhvām diśi yajñaḥ saṃvatsaraḥ prajāpatir mārjayantām mārjayantām iti vā । 

atha asyā uttānam añjalim adhastād yoktrasya nidhāya ātmanaś ca savyam pūrṇa pātram ninayan vācayen mā aham prajām parāsicam yā naḥ sayāvarī sthana । samudre vo ninayāni svam pātho apītha iti । 

veda tṛṇāny agre gṛhītvā avidhūnvant saṃtatam stṛṇan savyena gārhapatyād āhavanīyam eti tantum tanvan rajaso bhānam anvihi iti । 

śeṣam nidhāya pratyag udag āhavanīyād avasthāya sthālyāḥ sruveṇa ādāya sarva prāyaś cittāni juhuyāt svāhā kāra antair mantrair na cen mantre paṭhitaḥ । 

yat kiṃca apreṣito yajed anyatra api । 

evam bhūto avyakta homa abhyādhāna upasthānāni ca । 

ayāś ca agne anabhiśastīś ca satyam it tvam ayā asi । ayāsā vayasā kṛto ayāsan havyam ūhiṣe yā no dhehi bheṣajam svāhā । 

ato devā avantu na iti dvābhyām vyāhṛtibhiś ca bhūḥ svāhā bhavaḥ svāhā svaḥ svāhā bhūr bhuvaḥ svaḥ svāhā iti । 

hutvā saṃsthā japena upashāya tīrthe niṣkramya aniyamaḥ । 

om ca me svaraś ca me yajña upa ca te namaś ca । yat te nyūnam tasmai ta upayat te atiriktam tasmai te nama iti saṃsthā japaḥ । 

iti hotuḥ । 

atha brahmaṇaḥ । 

hotrā ācamana yajña upavīta śaucāni । 

nityaḥ sarva karmaṇām dakṣiṇato dhruvāṇām vrajatām vā । 

barhir vedi yām diśam vrajeyuḥ sā eva tatra prācī । 

ceṣṭāsv amantrāsu sthāna āsanayor vikalpaḥ । 

tiṣṭhedd homāś ca ye avaṣaṭ kārāḥ । 

āsīta anyatra । 

samasta pāṇy aṅguṣṭhe agreṇa āhavanīyam parītya dakṣiṇataḥ kuśeṣu upaviśet । 

bṛhaspatir brahmā brahma sadana āsiṣyate bṛhaspate yajñam gopāya ity upaviśya japet । 

eṣa brahma japaḥ sarva yajña tantreṣu sāgnau yatra upaveśanam । 

upaviṣṭam atisarjayate । 

brahmann apaḥ praṇeṣyāmi iti śrutvā bhūr bhuvaḥ svar bṛhaspati prasūta iti japitvā om praṇaya ity atisṛjet sarvatra । 

yathā karma tv ādeśāḥ । 

praṇava ādy uccaiḥ । 

ūrdhvam vā praṇavāt । 

ata ūrdhvam vāg yata āsta ā haviṣkṛta udvādanāt । 

āmarjanāt paśau । 

some gharma ādi ca atipraiṣa ādi ca ā subrahmaṇyāyāḥ । 

prātar anuvāka ādy ā antaryāmāt । 

harivato anusavanam ā iḷāyāḥ । 

stotreṣv atisarjana ādy ā vaṣaṭ kārāt । 

ā udṛcaḥ pavamāneṣu । 

yac ca kiṃca mantravat । 

hotrā śeṣaḥ । 

āpattiś ca । 

yatra tv agniḥ praṇīyate api sasome tad ādi tatra vāg yamanam । 

dakṣiṇataś ca vrajan japaty āśuḥ śiśāna iti sūktam । 

samāpya upaveśana ādy uktam । 

na tu saumike praṇayane brahma japaḥ । 

anyatra visṛṣṭa vāg abahu bhāṣī yajña manāḥ । 

viparyāse antarite mantre karmaṇi vā ākhyāte vā upalakṣya vā jānv ācya āhutim juhuyāt । 

ṛktaś ced bhūr iti gārhapatye । yajuṣṭo bhuva iti dakṣiṇe । āgnīdhrīye someṣu । 

sāmataḥ svar ity āhavanīye sarvato avijñāte vā bhūr bhuvaḥ svar ity āhavanīya eva । 

prāk prāajebhyo aṅgāram bahiṣ paridhi nirvṛttam sruva daṇḍena abhinidadhyān mā tapo mā yajñas tapan mā yajña patis tapat । namas te astv āyate namo rudra parāyate । namo yatra niṣīdasi iti । 

amum mā hiṃsīr amum mā hiṃsīr iti ca pratidiśam adhvaryu yajamānau purastāc cet । brahma yajamānau dakṣiṇataḥ । hotṛ patnī yajamānān paścāt । āgnīdhra yajamānā uttarataḥ । 

atha enam anuprahared ā aham yajñam dadhe nirṛter upasthāt tam deveṣu paridadāmi vidvān । suprajās tvam śatam hi mām adanta iha no devā mayi śarma yacchata iti । 

tam abhijuhuyāt sahasra śṛṅgo vṛṣabho jāta vedā stoma pṛṣṭho ghṛtavānt supratīkaḥ । mā no hiṃsīdd hiṃsito dadhāmi na tvā jahāmi go poṣam ca no vīra poṣam ca yaccha svāhā iti । 

prāśitram āhriyamāṇam īkṣate mitrasya tvā cakṣuṣā pratīkṣa iti । devasya tvā savituḥ prasave aśvinor bāhubhyām pūṣṇo hastābhyām pratigṛhṇāmi iti । tad añjalinā pratigṛhya pṛthivyās tvā nābhau sādayāmy adityā upastha iti । 

kuśeṣu prāg daṇḍam nidhāya aṅguṣṭha upakaniṣṭhikābhyām asṃkhādan prāśnīyāt । agneṣ ṭvā āsyena prāśnāmi bṛhaspater mukhena iti । 

ācamyān vā ācāmet satyena tvā abhijigharmi yā apsv antar devatās tā idam śamayantu cakṣuḥ śrotram prāṇān me mā hiṃsīr iti indrasya tvā jaṭhare dadhāmi iti nābhim ālabheta । prakṣālya prāśitra haraṇam trir anena abhyātmam apo ninayate । 

mārjayitvā asmin brahma bhāgam nidadhyāt । 

paścāt kuśeṣu yajamāna bhāgam । 

anvāhāryam avekṣeta prajāpater bhāgo asy ūrjasvān payasvān akṣitir asi mā mā īkṣeṣṭhā asmiṃś ca loke amuṣmiṃś ca । 

prāṇa apānau me pāhi kāmāya tvā ity aspṛśann avaghrāya aṅguṣṭhā upakaniṣṭhikābhyām śiṣṭam gṛhītvā brahma bhāge nidadhyāt । 

brahman prasthāsyāma iti śrutvā bṛhaspatir brahmā brahma sadana āsiṣṭa bṛhaspate yajñam ajūgupaḥ sa yajñam pāhi yajñapatim pāhi sa mām pāhi । 

bhūr bhuvaḥ svar bṛhaspati prasūta iti japitvā om pratiṣṭhā iti samidham anujānīyāt । saṃsthite jaghana ṛtvijām sarva prāyaś cittāni juhuyāt tam itare anvālabheran । 

hotāram vā । 

etayor nitya homaḥ । 

sarve saṃsthā japena upatiṣṭhanta upatiṣṭhante । 

paurṇamāsena iṣṭi paśu somā upadiṣṭāḥ । 

tair amāvāsyāyām paurṇamāsyām vā yajeta । 

rājanyaś ca agnihotram juhuyāt । 

tapasvine brāhmaṇāya itaram kālam bhaktam upaharet । 

ṛta satya śīlaḥ somasut sadā juhuyāt । 

bahuṣu bahūnām anudeśa ānantarya yogaḥ । 

dve dve tu yājyā anuvākye । 

adṛṣṭa ādeśe nitye । 

agny ādheyam । 

kṛttikāsu rohiṇyām mṛga śirasi phalgunīṣu viśākhayor uttarayoḥ proṣṭha padayoḥ । 

eteṣām kasmiṃścit । 

vasante parvaṇi brāhmaṇa ādadhīta । 

grīṣma varṣā śaratsu kṣatriya vaiśya upakruṣṭāḥ । 

yasmin kasmiṃścid ṛtāv ādadhīta । 

somena yakṣyamāṇo na ṛtum pṛcchen na nakṣatram । 

aśvatthāt śamī garbhād araṇo āhared anavekṣamāṇaḥ । 

yo aśvatthaḥ śamī barbha āruroha tve sacā । tam tvā āharāmi brahmaṇā yajñaiḥ ketubhiḥ saha iti pūrṇa āhuty antam agny ādheyam । 

yadi tv iṣṭayas tanuyuḥ । 

prathamāyām agnir agniḥ pavamānaḥ । 

agna āyūṃṣi pavase agne pavasva svapāḥ । 

sa havyavā amatyā agnir hotā purohita iti sviṣṭakṛtaḥ samyājye ity ukte sauviṣṭakṛtī pratīyāt । 

sarvatra devatā āgame nityānām apāyaḥ । 

yāḥ sviṣṭakṛtam antar ājya bhāgau ca tās tat sthāne । 

eṣa samāna jāti dharmaḥ । 

dvitīyasyām vṛdhanvantau । agniḥ pāvake agniḥ śuciḥ sa naḥ pāvaka dīdivo agne pāvaka rociṣā agniḥ śuci vratatama ud agne śucayas tava । 

sāhvān viśvā abhiyujo agnim īḷe purohitam iti samyājye । dvitīyasyām sāmidhenyāv āvapate prāg upottamāyāḥ pṛthu pājā amartya iti dve । 

dhāyye ity ukta ete pratīyāt puṣṭimantāv agninā rayim aśnavad gayasphono amīvaha iti । agnīṣomāv indra agnī viṣṇur iti vaikalpikāni । 

aditiḥ । 

uta tvām adite mahi mahīm ū ṣu mātaram suvratānām ṛtasya patnīm avase huvema । tuvi kṣatrām ajarantīm urūcīm suśarmāṇam aditim supraṇītam । 

pra iddho agna imo agna iti samyājye virājāv ity ukta ete pratīyād iti tisraḥ । 

ādya uttame vaiva syātām । 

ādyā vā । 

tathā sati syām eva dhāyye virājau । 

iti mātre vikāre vairāja tantrā iti pratīyāt । 

ādhānād dvādaśa rātram ajasrāḥ । 

atyantam tu gata śriyaḥ । 

utsarge apara ahṇe gārhapatyam prajvalya dakṣiṇa agnim ānīya viṭ kulād vittavato vā eka yonaya ity eke dhriyamāṇam vā prajvalya araṇimantam vā mathitvā gārhapatyād āhavanīyam jvalantam uddharet । 

devam tvā devebhyaḥ śriyā uddharāmi ity uddharet । 

uddhriyamāṇa uddhara pāpmano mā yad avidvān yac ca vidvāṃś cakāra । ahnā yad enaḥ kṛtam asti kiṃcit sarvasmān mā uddhṛtaḥ pāhi tasmād iti praṇayet । 

amṛta āhutim amṛtāyām juohmy agnim pṛthivyām amṛtasya yonau । tayā anantam kāmam aham jayāni prajāpatiḥ prathamo ayam jigāya agnāv agniḥ svāhā iti nidadhyād ādityam abhimukhaḥ । 

evam prātar vyuṣṭāya antam eva abhimukhaḥ । 

rātryā yad ana iti tu praṇayet । 

ata ūrdhvam āhita agnir vrata caryā ā homāt । 

anudita homī ca udayāt । 

astamite homaḥ । 

nityam ācamanam । 

ṛta satyābhyām tvā paryukṣāmi iti japitvā paryukṣet tris trir eka ekam punaḥ punar udakam ādāya । 

ānantarye vikalpaḥ । 

dakṣiṇam tv eva prathamam vijñāyate pitā vā eṣo agnīnām yad dakṣiṇaḥ putro gārhapatya pautra āhavanīyas tasmād evam paryukṣet । 

gārhapatyād avicchinnām udaka dhārām haret tantum tanvan rajaso bhānuman vihi ity āhavanīyāt । 

paścād gārhapatyasya upaviśya udann aṅgārān apohet suhutakṛtaḥ stha suhutam kariṣyatha iti । 

teṣv agnihotram adhiśrayed adhiśritam adhyadhiśritam adhiśritam him iti । 

iḷāyās padam ghṛtavac cara acaram jāta vedo havir idam juṣasva ye grāmyāḥ paśavo viśva rūpās teṣām saptānām mayi puṣṭir astv iti vā । 

na dadhy adhiśrayed adhiśrayed ity eke । 

payasā nitya homaḥ । 

yavāgūr odano dadhi sarpir grāma kāma anna adya kāma indriya kāma tejas kāmānām । 

adhiśritam avajvalayet । 

anadhiśrayam dadhy agniṣ ṭe tejo mā hārṣīr iti । 

sruveṇa pratiṣiñcyān na vā śāntir asy amṛtam asi iti । 

tayor avyaticāraḥ । 

punar jvalatā pariharet trir antaritam rakṣo antaritā arātaya iti । 

samudantam karṣann iva udann udvāsayed dive tvā antarikṣāya tvā pṛthivyai tvā iti nidadhat । 

suhuta kṛtaḥ stha suhutam akārṣṭa ity aṅgārān atisṛjya sruk sruvam pratitapet pratyuṣṭam rakṣaḥ pratyuṣṭā arātayo niṣṭaptam rakṣo niṣṭaptā arātaya iti । 

uttarataḥ sthālyāḥ sruvam āsādya om unnayāni ity atisarjayīta । 

āhita agnir ācamya apareṇa vedim ativrajya dakṣiṇata upaviśya etat śrutvā om unnaya ity atisṛjet । 

atisṛṣo bhūr iḷā bhuva iḷā svar iḷā vṛdha iḷā iti sruva pūram unnayet । 

agniyam agniyam pūrṇatamam yo anu jyeṣṭham ṛddhim icchet putrāṇām । 

yo asya putraḥ priyaḥ syāt tam prati pūrṇam unnayet । 

sthālīm abhimṛśya samidham srucam ca adhy adhi gārhapatyam hṛtvā prāṇa sammitām āhavanīya samīpe kuśeṣu upasādya jān ācya samidham ādadhyād rajatām tvā agni jyotiṣam rātrim iṣṭakām upadadhe svāhā iti । 

samidham ādhāya vidyud asi vidya me pāpmānam agnau śraddhā ity apa upaspṛśya pradīptām dvy aṅgula mātre abhijuhuyād bhūr bhuvaḥ svar om agnir jyotir jyotir agniḥ svāhā iti । 

pūrvām āhutim hutvā kuśeṣu sādayitvā gārhapatyam eva īkṣeta paśūn me yaccha iti । 

atha uttarām tūṣṇīm bhūyasīm asaṃsṛṣṭām prāg udag uttarato vā । 

prajāpatim manasā dhyāyāt tūṣṇīm homeṣu sarvatra । 

bhūyiṣṭham sruci śiṣṭvā trir anuprakampya avamṛjya kuśa mūleṣu nimārṣṭi paśubhyas tvā iti । 

teṣām dakṣiṇata uttānā aṅgulīḥ karoti prācīna āvītī tūṣṇīm svadhā pitṛbhya iti vā । 

apo avaninīya । 

vṛṣṭir asi vṛśca me pāpmānam apsu śraddhā ity apa upaspṛśya । 

āhita agnir anumantrayeta । 

ādhānam uktvā tena ṛṣiṇā tena brahmaṇā tayā devatayā aṅgirasvad dhruvā āsīda iti samidham । 

tā asya sūda dohasa iti pūrvām āhutim । 

upasthāya uttarām kāṃkṣeta īkṣamāṇo bhūr bhuvaḥ svaḥ suprajāḥ prajābhiḥ syām suvīro vīraiḥ supoṣaḥ poṣaiḥ । 

āgneyībhiś ca । 

agna āyūṃṣi pavasa iti tisṛbhiḥ । 

saṃvatsare saṃvatsare । 

yavāgvā payasā vā svayam parvaṇi juhuyāt । 

ṛtvijām eka itaram kālam । 

antevāsī vā । 

spṛṣṭvā udakam udan āvṛtya bhakṣayet । 

aparayor vā hutvā । 

āyuṣe tvā prāśnāmi iti prathamam । anna adyāya tvā ity uttaram । 

tūṣṇīm samidham ādhāya agnaye gṛhapataye svāhā iti gārhapatye । 

nitya uttarā । 

tūṣṇīm samidham ādhāya agnaye saṃveśa pataye svāhā iti dakṣiṇe । agnaye annādāya anna pataye svāhā iti vā । 

nitya uttarā । 

atha enām kuśaiḥ prakṣālya catasraḥ pūrṇāḥ prāg udīcyor ninayed ṛtubhyaḥ svāhā digbhyaḥ svāhā saptarṣibhyaḥ svāhā itara janebhyaḥ svāhā iti । 

pañcamīm kuśa deśe pṛthivyām amṛtam juhomy agnaye vaiśvānarāya svāhā iti । ṣaṣṭhīm paścād gārhapatyasya prāṇam amṛte juhomy amṛtam prāṇe juhomi svāhā iti । 

pratāpya antar vedi nidadhyāt । 

parikarmiṇe prayacchet । 

agreṇa āhavanīyam parītya samidha ādadhyāt tisras tisra udan mukhas tiṣṭhan । 

prathamām samantrām । 

āhavanīye dīdihi iti gārhapatye dīdāya iti dakṣiṇe dīdidāya iti । 

uktam paryukṣaṇam । 

tābhyām parisamūhane । 

pūrve tu paryukṣaṇāt । 

evam prātaḥ । 

upodayam vyuṣita udite vā । 

satya ṛtābhyām tvā iti paryukṣaṇam om unneṣyāmi ity atisarjanam hariṇīm tvā sūrya jyotiṣam ahar iṣṭakām upadadhe svāhā iti samid ādhānam bhūr bhuvaḥ svar om sūryo jyotir jyotiḥ sūryaḥ svāhā iti homa unmārjanam ca । 

pravatsyann agnīn prajvalya ācamya atikramya upatiṣṭhate । 

āhavanīyam śaṃsya paśūn me pāhi iti । gārhapatyam naya prajām me pāhi iti । dakṣiṇam atharva pitum me pāhi iti । gārhapatya āhavanīyāv īkṣeta imān me mitrā varuṇau gṛhān gopāyatam yuvam avinaṣṭān avihṛtān pūṣā enān abhirakṣatv asmākam punar ā ayanād iti । 

yathā pratyetya pradakṣiṇam paryann āhavanīyam upatiṣṭhate । mama nāma prathamam jāta vedaḥ pitā mātā ca dadhatur yad agne । tattvam bibhṛhi punar ā mama etos tava aham nāma bibharāṇy agra iti । 

pravrajed anavekṣamāṇo mā praṇama iti sūktam japan । 

ārād agnibhyo vācam visṛjeta । 

sadā sugaḥ pitur mā astu panthā iti panthānam avaruhya । 

anupasthita agniś cet pravāsam āpadyeta । iha eva san tatra santam tvā agne hṛdā vācā manasā vā bibharmi । tiro mā santam mā prahāsīr jyotiṣā tvā vaiśvānareṇa upatiṣṭhata iti pratidiśam agnīn upasthāya । 

apa panthām aganmahi iti pratyetya । 

sami pāṇir vāg yato agnīn jvalataḥ śrutvā abhikramya āhavanīyam īkṣeta । viśvadānīm ābharanto anātureṇa manasā । agne mā te prativeśā riṣāma । namas te astu mīḷhuṣe namas ta upasadvane । agne śumbhasva tanvaḥ sam mā rayyā sṛja iti । 

agniṣu samidha upanidhāya āhavanīyam upatiṣṭhate । mama nāma tava ca jāta vedo vāsasī iva vivasānau carāvaḥ । te bibhṛvo dakṣase jīvase ca yathā yatham nau tanvā jāta veda iti । 

tata samidho abhyādadhyāt । 

āhavanīye agnama viśva vedasam asmabhyam vasuvittamam । agne saṃrāḷ abhidyumnam abhisaha āyacchasva svāhā iti । gārhapatye ayam agnir gṛha patir gārhapatyaḥ prajāyā vasuvittamaḥ । agne gṛhapate abhidyumnam abhisaha āyacchasva svāhā iti । dakṣiṇe ayam agniḥ purīṣyo rayimān puṣṭi vardhanaḥ । 

agne purīṣya abhidyumnam abhisaha āyacchasva svāhā iti । gārhapatya āhavanīyāv īkṣeta imān me mitrā varuṇau gṛhān ajūgupatam yuvam । avinaṣṭān avihṛtān pūṣā enān abhyārakṣīd asmākam punar ā ayanād iti । 

yathā itam pratyetya । parisamūhya udag vihārād upaviśya bhūr bhuvaḥ svar iti vācam visṛjet । 

proṣya bhūyo daśarātrāc catur gṛhītam ājyam juhuyāt mano jyotir juṣatām ājyam me vicchinnam yajñam sam imam dadhātu । yā iṣṭā uṣaso yā aniṣṭās tāḥ saṃtanomi haviṣā ghṛtena svāhā iti । 

agnihotra ahome ca । 

pratihomam eke । 

gṛhān īkṣeta apy anāhita agnir gṛhā mā bibhīta upamaḥ svastye vo asmāsu ca prajāyadhvam mā ca vo gopatī riṣad iti prapadyeta । gṛhān aham sumanasaḥ prapadye vīraghno vīravataḥ suvīrān । irām vahanto ghṛtam ukṣamāṇās teṣv aham sumanāḥ saṃviśāni iti śivam śagmam śamyoḥ śamyor iti trir anuvīkṣamāṇaḥ । 

viditam apy alīkam na tad ahar jñāpayeyuḥ । 

vijñāyate abhayam vo abhayam em astv ity eva upatiṣṭheta pravasan pratyetya ahar ahar vā iti । 

amāvāsyāyām apara ahṇe piṇḍa pitṛ yajñaḥ । 

dakṣiṇa agner eka ulmukam prāg dakṣiṇā praṇayed ye rūpāṇi pratimuñcamānā asurāḥ santaḥ svadhayā caranti । parāpuro nipuro ye bharanty agniṣ ṭāṃl lokāt praṇudātv asmād iti । 

sarva karmāṇi tām diśam । 

upasamādhāya ubhau paristīrya dakṣiṇa agneḥ prāg udak pratyag udag vā eka ekaśaḥ pātrāṇi sādayec caru sthāli śūrpa sphya ulūkhala musala sruva dhruva kṛṣṇa ajina sakṛd ācchinna idhma mekṣaṇa kamaṇḍalūn । 

dakṣiṇato agniṣṭham āruhya caru sthālīm vrīhīṇām pūrṇām nimṛjet । 

pariśannān nidadhyāt । 

kṛṣṇa ajina ulūkhalam kṛtvā itarān patny avahanyād avivecam । 

avahatānt sakṛt prakṣālya dakṣiṇa agnau śrapayet । 

arvāg atipraṇītāt sphyena lekhām ullikhed apahatā asurā rakṣāṃsi vediṣada iti । 

tām abhyukṣya sakṛd ācchinnair avastīrya āsādayed abhighārya sthālī pākam ājyam sarpir anutpūtam nava nītam vā utpūtam dhruvāyām ājyam kṛtvā dakṣiṇataḥ । 

āñjana abhyañjana kaśipu upabarhaṇāni । 

prācīna āvītī idhmam upasamādhāya mekṣaṇena ādāya avadāna sampadā juhuyāt somāya pitṛmate svadhā namo agnaye kavya vāhanāya svadhā nama iti । 

svāhā kāreṇa vā agnim pūrvam yajña upavītī । 

mekṣaṇam anuprahṛtya prācīna āvītī lekhām trir udakena upanayet śundhantām pitaraḥ śundhantām pitāmahāḥ śundhantām prapitāmahā iti । 

tasyām piṇḍān nipṛṇīyāt parācīna pāṇiḥ pitre pitāmahāya prapitāmahāya etat te asau ye ca tvām atra anv iti । 

tasmai tasmai ya eṣām pretāḥ syur iti gāṇagāriḥ pratyakṣam itarān arcayet tad arthatvāt । 

sarvebhya eva nipṛṇīyād iti tailvaliḥ kriyā guṇatvāt । 

api jīva anta ā tribhyaḥ pretebhya eva nipṛṇīyād iti gautamaḥ kriyā hy artha kāritā । 

upāya viśeṣo jīva mṛtānām । 

na parebhyo anadhikārāt । na jīvebhyo nipṛṇīyāt । 

na jīva antarhitebhyaḥ । 

juhuyāj jīvebhyaḥ । 

sarva hutam sarva jīvinaḥ । 

nāmāny avidvāṃs tata pitāmaha prapitāmaha iti । 

nipṛtān anumantrayeta atra pitaro mādayadhvam yathā bhāgam āvṛṣāyadhvam iti । 

savya āvṛd udann āvṛtya yathā śakty aprāṇann āsitvā abhiparyāvṛttya amīmadanta pitaro yathā bhāgam āvṛṣāyīṣata iti । 

caroḥ prāṇa bhakṣam bhakṣayet । 

nityam ninayanam । 

asāv abhyaṅkṣva asāv aṅkṣva iti piṇḍeṣv abhyañjana añjane । 

vāso dadyād daśām ūrṇā stukā vā pañcāśad varṣatāyā ūrdhvam svam loma etad vaḥ pitaro vāso mā no ato anyat pitaro yuṅgdhvam iti । 

atha enān upatiṣṭheta namo vaḥ pitara iṣe namo vaḥ pitara ūrje namo vaḥ pitaraḥ śuṣmāya namo vaḥ pitaro aghorāya namo vaḥ pitaro jīvāya namo vaḥ pitaro rasāya । svadhā vaḥ pitaro namo vaḥ pitaro nama etā yuṣmākam pitara imā asmākam jīvā vo jīvanta iha santaḥ syāma । 

namo anvāhuvāmaha iti ca tisṛbhiḥ । 

atha enān pravāhayet paretana pitaraḥ somyāso gmbhīrebhiḥ pathibhiḥ pūrviṇebhiḥ । dattāya asmabhyam draviṇe ha bhadram rayim ca naḥ sarva vīram niyacchata iti । 

agnim pratyetyād agne tam adya aśvam na stomair iti । 

gārhapatyam yad antarikṣam pṛthivīm uta dyām yan mātaram pitaram jihiṃsima । agnir mā tasmād enaso gārhapatyaḥ pramuñcatu karotu mām anenasam iti । 

vīram me datta pitara iti piṇḍānām madhyamam । 

patnīm prāśayed ādhatta pitaro garbham kumāram puṣkara srajam । yathā ayam arapā asad iti । 

apsv itarau । 

atipraṇīte vā । 

yathā vā āgnatur anna kāmyā bhāvaḥ sa prāśnīyāt । 

mahā rogeṇa vā abhitaptaḥ prāśnīyād anyatarām gatim gacchati । 

evam anāhita agnir nitye । 

śrapayitvā atipraṇīya juhuyāt । 

dvivat pātrāṇām utsargaḥ । 

tṛṇam dvitīyam udrikte । 

darśa pūrṇa māsāv ārapsyamāno anvārambhaṇīyām । 

agnā viṣṇū sarasvatī sarasvān agnir bhagī । 

agnā viṣṇū sajoṣase mā vardhantu vā aṅgiraḥ । dyumnair vājebhir āgatam । agnā viṣṇū mahi dhāma priyam vām vītho ghṛtasya guhyā juṣāṇā । dame dame suṣṭutir vām iyānā prati vām jihvā ghṛtam uccaraṇyat । pāvakānaḥ sarasvatī pāvīravī kanyā citrāyuḥ pīpivāṃsam sarasvato divyam suparṇam vāyasam bṛhantam āsavam savitur yathā sa no rādhāṃsy ā bhara iti । 

ādhānād yady āmayāvī yady vā arthā vyatheran puar ādheya iṣṭiḥ । 

tasyām prayājā anuyājān vibhaktibhir yajet । 

samidhaḥ samidho agne agna ājyasya vyantu । tanūnapād agnim agna ājyasya vetu । iḷo agninā agna ājyasya vyantu । barhir agnir agna ājyasya vetv iti । 

samidhā agnim duvasyata ehy ū ṣu bravāṇi ta ity āgneyāv ājya bhāgau । 

buddhimad indumantāv ity ācakṣate । 

tathā anuvṛttiḥ । 

ijyā ca । 

nityam pūrvam anubrāhmaṇinaḥ । 

agna āyūṃṣi pavasa ity uttaram । 

nityas tu uttare haviḥ śabdaḥ । 

āgneyam haviḥ । adhā hy agne krator bhadrasya ābhiṣ ṭe adya gīrbhir gṛṇanta ebhir no arkair agne tam adya aśvam na stomair iti samyājye । 

devam barhir agner vasuvane vau dheyasya vetu devo narāśaṃso agnau vasuvane vasu dheyasya vetv iti । 

āgrayaṇam vrīhi śyāmāka yavānām । 

sasyam na aśnīyād agnihotram ahutvā । 

yathā varṣasya tṛptaḥ syād atha āgrayaṇena yajeta । 

api vā devā āhus tṛpto nūnam vasṣasya āgrayaṇena hi yajata iti agni hotrīm vai nānādaitvā tasyāḥ payasā juhuyāt । 

api vā kriyā yaveṣu । 

iṣṭis tu rājñaḥ । 

sarveṣām ca eke । 

śyāmāka iṣṭyām saumyaś caruḥ । 

soma yās te mayobhuvo yā te dhāmāni divi yā pṛthivyām ity avāntareḷāyā nityam japam uktvā savye pāṇau kṛtvā itareṇa abhimṛśet prajāpataye tvā graham gṛhṇāmi mahyam śriye mahyam yaśase mahyam anna adyāya । 

bhadra annaḥ śreyaḥ samanaiṣṭa devās tvayā avasena samaśīmahi tvā । sa no mayobhūḥ piteva āviśa iha śam no bhava dvipade śam catuṣpada iti । prāśya ācamya nābhim ālabheta amo asu prāṇa tad ṛtam bravīmy amā asi sarvān asi praviṣṭaḥ । sa me jarām rogam apanudya śarīrād amā ma edhi māmṛdhāma indra iti । 

etena bhakṣiṇo bhakṣān sarvatra nava bhojane । 

atha vrīhi yavānām dhāyye virājau । 

agni indrāv indra agnī vā viśve devāḥ somo yadi tatra śyāmāko dyāvā pṛthivī । 

ā ghā ye agnim indhate sukarmāṇaḥ suruco devayanto viśve devāsa āgata ye ke ca jmā mahino ahimāyā mahī dyauḥ pṛthivī ca naḥ prapūrvaje pitarā navyasībhir iti । 

atha kāmyāḥ । 

āyuṣ kāma iṣṭyām jīvatumantau । 

ā no agne sucetunā tvam soma mahe bhagam ity agnir āyuṣmān indras trātā । 

āyuṣ ṭe viśvato dadhad ayam agnir vareṇyaḥ । punas te prāṇa āyātu parā yakṣmam suvāmi te । āyurdā agne haviṣo juṣāṇo ghṛta pratīko ghṛta yonir edhi । ghṛtam pītvā madhu cāru gavyam pitā iva putram abhirakṣatād imam । 

trātāram indram avitāram indram mā te asyām sahasāvan pariṣṭau । pāhi no agne pāyubhir ajasrair agne tvam pārayā navyo asmān iti samyājye । 

svastyayanyām rakṣitavantau । 

agne rakṣā no aṃhasas tvam naḥ soma viśvata iti । 

agniḥ svastimān svasti no divo agne pṛthivyā āre asmad amatim āre aṃha iti pūrvayokte samyājye । 

putra kāma iṣṭyām agniḥ putrī । 

yasmai tvam sukṛte jāta vedo yas tvā hṛdā kīriṇā manyamānaḥ । agnis tu viśravastamam iti dve samyājye । 

āgneyyā uttare । 

nitye mūrdhanvataḥ । 

tubhyam tā aṅgirastama aśyāma tam kāmam agne tava iti kāmāya । 

vaimṛdhyā uttare । 

vi na indra mṛdho jahi mṛgo na bhīmaḥ kucaro giriṣṭhāḥ । sadyuttim indra sacyutim pracyutim jaghana cyutim । pranākāphāna ābhara prayapsyann iva sakthyau vi na indra mṛdho jahi । canīkhudad yathāsapham abhi naḥ suṣṭutim naya iti । 

indrāya dātre punar dātre vā । 

yāni no dhanāni kruddho jināsi manyunā । indra anuviddhi nas tāni anena haviṣā punaḥ । punar na indro maghavā dadātu dhanāni śakro dhanīḥ surādhāḥ । asmadryak kṛṇutām yācito manaḥ śruṣṭī na indro haviṣā mṛdhāti iti । 

āśānām āśā pālebhyo vā । 

āśānām āśā pālebhyaś caturbhyo amṛtebhyaḥ । idam bhūtasya adhyakṣebhyo vidhema haviṣā vayam । viśvā āśā madhunā saṃsṛjāmi anamīvā āpa oṣadhayaḥ santu sarvāḥ । ayam yajamāno mṛdho vyasyatv agṛbhītāḥ paśavaḥ santu sarva iti । 

loka iṣṭiḥ । 

pṛthivy antarikṣam dyaur iti devatāḥ । 

pṛthivīm mātaram mahīm antarikṣam upabruve । bṛhatīm ūtaye divam । viśvam bibharti pṛthivī antarikṣam vipaprathe । duhe dyaur bṛhatī payaḥ । varma me pṛthivī mahī antarikṣam svastaye । dyaur me śarma mahi śrava iti tisras trayāṇām । 

prathame prathamasya uttame madhyamasya । 

mitra vindā mahā vairājī । 

agniḥ somo varuṇo mitra indro bṛhaspatiḥ savitā pūṣā sarasvatī tvaṣṭā ity eka pradānāḥ । 

agniḥ somo varuṇo mitra indro bṛhaspatiḥ savitā yaḥ sahasrī । pūṣā no gobhir avasā sarasvatī tvaṣṭā rūpeṇa samanaktu yajñam । 

pratilomam ādiśya yajad ye yajāmahe tvaṣṭāram sarasvatīm pūṣaṇam savitāram bṛhaspatim indram mitram varuṇam somam agnim tvaṣṭā rūpāṇi dadhatī sarasvatī bhagam pūṣā savitā no dadātu । bṛhaspatir dadad indraḥ sahasram mitro dātā varuṇaḥ somo agnir iti । 

aṣṭau vairāja tantrāḥ । 

tāsām ādyāḥ ṣaḷ eka haviṣaḥ । 

snuṣā śvaśurīyayā abhicaran yajeta । 

indraḥ sūro atarad rajāṃsi snuṣā sapatnā śvaśuro aham asmi । aham śatrūn jayāmi jarhṛṣāṇo aham vājam jayāmi vāja sātau । indraḥ sūraḥ prathamo viśva karmā marutvān astu gaṇavān sujātaiḥ । mama snuṣā śvaśurasya praviṣṭau sapatnā vācam manasa upāsatām । 

joṣṭo damūnā agne śardha mahate saubhagāya iti samyājye । 

vimatānām sammaty arthe saṃjñānī । 

agnir vasumān somo rudravān indro marutvān varuṇa ādityavān ity eka pradānāḥ । 

agniḥ prathamo vasubhir no avyāt somo rudrair abhirakṣatu tmanā । indro marudbhir ṛtuthā kṛṇotu ādityair no varuṇaḥ śarma yaṃsat । sam agnir vasubhir no avyāt sam somo rudriyābhis tanūbhiḥ । sam indro rāta havyo marudbhiḥ sam ādityair varuṇo viśva vedā iti । 

aindrāmārutīm bheda kāmāḥ । 

maruto yasya hi kṣaye praśardhāya mārutāya svabhānava iti । 

aindrīm anūcya mārutyā yajen mārutīm anūcya aindryā yajed indram pūrvam nigameṣu maruto vā । 

indram vā । pradhānād ūrdhvam marutaḥ । 

prakṛtyā sampatti kāmāḥ saṃjñānīm ca । 

aindrā bārhaspatyām pradhṛṣyamāṇāḥ । 

ā na indrā bṛhaspatī asmai indrā bṛhaspatī iti yady api indrāya codayeyuḥ । 

pavitra iṣṭyām । 

apām idma nyayanam samudrasya niveśanam । anyante asmat tapantu hetayaḥ pāvako asmabhyam śivo bhava । namas te harase śociṣe namas te astv arciṣe । anyante asmat tapantu hetayaḥ pāvako asmabhyam śivo bhava iti pāvakavatyo dhāyye । 

pāvakavantāv ājya bhāgau । 

agnī rakṣāṃsi sedhati । 

yo dhārayā pāvakayā iti । 

ṛcau yājye । 

yat te pavitram arciṣy ā kalaśeṣu dhāvati iti । 

pavitra ity ete । 

agniḥ pavamānaḥ sarasvatī priyā agniḥ pāvakaḥ savitā satya prasavo agniḥ śucir vāyur niyutvān agnir vrata patir dadhikrāvā agnir vaiśvānaro viṣṇuḥ śipiviṣṭaḥ । 

uta naḥ priya apriyāsv imā juhvānā yuṣmad ā namobhiḥ । 

vāyur agregā yajñaprīr vāyo śukro ayāmi te । 

dadhikrāvṇo akāriṣam ādadhikrāḥ śavasā pañca kṛṣṭīḥ । 

juṣṭo damūnā agne śardha mahate saubhagāya iti samyājye । 

sā eṣā saṃvatsaram atipravasataḥ । 

śuddhi kāmo vā । 

tad eṣā abhi yajña gāthā gīyate । vaiśvānarīm vrātapatīm pavitra iṣṭim tathaiva ca । ṛtāvṛdhau prayuñjānaḥ punāti daśa pauruṣam iti । 

varṣa kāma iṣṭiḥ kārīrī । 

tasyām prati tyam cārum adhvaram īḷe agnim svavasam namobhir iti dhāyye । 

yāḥ kāś ca varṣa kāma iṣṭyā apsumantau । 

apsv agne sadhiṣ ṭava apsu me somo abravīd iti । 

agnir dhāmacchan marutaḥ sūryaḥ । 

tisraś ca piṇḍya uttarāḥ । 

hiraṇya keśo rajaso visāra iti dve tvam tyā cid acyutā dhāmante viśvam bhuvanam adhiśritam iti vā vāśreva vidyun mimāti parvataś cin mahi vṛddho bibhāya sṛjanti raśmim ojasā vahiṣṭhebhir viharan yāsi tantum udīrayathā marutaḥ samudrataḥ pra vo marutas taviṣā udanyava āyam naraḥ sudānavo dadāśuṣe vidyun mahaso naro aśmadidyavaḥ kṛṣṇam niyānam harayaḥ suparṇā niyutvanto grāmajito yathā naraḥ । 

agne bādhasva vimṛdho vidur grahā yam tvā devāpiḥ śuśucāno agna iti samyājye । ṛco anūcya yajurbhir eke yajanti । 

saṃsthitāyām sarvā diśa upatiṣṭheta achā vada tavasam gīrbhir ābhir iti catasṛbhiḥ pratyṛcam sūktena sūktena vā । 

ata ūrdhvam iṣṭy ayanāni । 

sāṃvatsarikāṇi । 

teṣām phālgunyām paurṇamāsyām caitryām vā prayogaḥ । 

turāyaṇam । 

agnir indro viśve devā iti pṛthag iṣṭayo anusavanam ahar ahaḥ । 

ekā vā tri haviḥ । 

dākṣāyaṇa yajñe dve paurṇamāsyau dve amāvāsye yajeta । 

nitye pūrve yathā asamnayato amāvāsyāyām । 

uttarayor aindram paurṇamāsyām dvitīyam । 

maitrāvaruṇam amāvāsyāyām । 

ā no mitrā varuṇā yad baṃhiṣṭham nātividhe sudānū iti prājāpatya iḷād adhaḥ । 

prajāpate na tvad etāny anyas tava ime lokāḥ pradiśo diśaś ca parāvato nivata udvataś ca । prajāpate viśvasṛj jīva dhanya idam no deva pratiharya havyam iti dyāvā pṛthivyor ayanam । 

paurṇamāsena amāvāsyād ā amāvāsyena ā apurṇamāsāt । 

asamāmnātāsv arthāt tantra vikāraḥ । 

adhvaryur vā yathā smaret । 

vairājam tv agni manthane । 

dhāyye tv eva eke । 

devata lakṣaṇā yājyā anuvākyāḥ । 

gāyatry āvatī hūtavaty upoktavatī purastāl lakṣaṇā anuvākyā । 

triṣṭubvatī vītavatī juṣṭavaty upariṣṭāl lakṣaṇā yājyā । api vā anyasya chandasaḥ । 

na tu yājyā hrasīyasī । 

na uṣṇin na bṛhatī । 

kṣāma naṣṭa hata dagdhavatīs tu varjayet । 

vyakte tu daivate tathā eva । 

lakṣaṇam api vā avyakte । 

anadhigacchan sarvaśaḥ । 

anadhigama āgneyībhyām । 

vyāhṛtibhir vā । 

devatām ādiśya praṇuyād yajec ca । 

naṃrābhyām vā । 

imam ā śṛṇudhī havam yam tvā gīrbhir havāmahe । ā idam barhir niṣīda naḥ । stīrṇam barhir ānuṣag āsad etad upa iḷānā iha no adya gaccha । aheḷatā manasā idam juṣasva vīhi havyam prayatam āhutam ma iti naṃre । 

āgneyyāv anirukte । 

cāturmāsyāni prayokṣyamāṇaḥ pūrve dyur vaiśvānara pārjanyām । 

vaiśvānaro ajījanad agnir no navyasīm matim । kṣamayā vṛdhāna ojasā । pṛṣṭo divi pṛṣṭo agniḥ pṛthivyām parjanyāya pragāyata pravātā vānti patayanti vidyuta ity agny ādheya prabhṛty antā upāṃśu haviṣaḥ । 

saumikyaḥ । 

prāyaś cittikyaḥ । 

anvāyātyā eka kapālāḥ । 

sarvatra vāruṇa varjam । 

sāvitraś cāturmāsyeṣu । 

pradhāna havīṃṣi ca eke । 

pitryā upasadaḥ satantrāḥ । 

paunarādheyikī ca prāg uttamād anuyājāt । 

api vā sumandra tantrāḥ । 

āguḥ praṇava vaṣaṭ kārā uccaiḥ sarvatra । 

tathā āgrayaṇe agriyam । 

āhāryas tu prāṇa saṃtataḥ praṇavaḥ puronuvākhyāyāḥ । 

tathā āgur vaṣaṭ kārau yājyāyāḥ । 

tantra svarāṇy upāṃśor uccāni । 

mandrāṇy upāṃśu tantrāṇām । 

prātar vaiśvadevyām preṣito agni manthanīyā anvāha paścāt sāmidhenī sthānasya pada mātre avasthāya abhihiṃkṛtya । 

abhi tvā deva savitar mahī dyauḥ pṛthivī ca nas tvām agne puṣkarād adhi iti tisṝṇām ardharcam śiṣṭvā āramed ā sampraiṣāt । 

anyatra apy antarṛco avasāne ajāyamāne tv etasminn eva avasāne । 

agne haṃsi ny atriṇam iti sūktam āvapeta punaḥ punar ājanmanaḥ । 

jātam śrutvā anantarreṇa praṇavena śiṣṭam upasaṃtanuyāt । 

śiṣṭena uttarām । 

uta bruvantu jantava āyam hastena khādinam ity ardharca āramet । pra devam deva vītaya iti dve agninā agniḥ samidhyate tvam hy agne agninā tam arjayanta sukratum yajñena yajñam ayajanta devā iti paridadhyāt । 

sarvatra uttamām paridhānīyā iti vidyāt । 

dhāyye virājau nava prayājāḥ prāg uttamāc catura āvapeta duro agna ājyasya vyantu uṣāsā naktā agna ājyasya vītām daivyā hotārā agna ājyasya vītām tisro devīr agna ājyasya vyantv iti । 

agniḥ somaḥ savitā sarasvatī pūṣā marutaḥ svatavaso viśve devā dyāvā pṛthivī । 

ā viśva devam satpatim vāmam adya savitar vāmam u śvaḥ pūṣan tava vrate vayam śukram te anyad yajatam te anyad iheha vaḥ sva tavasaḥ pra citram arkam gṛṇate turāya iti । 

nava anuyājāḥ ṣaḷ ūrdhvam prathamād devīr dvāro vasuvane vasu dheyasya vyantu । devī uṣāsā naktā vasuvane vasu dheyasya vītām । devī joṣṭrī vasuvane vasu dheyasya vītām । devī ūrjāhutī vasuvane vasu dheyasya vītām । devā daivyā hotārā vasuvane vasu dheyasya vītām । devīs tisras tisro devīr vasuvane vasu dheyasya vyantv iti । 

anuyājānām sūkta vākasya śamyu vākasya vā upariṣṭād vājibhyo vājinam anāvāhya ādeśam । 

śam no bhavantu vājino haveṣu vāje vāje avata vājino na ity ūrdhvajñur anavānam yājyām । 

agne vīhi ity anuvaṣaṭ kāro vājinasya agne vīhi iti vā । yatra kva ca eka sampraiṣe dvau vaṣaṭ kārau samastāv eva tatra dvir anumantrayeta । 

naca āgūr uttarasmin । 

vājina bhakṣam iḷām iva pratigṛhya upahavam icchet । 

adhvarya upahvayasva brahmann upahvayasva agnīd upahvayasva iti । 

yan me retaḥ prasicyate yad vā me api gacchati yad vā jāyate punaḥ । tena mā śivam āviśa tena mā vājinam kuru । tasya te vāji pītasya upahūtasya upahūto bhakṣayāmi iti prāṇa bhakṣam bhakṣayet । 

evam adhvaryur brahmā āgnīdhraḥ । 

yajamānaḥ pratyakṣam itare ca dīkṣitāḥ । 

paurṇamāsena iṣṭvā cāturmāsya vratāny upeyāt । 

keśān nivartayīta । 

śmaśrūṇi vāpayīta । madhu māṃsa lavaṇa stry avalekhanāni varjayet । 

ṛtau bhāryām upeyāt । 

vāpanam sarveṣu parvasu । 

ādya uttamayor vā । 

pañcamyām paurṇamāsyām varuṇa praghāsaiḥ । 

paścād dārśapaurṇamāsikāyā veder upaviśya preṣito agni praṇayanīyāḥ pratipadyate । 

pra devam devyā dhiyā iti tisra iḷāyās tv āpa deva yam agne viśvebhiḥ svanīka devair ity ardharca āramet । āsīnaḥ prathamām anvāha upāṃśu sapraṇavām । 

tatra sthānāt sthāna saṃkramaṇe praṇavena avasāya anucchvasya uttarām pratipadyate । 

prāṇa saṃtatam bhavati iti vijñāyate । 

uttaram agnim anuvrajann uttarāḥ । 

imam mahe vidathyāya śūṣam ayam iha prathamo dhāyi dhātṛbhir iti tu rājanya vaiśyayor ādye । 

paścād uttarasyā veder avasthāya । 

uttara vedes tu someṣu । 

nihite agnau sīda hotaḥ sva u loke cikitvān ni hotā hotṛ ṣadane vidāna iti dve paridhāya tasminn eva āsana upaviśya bhūr bhuvaḥ svar iti vācam visṛjeta । 

anyatra api yatra anubruvann anuvrajet । 

tiṣṭhat sampraiṣeṣu tathaiva vāg visargaḥ । 

agnimanthana ādi samānā vaiśvadevyā । 

haviṣām tu sthāne ṣaṣṭha prabhṛtīnām indra agnī maruto varuṇaḥ kaḥ । 

indra agnī avasā gatam śnathad vṛtram uta sanoti vājam maruto ysya hi kṣaye arā ived caramā aheva imam me varuṇa śrudhi tat tvā yāmi brahmaṇā vandamānaḥ kayā naś citra ā bhuvad hiraṇya garbhaḥ samavartana agna iti pratiprasthātā vājine tṛtīyaḥ । 

saṃsthitāyām avabhṛtham vrajanti । 

tatra avabhṛtha iṣṭiḥ kṛta akṛtā । 

tām upariṣṭād vyākhyāsyāmo dvayor māsayor aindrāgnaḥ paśuḥ । 

tathā tataḥ sāka medhāḥ । 

pūrve dyus tisra iṣṭayo anusavanam । 

prathamāyām agnir anīkavān । anīkavantam ūtaye agnim gīrbhir havāmahe । sa naḥ parṣad ati dviṣaḥ । sainānīkena suvidatro asmai iti uttarasyām vṛdhanvantau । marutaḥ sāṃtapanāḥ । sāṃtapanā idam havir yo no maruto abhi durhṛṇāyur iti marudbhyo gṛha medhyebhya uttarā ājya bhāga prathṛtī iḷā antā । 

gṛha medhāsa āgata prabudhnyā va īrate mahāṃsi iti । 

puṣṭimantau virājau samyājye anigade । 

anyatra apy anāvāhane । 

āvāhane api pitryāyām paśau ca । 

bahu ca etasyām rātryām annam prasuvīran । 

tasyā vivāse paurṇadarvam juhuyuḥ । 

ṛṣabhe ravāṇe । 

stanayitnau vā । 

āgnīdhram ha eke rāvayanti brahma putram vadantaḥ । 

yadi hotāram codayeyus tasya yājyā anuvākye । pūrṇā darvi parāpata supūrṇā punar āpata । vasneva vikrīṇāvahā iṣam ūrjam śatakrato । dehi me dadāmi te ni me dhehi ni te dadhe । apām ittham iva sambharako ambā dadate dadad iti । 

marudbhyaḥ krīḷibhya uttarā । 

uta bruvantu jantavo ayam kṛtnur agṛbhīta iti parokṣa vārtraghnau । 

krīḷam vaḥ śardho mārutam atyāso na ye marutaḥ svañcaḥ । 

juṣṭo damūnā agne śardha mahate saubhāgāya iti samyājye । vājina avabhṛtha varjam māhendry uktā varuṇa praghāsaiḥ । 

haviṣām tu saptama ādīnām sthāna indro vṛtrahā indro mahendro vā viśva karmā । 

ā tū na indra vṛtrahann anu te dāyi maha indriyāya viśva karman haviṣā vāvṛdhāno yā te dhāmāni paramāṇi yāvamā iti । 

dakṣiṇa agner agnim atipraṇiya pitryā । 

sā śaṃvy antā । 

lupta japā hotāram avṛthā vaṣaṭ kāra anumantraṇa abhihiṃkāra varjam । 

tasyām pāñci karmāṇi dakṣiṇā । 

itarāṇy tathā anvayam । 

uśantas tvā ni dhīmahi ity etām trir anavānantāḥ sāmidhenyaḥ । 

tāsām uttamena praṇavena āvaha devān pitṝn yajamānāya iti pratipattiḥ । 

agnim hotrāya āvaha svam mahimānam āvaha ity etasya sthāne agnim kavya vāhanam āvāhayet । 

uttame ca enam prayāje prāg ājyapebhyo nigamayet । 

sūkta vāke ca agnir hotreṇa ity etasya sthāne । 

na iha prādeśaḥ । 

na mārjanam । 

na sūkta vāke nāma ādeśaḥ । 

īkṣitaḥ sīda hotar iti vā ukta upaviśet । 

jīvātumantau savya uttary upasthāḥ prācīna āvītino havirbhiś caranti । 

dakṣiṇa āgnīdhra uttaro adhvaryuḥ । adhyarthām anavānam । 

om svadhā ity āśrāvaṇam । astu svadhā iti pratyāśrāvaṇam । anusvadhā svadhā iti sampraiṣaḥ । 

ye svadhā ity āgur ye svadhā maha iti vā । svadhā nama iti vaṣaṭ kāraḥ । 

nityāḥ plutayaḥ । 

pitaraḥ somavantaḥ somo vā pitṛmān pitaro barhiṣadaḥ pitaro agniṣvātthā yamaḥ । 

udīratām avara ut parāsas tvayā hi naḥ pitaraḥ soma pūrva upahūtāḥ pitaraḥ somyāsas tvam soma pracikito manīṣā somo dhenum somo arvantam āśum tvam soma pitṛbhiḥ saṃvidāno barhiṣadaḥ pitara ūty arvāg āham pitṝn suvidatrān avitsi idam pitṛbhyo namo astv adya agniṣvattāḥ pitara eha gacchata ye ca iha pitaro ye ca na iha ye agni dagdhā ye anagni dagdhā imam yama prastaram āhi sīda iti dve pareyivāṃsam pravato mahīr anu । 

vaivasvatāya cen madhyamā yājyā । 

ye tatṛṣur devatrā jehamānās tvad agne kāvyā tvan manīṣāḥ sapratnayā sahasrā jāyamāna iti । 

agniḥ sviṣṭakṛt kavya vāhanaḥ । 

prakṛtyā ata ūrdhvam । 

vaṣaṭ kāra kriyāyām ca ūrdhvam ājya bhāgābhyām anyan mantra lopāt । 

eka ekā ca anuvākyā । 

yo agniḥ kravya vāhanas tvam agna īḷito jāta veda iti samyājye । 

bhakṣeṣu prāṇa bhakṣān bhakṣayitvā barhiṣy anuprahareyuḥ saṃsthitāyām prāg vā anuyājābhyām dakṣia āvṛto dakṣiṇa agnim upatiṣṭhante । 

anāvṛtya anatipraṇīta caryāyām । 

ayāviṣṭhāḥ janayan karvarāṇi sa hi ghṛṇir urur varāya gātuḥ । sa pratyudaid dharuṇam madhvo agram svām yat tanūm tanvām airayata iti । 

āvṛtya tv eva itarau । 

āhavanīyam susaṃdṛśam tvā it paṅktyā । 

gārhapatyam agnim tam manya ity ekayā ṛcā na sūktena । 

atha enam abihsamāyanti mā pramā mā agne tvam na iti japantaḥ । 

pūrveṇa gārhapatya sūkte samāpya savya āvṛtas tryambakān varjanti । 

tatra adhvaryavaḥ karma adhīyate । 

pratyetya ādityayā caranti । 

puṣṭimantau dhāyye virājau । 

pañcamyām paurṇamāsyām śunā sīrīyayā । 

arvāg yathā upapatti vā । 

vājina varjam samānā vaiśvadevyā । haviṣām tu sthāne ṣaṣṭha prabhṛtīnām vāyur niyutvān vāyur vā śunā sīrāv indro vā śunā sīra indro vā śunaḥ sūrya uttamaḥ । 

ā vāyo bhūṣa śucipā upa naḥ prayābhir yāsi dāśvāṃsam accha sa tvam no deva manasā īśānāya prahutim yas ta ānaṭ śunāsīrāv imām vācam juṣethām śunam naḥ phālā vikṛṣantu bhūmim indra vayam śunā sīra me asmin pakṣe havāmahe । 

sa vājeṣu pra no aviṣat । aśvāyanto gavyanto vājayantaḥ śunam huvema maghavānam indram aśvāyanto gavyanto vājayantas taraṇir viśva darśataś citram devānām ud agād anīkam iti yājyā anuvākyāḥ । 

samāpya somena yajeta aśaktau paśunā । 

cāturmāsyāni vā punaś cāturmāsyāni vā punaḥ । 

paśau । 

iṣṭir ubhayato anyatarato vā । 

āgneyī vā । 

āgnāvaiṣṇavī vā । 

ubhau vā । 

anyatarā purastāt । 

uktam agni praṇayanam । 

paścāt pāśubandhikāyā veder upaviśya preṣito yūpāya ājyamānāya añjanti tvām adhvare devayanta ity uttamena vacanena ardharca āramet । 

uccrayasva vanaspate samiddhasya śrayamāṇaḥ purastād ūrdhva ū ṣu ṇa ūtaya iti dve jāto jāyate sudinatve ahnām ity ardharca āramet । yuvā suvāsāḥ parivīta āgād iti paridadhyāt । 

yatra eka tantre bahavaḥ sapaśavo antyam paridhāya saṃstuyād anabhihiṃkṛtya yān vo naro devayanto nimimyur iti ṣaḍbhiḥ । 

pañcabhir vā । 

uktam agni manthanam tathā dhāyye kṛta akṛtāv ājya bhāgau । āvāhane paśu devatābhyo vanaspatim anantaram । 

sammārgaiḥ sammṛjya pravṛta āhutīr juhuyāt । 

juṣṭo vāce bhūyāṃsam juṣṭo vācas pataye devi vāk । yad vāco madhumattamam tasmin mā dhāḥ sarasvatyai vāce svāhā । punar ādāya pañca vigrāham svāhā vāce svāhā vācas pataye svāhā sarasvatyai svāhā sarasvate mahobhyaḥ sammahobhyaḥ svāhā iti । 

soma eva eke । 

praśāstāram tīrthena prapādya daṇḍam asmai prayacched dakṣiṇa uttarābhyām pāṇibhyām mitrā varuṇayos tvā bāhubhyām praśāstroḥ praśiṣā prayacchāmi iti । 

tathā yuktābhyām eva itaro mitrā varuṇayos tvā bāhubhyām praśāstroḥ praśiṣā pratigṛhṇāmy avakro vithuro bhūyāsam iti । 

pratigṛhya uttareṇa hotāram ativrajed dakṣiṇena daṇḍam haren na ca anena saṃspṛśed ātmānam vā anyam vā praiṣa vacanāt । 

anyāny api yajña aṅgāny upayuktāni na vihāreṇa vyaveyāt । 

dakṣiṇo hotṛ ṣadanāt prahvo avasthāya vedyām daṇḍam avaṣṭabhya brūyāt praiṣāṃś ca ādeśam । 

anuvākyām ca sapraiṣe pūrvām praiṣāt । 

paryagni stoka manotā unnīyamāna sūktāni ca । 

soma āsīno anyat । 

ekādaśa prayājāḥ । 

teṣām praiṣāḥ । 

prathamam praiṣa sūktam । 

adhvaryu preṣito maitrāvaruṇaḥ preṣyati । 

hotā yajaty āprībhiḥ praiṣa liṅgābhiḥ । 

samiddho agnir iti śunakānām juṣasva naḥ samidham iti vasiṣṭhānām । samiddho adya iti sarveṣām । 

yatha ṛṣi vā । 

prājāpatye tu jāmadagnyaḥ sarveṣām । 

daśa sūkteṣu preṣito maitrāvaruṇo agnir hotā na iti tṛcam paryagnaye avāha । 

adhrigave preṣya upapreṣya hotar iti vā ukto ajaid agnir asanad vājam iti praiṣam uktvā antar vedi daṇḍam nidadhāti । 

adhrigum hotā ūhann aṅgāni daivatam paśum it yathā artham । 

puṃvan mithune । 

medha patī । 

medhāyām vikalpaḥ । 

yathā artham ūrdhvam adhrigor anyan mithunebhyaḥ । 

sarveṣu yajur nigadeṣu । 

prakṛtau samartha nigadeṣu । 

prākṛtās tv eva mantrāṇām śabdāḥ । 

pratinidhiṣv api । 

nābhir upamā medo havir ity anūhyāni । 

daivyāḥ śamitāra ārabhadhvam uta manuṣyā upanayata medhyād ura āśāsānā medha patibhyām medham । pra asmā agnim bharata stṛṇīta barhir anv enam mātā manyatām anu pitā anub bhrātā sagarbhyo anu sakhā sayūthyaḥ । 

udīcīnām asya pado nidhattāt sūryam cakṣur gamayatād vātam prāṇam anvavasṛjatād antarikṣam asum diśaḥ śrotram pṛthivīm śarīram । 

ekadhā asya tvacam ācchyāt purā nābhyā api śaso vapām utkhidatād antar eva uṣmāṇam vārayadhvāt । śyenam asya vakṣaḥ kṛṇutāt praśasā bāhū śalā doṣaṇī kaśyape vā aṃśācchidre śroṇī kavaṣa ūru sreka parṇā aṣṭhīvantā ṣaḍ viṃśatir asya vaṅkrayas tā anuṣṭhya uccyāvayatād āgram gātram asya anūnam kṛṇutāt । 

ūvadhya goham pārthivam khanatāt । asnā rakṣaḥ saṃsṛjatāt । vaniṣṭhum asya mā rāviṣṭa ūrkam manyamānā ned vas toke tanaye ravitā ravat śamitāraḥ । adhrigo śamīdhvam suśami śamīdhvam śamīdhvam adhrigo apāpa । 

asnā rakṣaḥ saṃsṛjatāt śamitāro apāpa ity upāṃśu । 

ekadhā ṣaḍ viṃśatir iti dvir dvi bahūnām । 

purā antar iti ca eke । adhrigv ādi trir uktvā śamitāro yad atra sukṛtam kṛṇavatha asmāsu tad yad duṣkṛtam anyatra tad iti japitvā dakṣiṇa āvṛd āvartate । 

maitrāvaruṇaś ca । 

savya āvṛttau brahma yajamānau । saṃjñapte paśāv āvarteran । 

vapāyām śrapyamāṇāyām preṣitaḥ stokebhyo anvāha juṣa saprathas tam imam imam no yajñam iti । 

uktam ādāpanam svāhā kṛtibhyaḥ । 

hotā yakṣad agnim svāhā ājyasya svāhā medasa iti praiṣa uttamā āprī ājyā । 

vapā puroḷāśo havir iti paśoḥ pradānāni । 

tāni pṛthan nānā devateṣu । 

manotām ca । 

na manotā āvarteta ity eke । 

teṣām saliṅgāḥ praiṣāḥ । 

teṣv agnī ṣomayoḥ sthāne yā yā paśu devatā । 

chāgasya usro gaur meṣo avikā hayo aśvo anvādeśe vyakta codnām । 

evam vanas pati sviṣṭakṛt sūkta vāka praiṣaiḥ । 

prājāpatye tv agnicityā samyukte vāyavyam paśu puroḷāśam । eke vāyavye prājāpatyam tena paśu devatā vardhata ity ācāryāḥ puroḷāśa tat pradhānatvāt । 

puroḷāśa nigameṣu puroḷāśavad havīṃṣy ājya varjam yeṣām tena samavatta homaḥ । 

medho rabhīyān iti paśv abhidhāne । 

ādad ghasat karaj juṣatām aghad agrabhīd avīvṛdhata iti devatānām । 

hutāyām vapayām sabrahmakāś cātvāle mārjayante nidhāya daṇḍam maitravaruṇaḥ । 

idam āpaḥ pravahata sumitryā na āpa oṣadhayaḥ santu durmitryās tasmai santu yo asmān dveṣṭi yam ca vayam dviṣma iti । 

etāvan mārjanam paśau । 

tīrthena niṣkramya āsīta ā puroḷāśa śrapaṇāt । 

tena caritvā sviṣṭakṛtā careyuḥ । 

yadi tv anvāyātyā tair agre careyuḥ । 

na tu teṣām nigameṣv anuvṛttiḥ । 

na anyeṣām ūdhvam āvāhanād utpannānām । 

ūrdhvam iḷāyāḥ । 

manotāyai sampreṣitas tvam hy agne prathama ity avāha । 

haviṣā caranti । 

tatra praiṣe katara eva agnī ṣomāv evam ity aitareyiṇaḥ । 

anyatra dvi dveatān maitrā varuṇa devate ca । 

tathā dṛṣṭatvāt । 

prakṛtyā gāṇagāriḥ । 

utpannānām smṛta āmnāye anartha bhede nirartho vikāraḥ । 

yājyāyā antara ardharcau vasā homa āramet । 

vanaspatinā caranti । praiṣam abhito yājyā anuvākye । 

yatra agner ājyasya haviṣi ity atra ājya bhāgau । 

ayāḷ agnir agner ājyasya haviṣa iti sviṣṭakṛti । iḷām upahūya anuyājaiś caranti । 

teṣām praiṣās tṛtīyam praiṣa sūktam ekādaśa iha । 

prāg uttamā dvāv āvapeta । devo vanaspatir vasuvane vasu dheyasya vetu । devam barhir vāritīnām vasuvane vasu dheyasya vetv iti । 

anavānam preṣyati । 

ukktam uttame । 

sūkta vāka praiṣe pūrvasminn nigame gṛhṇann ity atra ājya bhāgau । 

badhnann amuṣmā amum badhnann amuṣmā amum iti paśūṃś ca devatāś ca । 

devatāś ca eva eka paśukāḥ । 

paśūṃś ca eva eka devatān । 

uttara ājyena ity ājya bhāgau । amuṣmā amunā iti pūrveṇa uktam । 

samāpya praiṣam agnau daṇḍam anuprahared anavabhṛthe । 

avabhṛthe anyatra । 

kṛta akṛtam veda staraṇam । tīrthena niṣkramya agni paśu ketanāny avyavayanto hṛdaya śūlam upoyamānam anumantrayeran śug asi yo asmān dveṣṭi yam ca vayam dviṣmas tam abhiśoca iti । 

tasya upariṣṭād apa spṛśanti । dvīpe rājño varuṇasya gṛho mito hiraṇyayaḥ । sa no dhṛta vrato rājā dhāmno dhāmna iha muñcatu । dhāmno dhāmno rājann ito varuṇa no muñca । 

yad āpo aghnyā iti varuṇa iti śapāmahe tato varuṇa no muñca । mayi vā āpo mā oṣadhīr hiṃsīr ato aviśva vyacā abhūs tvā ito varuṇa no muñca । sumitryā na āpa oṣadhayaḥ santv iti ca । 

aspṛṣṭvā anavekṣamāṇā asaṃspṛśantaḥ pratyāyantaḥ samidhaḥ kurvate tisras tisra eka ekaḥ । 

agneḥ samid asi tejo asi tejo me dehi iti prathamām । edho asy edhiṣīmahi iti dvitīyām । samid asi samedhiṣīmahi iti tṛtīyām । 

etya upatiṣṭhanta āpo adya anvācariṣām iti । tataḥ samidho abhyādadhati yathā gṛhītam aṅgeḥ samid iti tejo asi tejo me adhāḥ svāhā । somasya samid iti duriṣṭer mā pahai svāhā । pitṝṇām samid asi mṛtyor mā pāhi svāhā iti । 

tataḥ saṃsthā japa iti paśu tantram । 

pradānānām uktāḥ praiṣāḥ । 

teṣām yājyā anuvākyāḥ । 

sarveṣām agre agre anuvākyās tato yājyāḥ । 

daivatena paśu nānātvam । 

agne naya supathā rāye asmān iti dve pāhi no agne pāyubhir ajasraiḥ par vaḥ śukrāya bhānave bharadhvam yathā viprasya manuṣo havirbhiḥ prakāravo mananā vācyamānāḥ । 

ekā cetat sarasvatī nadīnām uta syā naḥ sarasvatī juṣāṇā sarasvaty abhi no neṣivasyaḥ prakṣodasā dhāyasā sasra eṣā pāvī ravī kanyā citra āyur yas te stanaḥ śaśayo yo mayobhūḥ । 

tvam soma pracikoto manīṣā iti dve tvam naḥ soma viśvato vayudhā yā te dhāmāni divi ya pṛthivyām aṣāḷham yutsu pṛtanāsu paprim yā te dhāmāni haviṣā yajanti । 

yās te pūṣan nāvoantaḥ samudra iti dve pūṣā imā āśā anuveda sarvāḥ śukram te anyad yajatam te anyat pra pathe pathām ajaniṣṭa pūṣā pathas pathaḥ pari patim vacasyā । 

bṛhaspate yā paramā parāvad iti dve bṛhaspate atiyad aryo arhāt tam ṛtviyā upa vācaḥ sacante samyaṃstubho avanayo nayanty eva apitre viśva devāya vṛṣṇe । 

viśve adya maruto viśva ūtyāno devānām upavetu śaṃsa ā no viśva āskrāgamantu devā viśve devāḥ śṛṇuta imam havam me ye ke ca jyā mahino ahimāyā agne yāhi dūtyam mā ariṣaṇyaḥ । 

indram naro nemadhitā havanta iti tisra urum no lokam anuneṣi vidvān prasasāhiṣe puru hūta śatrūn svastaye vājibhiś ca praṇetaḥ । 

śucī vo havyā marutaḥ śucīnām nū ṣṭhiram maruto vīravantamā vo hotā johavīti sattaḥ pra citram arkam gṛṇate turāya arā iva id acaramā aheva yā vaḥ śarma śaśamānāya । 

ā vṛtrahaṇā vṛtrahabhiḥ śuṣmair ābharatam śikṣatam varja bāhū ubhā vām indra agnī āhuvadhyai śucim nu stomam nava jātam adya gīrbhir vipraḥ pramatim icchamānaḥ pracakarṣaṇibhyaḥ pṛtanā haveṣu । 

yā devo yātu savitā suratnaḥ saghāno devaḥ savitā sahāva iti dve udīraya kavitamam kavīnām bhagam dhiyam vājayantaḥ purandhim iti dve । 

ava sindhum varuṇo dyaur iva sthād ayam su tubhyam varuṇa svadhāva evā vandasva varuṇam bṛhantam tat tvā yāmi brahmaṇā vandamāna iti dve astabhnād dyām asuro viśva vedā ity aikādaśinaḥ । 

agnīṣomāv imam su me yuvam etāni divi rocanāni iti tṛcāv । āvām mitrā varuṇā havya juṣṭim āyātam mitrā varuṇā suśastyā ā no mitrā varuṇā havya juṣṭim yuva vastrāṇi pīvasā vasāthe pra bāhavā sisṛtam jīva seno yad banhiṣṭham na atividhe sudānū । 

hiraṇya garbhaḥ samavartata agra iti ṣaṭ prājāpatyāś citram devānām udagād anīkam iti pañca śam no bhava cakṣasā śam no ahnā ā vāyo bhūṣa śucipā upa naḥ pra yābhir yāsi dāśvāṃsam acchā no niyuddbhiḥ śatinībhir adhvaram pīvo annān rayivṛdhaḥ sumedhā rāye anu yam jajñatū rodasī me pra vāyum acchā bṛhatī manīṣa । 

tava vāya vṛtasya te tvama hi supsarastamam iti dve kuvid aṅga namasā ye vṛdhāsa īśānāya pra hutim yas ta ānaṭ pra vo vāyum rathayujam kṛṇudhvam । uta tvām adite mahy aneho na uru vraje aditir hy ajaniṣṭa sutrāṇāma pṛthivīm dyām anehasam mahīm ū ṣu mātaram suvratānām aditir dyaur aditir antarikṣam । 

na te viṣṇo jāyamāno na jātas tvam viṣṇo sumatim viśva janyām vicakrame pṛthivīm eṣa etān trir devaḥ pṛthivīm eṣa etām paro mātrayā tanvā vṛdhāna irāvatī dhenumatī hi bhūtam । 

viśva karman haviṣā vāvṛdhāna iti dve viśva karmā vimanā ā d vihāyāḥ kiṃsvid āsīd adhiṣṭhānam yo naḥ pitā janitā yo vidhātā yā te dhāmāni paramāṇi yavam । 

ā ya ime dyāvā pṛthivī janitrī tan nas turīyam atha poṣayitnu devas tvaṣṭā savitā viśva rūpo deva tvaṣṭary yad dha cārutvam ānaṭ piśaṅga rūpaḥ subharo vayodhāḥ prathamabhājam yaśasam vayodhām । 

somā pūṣṇā jananā rayīṇām iti sūktam । ādityānām avasā nūtanena imā gira ādityebhoy ghṛtasnūs ta ādityāsa uravo gabhīrā imam stomam sakratavo me adya tisro bhūmīr dhārayan trīṃr uta dyūn na dakṣiṇā vicikitena savyā । 

mahī dyāvā pṛthivī iha jyeṣṭhe ṛtam dive tad avocam pṛthivyā iti dve pra dvāyā yajñaiḥ pṛthivī namobhir iti dve pra dyāvā yajñaiḥ pṛthivī ṛtāvṛdhā । 

mṛḷā no rudrota no mayas kṛdhi iti dve ā te pitar marutām sumnam etu pra babhrave vṛṣabhāya śvitī ca iti tisraḥ । 

ā paścātān nāsatyā purastād ā gotamā nāsatyā rathena iti catasro hiraṇya tvan madhu varṇo ghṛtasnuḥ abhi kratvā indra bhūr adha jmas tvam mahān indra tubhyam rukṣāḥ satrāhaṇam dādhṛṣim tuṃram indram saha dānum puru hūta kṣiyantam stuta indro maghavā yad dha vṛtrā eva avasva indraḥ satyaḥ saṃrāḍ । 

yad vāg vadanty avicetanāni pataṅgo vācam manasā bibharti catvāri vāk parimitā padāni yajñena vācaḥ padavīyam āyann iti dve devīm vācam ajanayanta devāḥ । 

janīyanto nv agrava iti tisro divyam suparṇam vāyasam bṛhantam sa vāvṛdhe naryo yoṣaṇāsu yasya vratam paśavo yanti sarve yasya vratam upatiṣṭhanta āpaḥ । yasya vrate puṣṭi patir nīṣṭas tam sarasvantam avase huvema । 

iti paśavaḥ । 

saumyāś ca nirmitāś ca । 

nirmita aindrāgnaḥ । 

ṣāṇmāsyaḥ sāṃvatsaro vā । 

prājāpatya upāṃśu sāvitra saurya vaiṣṇava vaiśvakarmaṇāś ca eteṣām tatra upāṃśu yāja vikārān vakṣyāmaḥ । 

praiṣa ādir āgur asthāne । 

ādad ghasat karad iti ca etāni yathā sthānam upāṃśu । 

sautrāmaṇyām । 

āśvina sārasvata aindrāḥ paśavaḥ । bārhaspatyo vā caturthaḥ । aindrā sāvitra vāruṇāḥ paśu puroḷāśāḥ । 

mārjayitvā yuvam surāmam aśvinā iti grahāṇām puronuvākyā । hotā yakṣad aśvinā sarasvatīm indram sutrāmāṇam surāmṇām juṣantām vyantu pibantu madantu somān surāmṇo hotar yaja iti praiṣaḥ । putram iva pitarāv aśvinobha it yājyā । 

agne vīhi ity anuvaṣaṭ kāraḥ surā sutasya agne vīhi iti vā । nānā hi vām deva hitam sadas kṛtam māsam sṛkṣāthām parame vyomani । surā tvam asi śuṣmiṇī iti surām avekṣya adho bāhū soma eṣa iti somam । 

yad atra riptam rasinaḥ sutasya yad indro apivat śacībhiḥ । idam tad asya manasā śivena somam rājānam iha bhakṣayāmi iti bhakṣa japaḥ । 

prāṇa bhakṣo atra । 

vidhy aparādhe prāyaś cittiḥ । 

śiṣṭa abhāve pratinidhiḥ । 

anvāhita agneḥ prayāṇa upapattau pṛthag agnīn nayeyuḥ । 

tubhyam tā aṅgirastama iti vā ājya āhutim hutvā samāropayet । 

ayam te yonir ṛtviya ity araṇī gārhapatye pratitapet । 

pāṇī vā yā te agne yajñiyā tanūs tayehy āroha ātmā ātmānam acchāa vasūni kṛṇvannaryā purūṇi yajño bhūtvā yajñam āsīda yonim jāta vedo bhuva ājāyamāna iti । 

evam ananvāhita agnir ahutvā । 

yadi pāṇyor araṇī saṃspṛśya manthayet prathyavaroha jāta vedaḥ punas tvam devbhyo havyam vaha naḥ prajāna । prajām puṣṭim rayim asmāsu dhehy athābhava yajamānāya śamyor iti । 

āhavanīyam avadīpyamānam arvāk śamyā parāsād idam ta ekam para ūta ekam iti saṃvapet । 

yadi tv atīyād yady amāvāsyām paurṇamāsīm vā atīyād yadi vā anyasa agniṣu yajeta yadi vā asya anyo agniṣu yajeta yadi vā asya anyo agnir agnīn vyaveyād yadi vā asya agni hotra upasanne haviṣi vā nirupte cakrīvat śvā puruṣo vā vihāram antariyād yadi vā adhve pramīyeta iṣṭiḥ । 

agniḥ pathikṛt । 

vetthā hi vedho adhvana ādevānām api panthām aganma iti । 

vyavāye tv anagninā prāg iṣṭer gām antareṇa atikramayet । 

bhasmanā śunaḥ padam prativaped idam viṣṇur vicakrama iti । 

gārhapatya āhavanīyor antaram bhasma rājya udaka rājyā ca saṃtanuyāt tantum tanvan rajaso bhānum anvihi iti । 

anugamayitvā ca āhavanīyam punaḥ praṇīya upatiṣṭheta ।yad agne pūrvam prahitam padam hite sūryasya raśmīn anvātatāna । tatra rayiṣṭhām anusambhavatām sam naḥ sṛja sumatyā vājavatyā । tvam agne saprathā asi iti ca । 

adhve pramītasya abhivānya vatsāyāḥ payasā agni hotram tūṣṇīm sarva hutam juhuyur ā samavāyāt । 

yady āhita agnir apara pakṣe pramīyeta āhutibhir enam pūrva pakṣam hareyuḥ । 

haviṣām vyāpattā oḷhāsu devatāsv ājyena iṣṭim samāpya punar ijyā । 

vyāpannāni havīṃṣi keśa nakha kīṭa pataṅgair anyair vā bībhatsaiḥ । 

bhinna siktāni ca । 

apo ahyavahareyuḥ । 

prajāpate na tvad etāny anya iti ca valmīka vapāyām vā sāmnāyyam madhyamena palāśa parṇena juhuyāt । 

viṣyandamānam mahī dyauḥ pṛthivī ca na ity antaḥ paridhi deśe nirvapeyuḥ । 

anyatara adoṣe vyāsicya pracareyuḥ । 

puroḷāśam vā tat sthāne । 

ubhaya doṣa aindrāgnam pañca śarāvam odanam । 

tayoḥ pṛthak pracaryā । 

aindram eva ity eke । 

vatsānām dhāne vāyave yavāgūm । 

agnihotram adhiśritam sravad abhimantrayeta garbham sravantam agadam akarma agnir hotā pṛthivy antarikṣam yataścutad agnāv eva tan na abhiprāpnoti nirṛtim parastād iti । 

yasya agni hotry upāvasṛṣṭā duhyamānā upaviśet tām abhimantrayeta । yasmād bhīṣā niṣīdasi tato no abhayam kṛdhi । paśūn naḥ sarvān gopāya namo rudrāya mīḷhuṣa iti। 

atha enām utthāpayed udasthād devy aditir āyur yajña patāv adhāt । indrāya kṛṇvato bhāgam mitrāya varuṇāya ca iti । 

atha asyā ūdhasi ca mukhe ca uda pātram upodgṛhya dugdhvā brāhmaṇam pāyayed yasya abhokṣyant syād yāvaj jīvam saṃvatsaram vā । 

vāśyamānāyai yavasam prayacchet sūyavasād bhagavatī hi bhūyā iti । 

śoṇitam dugdham gārhapatye saṃkṣāpya anyena juhuyāt । 

bhinnam siktam vā abhimantrayeta । samudram vaḥ prahiṇomi svām yonim api gacchata । ariṣṭā asmākam vīrā mayi gāvaḥ santu gopatāv iti । 

yasya agnihotry upāvasṛṣṭā duhyamānā spandeta sā yat tatra skandayet tad abhimṛśya japet yad adya dugdham pṛthivīm asṛpta yad oṣadhīr atyasṛpad yad āpaḥ । payo gheṣu payo aghnyāyām payo vatseṣu payo astu tan mayi iti । 

tatra yat praśiṣṭam syāt tena juhuyāt । 

anyena vā abhyānīya । 

etad dohana ādy ā prācīna haraṇāt । 

prajāpater viśvabhṛti tanvam hutam asi iti tatra skanna abhimarśanam । 

śeṣeṇa juhuyāt । 

punar unnīya aśeṣe । 

ājyam aśeṣe । 

etad ā homāt । 

vāruṇīm japitvā vāruṇyā juhuyāt । 

anaśanam ā anyasmād homa kālāt । 

punar homam ca gāṇagāriḥ । 

agnihotram śara śarāyat samoṣa amum iti dveṣṭāram udāharet । 

viṣyandamānam mahī dyauḥ pṛthivī ca na ity āhavanīyasya bhasma ante ninayet । 

sāmnāyyavad bībhatse । 

abhivṛṣṭe mitro janān yātayati bruvāṇa iti samid ādhānam । 

yatra vettha vanaspata ity uttarasyā āhutyā skandane । 

pradoṣa anto homa kālaḥ । 

saṃgava antaḥ prātaḥ । 

tam atinīya catur gṛhītam ājyam juhuyāt । 

yadi sāyam doṣā vastar namaḥ svāhā iti । yadi prātaḥ prātar vastar namaḥ svāhā iti । agnihotram upasādya bhūr bhuvaḥ svar iti japitvā varam dattvā juhuyāt । 

iṣṭiś ca vāruṇī । 

hutvā prātar vara dānam । 

anugamayitvā ca āhavanīyam punaḥ praṇayed iha eva kṣebhya edhi mā prahāsīr amum mā amuṣyāyaṇam । 

tata iṣṭir mitraḥ sūryaḥ । 

abhi yo mahinā divam pra sa mitram marto astu prayasvān iti saṃsthitāyām patnyā saha vāg yato agnīn jvalato ahar anaśnann upāsīta । 

dvayor dugdhena vāse agnihotram juhuyāt । 

adhiśrite anyasmin dvitīyam avanayet । 

prātar iṣṭiḥ । 

agnir vratabhṛt । 

tvam agne vratabhṛt śucir agne devān iha āvaha । upa yajñam haviś ca naḥ । vratāni bibhrad vratapā adabdho yajāno devana ajaraḥ suvīraḥ । dadhad ratnāni sumṛlīko agne gopāyano jīvase jāta veda iti । 

eṣā eva ārtyā aśru pāte । 

yady āhavanīyam apraṇītam abhyastam iyād bahuvid brāhmaṇo agnim praṇayet darbhair hiraṇye agrato hriyamāṇe । 

abhyudite catur gṛhītam ājyam rajatam ca hiraṇyavad agrato hareyuḥ । 

atha etad ājyam juhuyāt purastāt pratyan mukha upaviśya uṣāḥ ketunā juṣatām svāhā iti । 

kāla atyayena śeṣaḥ । 

na tv iha agnir anugamyaḥ । 

āhavanīye ced dhriyamāṇe gārhapatyo anugacchet svebhya enam avakṣāmebhyo mantheyur anugamaye tv itaram । 

kṣāma abhāve bhasmanā araṇī saṃspṛśya manthayed ito jajñe prathamam ebhyo yonibhyo adhi jāta vedāḥ । sa gāyatryā triṣṭubhā jagatyā anuṣṭubhā ca devebhyo havyam vaha naḥ prajānann iti । 

mathitvā praṇīya āhavanīyam upatiṣṭheta agne saṃrāḷ iṣe rāye ramasva sahase dyumnāya ūrje apatyāya । saṃrāḷ asi svarāḷ asi sāarasvatau tvā utsau prāvatām annādam tvā anna patyāya ādadha iti । 

ata eva eke praṇayanty anvāhṛtya dakṣiṇam । 

saha bhasmānam vā gārhapatya āyatane nidhāya atha prāñcam āhavanīyam uddharet । 

tata iṣṭir agnis tapasvān janadvān pāvakavān । 

āyāhi tapasā janeṣv agne pāvako arciṣā । upa imām suṣṭutim mama । ā no yāhi tapasā janeṣv agne pāvaka dodyat । havyā deveṣu no dadhad iti । praṇīte anugate prāgg homāad iṣṭiḥ । 

agnir jyotiṣmān varuṇaḥ । 

ud agne śucayas tava agne bṛhann uṣasām ūrdhvo asthād iti । sarvāṃś ced anugatān ādityo abhyudiyād vā abhyastam iyād vā agny ādheyam punar ādheyam । 

samūḷheṣu ca araṇī nāśe । 

atha āgneyya iṣṭayaḥ । 

vrata atipattau vrata pataye । 

sāgnāv agni praṇayane agnivate । 

kṣāmāya agāra dāhe । śucaye saṃsarjane agninā anyena । 

mithaś ced vivicaye । 

gārhapatya āhavanīyayor vītaye । 

grāmyeṇa saṃvargāya । 

vaidyute apsumate । vaiśvānarāya vimatānām anna bhojane । 

eṣā vai kapāle naṣṭe anudvāsite । 

abhyāśrāvite vā । 

surabhaya eva yasmin jīve mṛta śabdaḥ । 

tvam agne vratapā asi yad vo vayam pramināma vratāny agninā agniḥ samidhyate tvam hy agne agninā agne tvam asmad yuyodhy amīvā akrandad agnis tanayann iva dyaur vi te viṣvag vāta jūtāso agne tvām agne mānuṣīr īḷate viśo agna āyāhi vītaye । 

yo agnim deva vītaye kuvitsu no gaviṣṭaye mā no asmin mahā dhane apsv agne sadhiṣṭava yad agne divijā asy agnir hotā nyasīdad yajīyānt sādhvīm akar dev vītim no adya iti । yasya bhāryā gaur vā yamau janayed iṣṭir marutaḥ । 

sāmnāyye purastāc candramasa abhyudite agnir dātā indraḥ pradātā viṣṇuḥ śipiviṣṭaḥ । 

agne dā dāśuṣe rayim sayantā vipra eṣām dīrghas te astv aṅkuśo bhadrā te hastā sukṛta upa pāṇī vaṣaṭ te viṣṇav āsa ākṛṇomi pra tat te adya śipiviṣṭa nāma iti । api vā prāyaś citta iṣṭīnām sthāne tasyai tasyai devatāyai pūrṇa āhutim juhuyād iti vijñāyate । 

haviṣām skannam abhimṛśed devān janam agan yajñas tasya mā āśīr avatu vardhatām । bhūtir ghṛtena muñcatu yajño yajña patim anhasaḥ । bhū pataye svāhā bhuvana pataye svāhā bhūtānām pataye svāhā । yajñasya tvā pramaya unmaya abhimayā pratimayā drapsaś caskanda iti । 

āhutiś ced bahiṣ paridhy āghnīdhra enām juhuyāt । 

hutavate pūrṇa pātram dadyāt । 

devate anuvākye yājye vā viparihṛtya ājye avadāne haviṣī vā yad vo devā atipātayāni vācā ca prayutī deva heḷanam । arāyo asmān abhiducchunāyate anyatra asmān marutas tan nidhetana svāhā ity ājya āhutim hutvā mukhyam dhanam dadyāt । 

sthāninīm anāvāhya devatām upotthāya āvāhayet । 

manasā ity eke । ājyena asthāninīm yajet । 

haviṣi duhśṛte catuḥ śarāvam odanam brāhmaṇān bhojayet । 

kṣāme śiṣṭena iṣṭvā punar yajeta । 

aśeṣe punar āvṛttiḥ । 

prāg āvāhanāc ca doṣe । 

apy atyantam guṇa bhūtānām । 

prāk sviṣṭakṛta uktam pradhāna bhūtānām । 

avadāna doṣe punar āyatanād avadānam । 

dveṣṭre tv iha dakṣiṇām dadyāt । 

dakṣiṇā dāna urvarām dadyāt । 

kapālam bhinnam anapravṛtta karma gāyatryā tvā śata akṣarayā saṃdadhāmi iti saṃdhāya apo abhyavahareyur abhinno gharmo jīradānur yata ārtas tad agan punaḥ । idhmo vediḥ paridhayaś ca sarve yajñasya āyur anusaṃtarantu । trayas triṃśat tantavo yān vitanvata imam yajñam svadhayā ye yajante । te abhiśchidram pratidadhmo yajatra svāhā yajño apy etu devān iti । 

evam avalīḷhābhiḥ kṣipteṣu । 

apa eva anyāni mṛnmayāni । bhūmir bhūmim agān mātā mātaram apyagāt । bhūyāsma putraiḥ paśubhir yo no dveṣṭi sa bhidyatām iti । 

yadi puroḷāśaḥ sphuṭed vā utpateta vā barhiṣy enam nidhāya abhimantrayeta kim utpatasi kim utproṣṭhāḥ śānter iha āgahi । aghoro yajñiyo bhūtvā āsīda sadanam svam āsīda sadanam svam iti । mā hiṃsīr deva prerita ājyena tejasā ājyasva mā naḥ kiṃcana rīriṣaḥ । yāga kṣemasya śāntyā asminn āsīda barhiṣi iti । 

agnihotrāya kāle agnāv ajāyamāne apy anyam ānīya juhuyuḥ । 

pūrva alābha uttara uttaram । 

brāhmaṇa āpy aja karṇa darbha stamba apsu kāṣṭheṣu pṛthivyām । 

hutvā tv api manthanam । 

pāṇau ced vāse anavarodhaḥ । 

karṇe cen māṃsa varjanam । 

stambe cen na adhiśayīta । 

apsu ced avivekaḥ । 

etat sāṃvatsaram vratam yāvaj jīvikam vā । 

agnāv anugate antar āhutī । hiraṇya uttarām juhuyād hiraṇya uttarām juhuyāt । 

darśa pūrṇa māsābhyām iṣṭvā iṣṭi paśu cāturmāsyair atha somena । 

ūrdhvam darśa pūrṇa māsābhyām yathā upapatthy eke prāg api somena eke । 

tasya ṛtvijaḥ । 

catvāras tri puruṣāḥ । 

tasya tasya uttare trayaḥ । 

hotā maitrāvaruṇo acchāvāko grāvastut । adhvaryuḥ pratiprasthātā neṣṭā unnetā । brahmā brāhmaṇācchaṃsy āgnīdhraḥ potā । udgātā prastotā pratihartā subrahmaṇya iti । 

ete ahīna eka ahair yājayanti । 

eta eva āhita agnaya iṣṭa prathama yajñā gṛha pati saptadaśā dīkṣitvā samopya agnīṃs tan mukhāḥ satrāṇy āsate । 

teṣām samāvāpa ādi yathā artham abhidhānam aiṣṭike tantre । 

dīkṣaṇa ādy anagnīnām । 

agnir mukham iti ca yājyā anuvākyayoḥ । 

daṇḍa pradāne । 

praiṣeṣu nivitsu । 

ghṛta yājyāyām । 

kuhvām ca । 

acchāvāka nigada upahava pratyupahave ca । 

ārṣeyāṇi gṛhapateḥ pravaritvā ātma ādīnām mukhyānām । 

evam dvitīya tṛtīya caturthānām । 

yāvanto anantarhitāḥ samāana gotrās tāvatām sakṛt । 

āvartayed vā dravya anvayāḥ saṃskārāḥ । 

sāgni cityeṣu kratuṣu ukhā sambharaṇīyām iṣṭim eke । 

agnir brahmaṇvān agniḥ kṣatravān agniḥ kṣatrabhṛt । 

etena agne brahmaṇā vāvṛdhasva brahma ca te jāta vedo namaś ca purūṇy agne puru dhātvāyā sa citra citram citayantam asme agnir īśe bṛhataḥ kṣatriyasya arcāmi te sumatim ghoṣy arvāg iti । idam prabhṛti karmaṇām śanaistarām uttara uttaram । 

etat tv api paurṇa māsāt । 

prāyaṇīyāvat soma pravahaṇam । 

ūrdhvam prathamāyā agni praṇayanīyāyā aupavasathye aniyamaḥ । 

madya ādi gharme । 

dīkṣaṇīyāyām dhāyye virājau । 

agnī viṣṇū । 

agnir mukham prathamo devatānām saṃgatānām uttamo viṣṇur āsīt । yajamānāya parigṛhya devān dīkṣaya idam havir āgacchatam naḥ । agniś ca viṣṇo tapa uttamam maho dīkṣā pālāya vanatam hi śakrā । viśvair devair yajñiyaiḥ smavidānau dīkṣām asmai yajamānāya dhattam iti । 

vaiśvānara ādityāḥ sarasvaty aditir vā । 

dhārayanta ādityāso jagatsthā iti dve ete bhuvadvadbhyo bhuvana patibhyo vā । 

na idam ādiṣu mārjanam arvāg udayanīyāyāḥ । 

idam ādi iḷāyām sūkta vāke ca āgūr āśiḥ sthāne । 

upahūto ayam yajamāno asya yajñasya āgura udṛcam aśīya iti tasminn upahūtaḥ । 

āśāste ayam yajamāno asya yajñsya āgura udṛcam aśīya ity āśāste । 

na ca atra nāma ādeśaḥ । 

prakṛtyā antya ūrdhvam paśv iḷāyāḥ । 

dīkṣitānām saṃcaro gārhapatya āhavanīyāv antarā agneḥ praṇayanāt । 

dīkṣaṇa ādi rātri saṃkhyānena dīkṣā aparimitāḥ । 

eka aha prabhṛty ā saṃvatsarāt । saṃvatsaram tv eva savrate । 

dvādaśa aha tāapś citeṣu yathā sutyā upasadaḥ । 

karma ācāras tv eka ahānām । 

ekā tisro vā dīkṣās tisra upasadaḥ sutyam ahar uttamam । 

dīkṣā ante rāja krayaḥ । 

tad ahaḥ prāyaṇīya iṣṭiḥ । 

pathyā svastir aṅgiḥ somaḥ savitā aditiḥ svasti naḥ pathyāsu dhanvasv iti dve agne naya supathā rāye asmān ā devānām api panthām aganma tvam soma pracikito manīṣā । 

yā te dhāmāni divi yā pṛthivyām ā viśva devam satpatim ya imā viśvā jātāni sutrāmāṇam pṛthivīm dyām anehasam mahīm ū ṣu mātaram suvratānām sa id agnir agnīṃr ity astv anyān iti dve samyājye । 

anājya bhāgā । 

saṃsthitāyām । 

rājānam krīṇanti । 

tam pravakṣyatsu paścād anasas tripada mātre antareṇa vartmanī avasthāya preṣito agne abhihiṃkārāt tvam vipras tvam kavis tvam viśvāni dhārayan । 

apa janyam bhayam nuda ity asyandayan pārṇṣīm prapadena dakṣiṇā pāsūṃs trir udupya anubrūyād bhadrād abhiśreyaḥ prehi bṛhaspatiḥ purā etā te astu । atha īm avasya vara ā pṛthivyā ā re śatrūn kṛṇuhi sarva vīra iti tiṣṭhan । 

anuvrajann uttarā antareṇa eva vartmanī । 

soma yās te mayobhuva iti tisraḥ sarve nandanti yaśasā āgatena āgan deva ṛtubhir vardhatu kṣayam ity ardharca ārabhet । avasthite anasi dakṣiṇāt pakṣād abhikramya rājānam abhimukho avatiṣṭhate । 

prapādyamāne rājany agreṇāano anusaṃvrajet । 

yā te dhāmāni haviṣā yajanti imām dhiyam śikṣamāṇasya deva iti nihite paridadhyād rājānam upaspṛśan । 

vasane aṃśuṣu vā । 

atha ātithya iḷā antāḥ । 

tasyā agni manthanam । 

dhāyye । atithimantau samidā agnim duvasyata āpyāyasva sametu ta iti । viṣṇur । idam viṣṇur vicakrame tad asya priyam abhi pātho aśyām । hotāram citra ratham adhvarasya pra pra ayam agnir bharatasya śṛṇva iti samyājye । 

saṃsthitāyām ājyam tānūnaptram kariṣyanto abhimṛśanty anādhṛṣṭam asy anādhṛṣyam devānām ojo abhiśastipāḥ । anabhiśasty añjasā satyam upageṣām svite mā dhā iti । 

spṛṣṭvā udakam rājānam āpyāyayanti । 

idam ādi madantīr ab artha upasatsu । 

aṃśur aṃśuṣ ṭe deva soma āpyāyatām indrāya eka dhanavida ā tubhyam indraḥ pyāyatām ā tvam indrāya pyāyasva āpyāyaya asmān sakhīn sanyā medhayā svasti te deva soma sutyām udṛcam aśīya iti । 

spṛṣṭvā udakam nihnavante prastare pāṇīn nidhāya uttānān dakṣiṇānt savyān nīca eṣṭā rāya eṣṭā vāmāni preṣe bhagāya । ṛtam ṛtava ādibhyo namo dive namaḥ pṛthivyā iti । 

spṛṣṭvā udakam pravargyeṇa cariṣyatsu uttareṇa kharam parivrajya paścād asya upaviśya preṣito abhiṣṭuyād ṛgāvānam । 

ṛcam ṛcam anavānam uktvā praṇutya avasyet । 

brahma jajñānam prathamam prastād visīmataḥ suruco vena ā vaḥ । sabudhnyā upa mā asya viṣṭhāḥ sataś ca yonim asataś ca vivaḥ । iyam pitre rāṣṭryā ity agre prathamāya januṣe bhūmaneṣṭhāḥ । tasmā etam surucam hvāram aham gharmam śrīṇanti prathamasya dhāseḥ । mahān mahī astabhāyad vijāto dyām pitā sadma pārthivam ca rajaḥ । sabudhnād āṣṭa januṣā abhyugnam bṛhaspatir devatā tasya saṃrāṭ । abhi tyam devam savitāram oṇyoḥ kavi kratum arcāmi satya savam ratnadhām abhipriyam matim kavim । ūrdhvā yasyā matir mā adidyutat savīmani hiraṇya pāṇir amimīta sukratuḥ kṛpā svas tṛpā svar iti vā । 

saṃsīdasva mahān asi iti saṃsādyamāne । añjanti yam prathayanto na viprā ity ajyamāne । pataṅgam aktam asrasya māyayā yo naḥ sa nutyo abhidāsad agne bhavā no agne sumanā upetāv iti dvṛcāḥ । 

kṛṇuṣva pājaḥ prasitim na pṛthvīm iti pañca pari tvā girvaṇo giro adhi dvayor adadhā uktham vacaḥ śukram te anyad yajatam te anyad apaśyam gopām anipadyamānam srakve drapsasya ayam venaś codayat pṛśni garbhāḥ pavitram te vitatam brahmaṇaspata iti dve viyat pavitram dhiṣaṇā atanvata gharmam śocantam praṇaveṣu vibhrataḥ । 

samudre antarāya vo vicakṣaṇam trir ahno nāma sūryasya manvata । 

gaṇānām tvā prathaś ca yasya apaśyam tvā ity etasyā ādyayā yajamānam īkṣate dvitīyayā patnīm tṛtīyayā ātmānam kā rādhad hotrā aśvinā vām iti nava । 

ābhāty agnir grāvāṇeva iḷe dyāvā pṛthivī iti prāg uttamāyā arūrucad uṣasaḥ pṛśnir agriya ity āvapeta uttareṇa ardharcena patnīm īkṣeta uttamayā parihite samutthāpya enān adhvaryavo vācayanti iti tu pūrvam paṭalam । 

atha uttaram । 

upaviṣṭeṣv adhvaryur gharma dughām āhvayati sa sampraiṣa uttarasya । 

anabhihiṃkṛtya । 

upahūya sudughām dhenum etām iti dve abhitvā deva savitaḥ sam ī vatsam na mātṛbhiḥ sam vatsa iva mātṛbhir yas te stanaḥ śaśayo yo mayobhūr gaur amīmed anu vatsam miṣantam namasā id upasīdata saṃjānānā upasīdann abhijñvā daśabhir vivasvato duhanti sapta ekām samiddho agnir aśvinā tapto vām gharma āgatam । 

duhyante gāvo vṛṣaṇṇeha dhenavo dasrā madanti kāravaḥ । samiddho agnir vṛṣaṇā ratir divas tapto gharmo duhyate vām iṣe madhu । vayam hi vām purutamāso aśvinā havāmahe sadhamādeṣu kāravaḥ । 

tad u pratyakṣatamam asya karma ātmanvan nabho duhyate ghṛtam paya uttiṣṭha brahmaṇaspata ity etām uktvā avatiṣṭhate dugdhāyām adhukṣat pipyuṣīm iṣam ity āhriyamāṇa upadrava payasā godhug oṣam ā gharme siñca paya usriyāyāḥ । 

vi nākam akhyat savitā vareṇyo nu dyāvā pṛthivī supraṇītir ity āsicyamāna ā nūnam aśvinor ṛṣir iti gavya ā sute siñcata śriyam ity āja āsiktayoḥ samutye mahatīr apa iti । 

mahā vīram ādāya uttiṣṭhatsu ud u ṣya devaḥ savitā hiraṇyayā ity anūttiṣṭhet praitu brahmaṇaspatir ity anuvrajed gandharva ity āpadam asya rakṣati iti kharam avekṣya tam atikramya nāke suparṇam upa yat patantam iti samāpya praṇavena upaviśed anirasya tṛṇam preṣito yajati । 

tapto vām gharmo nakṣati sva hotā pra vām adhvaryuś carati prayasvān । madhor dugdhasya aśvinā tanāyā vītam pātam apasa usriyāyāḥ । 

ubhā pibatam aśvinā iti ca ubhābhyām anavānam agne vīhi ity anuvaṣaṭ kāro gharmasya agne vīhi iti vā । brahmā vaṣaṭkṛte japaty anuvaṣaṭ kṛte ca viśvā āśā dakṣiṇasād viśvān devān devān ayā iha । svāhā kṛtasya gharmasya madhvaḥ pibatam aśvinā ity evam eva apara āhṇike । 

yad usriyāsv āhutam ghṛtam payo ayam sa vam aśvinā bhāga āgatam । mādhvī dhartārā vidathasya satpatī taptam gharmam pibatam somyam madhu । 

asya pibatam aśvinā iti ca āpreṣito hotā anuvaṣaṭ kṛte svāhā kṛtaḥ śucir deveṣu gharmo yo yaśvinoś camaso deva pānaḥ । 

tam īm viśve amṛtāso juṣāṇā gandharvasya praty āsnā hiranti । samudrād ūrmim udiyarti veno drapsaḥ samudram abhi yaj jigāti sakhe sakhāyam abhyāvavṛtsvā ūrdhva ū ṣu ṇa ūtaya iti dve । 

tam ghem itthā namasvina iti prāgāthīm pūrva ahṇe kāṇvīm apara ahṇe anyatarām vā atyantam kāṇvīn tv eva uttame pāvaka śoce tava hi kṣayam pari ity uktvā bhakṣam ākāṅkṣed vājinena bhakṣa upāyo hutam havir madhu havir indratame agnāv aśyāma te deva gharma । 

madhumataḥ pitumato vā javato aṅgirasvato namas te asu mā mā hiṃsīr iti bhakṣa japaḥ karmiṇo gharmam bhakṣayeyuḥ sarve tu dīkṣitāḥ sarveṣu dīkṣiteṣu gṛhapates tritīya uttamau bhakṣau sampreṣitaḥ śyeno na yonim sadanam dhiyā kṛtamā yasmin sapta vāsavā rohantu pūrvyā ruha । 

ṛṣir ha dīrgha śruttama indrasya gharmo atithiḥ । sūravasād bhagavatī hi bhūyā iti paridadhyāt । 

uttame prāg uttamāyā havir haviṣmo mahi sadma daivyam ity āvapeta । 

atha upasat । 

tasyām pitryayā japāḥ । 

prādeśa upaveśane ca । 

prakṛtyā iha upasthaḥ । 

upasadyāya mīḷhuṣa iti tisra eka ekām trir anavānam । 

tāsām uttamena praṇavena agnim somam viṣṇum ity āvāha upaviśet । 

na āvāhayed ity eke । anāvāhane apy etā eva devatāḥ । 

agnir vṛtrāṇi jaṅghanad ya ugra iva śaryahā tvam soma asi satpatir gayasphāno amīvaha idam viṣṇur vicakrame trīṇi padā vicakrama iti sviṣṭakṛd ādi lupyate । prayājā ājya bhāgau ca । 

nityam āpyāyanam nihnavaś ca । 

eṣā eva apara ahṇe । 

imām me agne samidham imām iti tu sāmidhenyaḥ । viparyāso yājyā anuvākyānām । pāṇyoś ca nihnava ity upasadaḥ । 

supūrva ahṇe svapara ahṇe ca । 

rāja kraya ādy ahaḥ saṃkhyānena eka ahānām tisraḥ । 

ṣaḍ vā । 

ahīnānām dvādaśa catur viṃśatiḥ saṃvatsara iti satrāṇām । 

prathama yajñe na eke gharmam । 

aupavasathye ubhe pūrva ahṇe । 

prathamasyām upasadi vṛttāyām preṣitaḥ purīṣya citaye anvāha hotā dīkṣitaś ca iti । 

yajamāno adīkṣite । 

paścāt pada mātre avasthāya abhihiṃkṛtya purīṣyāso agnaya iti trir upāṃśu sapraṇavām । 

api vā sumandram । 

vrajatsv anuvrajet । 

tiṣṭhatsu visṛṣṭa vāk praṇayata iti brūyāt । 

atha agnim saṃcitam anugītam anuśaṃset । 

paścād agni pucchasya upaviśya abhihiṃkṛtya agnir asmi janmanā jāta vedā iti trir madhyamayā vācā । 

etasminn eva āsane vaiśvānarīyasya yajati । 

trayam etat sāgni citye । 

brahmā apratiratham japitvā dakṣiṇato agner bahir vedy āsta ā audumbarya abhihavanāt । 

uktam agni praṇayanam । 

dīkṣitas tu vasor dhārām upasarpet । 

havir dhāne pravartayanti । 

tad uktam soma pravahaṇena । 

dakṣiṇasya tu havir dhānasya uttarasya cakrasya antarā vartma pādayoḥ । 

yjuje vām brahma pūrvyam namobhiḥ protām yajñasya śambhuvā yuvām yame iva yatamāne yadā etam adhidvayor adadhā ukthyam vaca ity āramed avyavastā ced rarāṭī । 

viśvā rūpāṇi pratimuñca te kavir iti vyavasthāām । 

methyor upanihitayoḥ pari tvā nirvaṇo gira iti paridadhyāt । 

agnī ṣomau praṇeṣyatsu tīrthena prapadya uttareṇa āgnīdhrīya āyatanam sadaś ca pūrvayā dvārā patnī śālām prapadya uttareṇa śālā mukhīyam ativrajya paścād asya upaviśya preṣito anubrūyāt sāvīr hi deva prathamāya pitre varṣmāṇam asmai varimāṇam asmai । atha asmabhyam savitaḥ sarvatātā dive diva āsuvā bhūripaśva ity āsīnaḥ । 

anuvrajann uttarāḥ । 

praitu brahmaṇaspatir hotā devo amartyaḥ purastād upa tvā agne dive dive diṣā vastar upapriyam panipratam ity ardharca āramet । āgnīdhrīye nihite abhihūyamāne agne juṣasva pratiharya tad vaca iti samāpya praṇavena uparamet । 

uttareṇa āgnīdhrīyam ativrajatsv ativrajya somo jigāti gātuvid devānām tam asya rājā varuṇas tam aśvinā ity ardharca āramet । 

prapadyamānam rājānam anuprapadyeta । antaś ca prāg ā aditir bhavāsi śyeno na yonim sadanam dhiyā kṛtam astabhnād dyām asuro viśva vedā iti paridadhyād uttarayā vā kṣema ācāre । 

brahmā evam eva prapadya apareṇa vedim ativrajya dakṣiṇataḥ śālāmukhīyasya upaviśet । 

sa hotāram anutthāya yathā itam agrato vrajed yadi rājānam praṇayet । 

uktam apraṇayataḥ । 

prāpya havir dhāne gṛhapataye rājānam pradāya havir dhāne agreṇa apareṇa vā ativrajya dakṣiṇata āhavanīyasya upaviśet । 

agni pucchasya sāgni cityām । 

etad brahma āsanam paśau । 

prātaś ca ā vapā homāt । 

yadi tv agreṇa pratyeyāt prapādyamāne । 

atha atnī ṣomīyeṇa caranti । 

uttara vedyām ā daṇḍa pradānāt । 

daṇḍam pradāya maitrāvaruṇam agrataḥ kṛtvā uttareṇa havir dhāne ativrajya pūrvayā dvārā sadaḥ prapadya uttareṇa yathā svam dhiṣṇyāv ativrajya paścāt svasya dhiṣṇyasya upaviśati hotā । 

avatiṣṭhata itaraḥ । 

yadi devasūnām havīṃṣy anvāyātayeyur agnir gṛhapatiḥ somo vanaspatiḥ savitā satya prasavo bṛhaspatir vācaspatir indro jyeṣṭho mitraḥ satyo varuṇo dharma patī rudraḥ paśumān paśu patir vā । 

tvam agne bṛhadvayo havyavāḷ agnir ajaraḥ pitā nas tvam ca soma no vaśo brahmā devānām padavīḥ kavīnām ā viśva devam satpatim na pramiye sativur daivyasya tad । 

bṛhaspate prathamam vāco agram haṃsair iva sakhibhir vāvadadbhiḥ prasasāhiṣe puru hūta śatrūn bhuvas tvam indra brahmaṇā mahān anamīvāsa iḷayā madantaḥ । 

pra sa mitra marto astu prayasvāṃs tvām naṣṭavā mahimāya pṛcchato tvayā baddho mumukṣate । tvam viśvasmād bhuvanāt pāsi dharmaṇā sūryāt pāsi dharmaṇā । yat ikṃca idam varuṇa daivye jana upa te stomān paśupā iva akaram iti dve । 

yady u sarva pṛṣṭhāny agnir gāyatras trivṛd rāthantaro vāsantika indras traiṣṭubhaḥ pañcadaśo bārhato graiṣmo viśve devā jāgatāḥ saptadaśā vairūpā vārṣikā । 

mitrā varuṇāv ānuṣṭubhāv eka viṃśau vairājau śāradau bṛhaspatiḥ pāṅktas triṇavaḥ śākvaro haimantikaḥ savitā aticchandās trayas triṃśo raivataḥ śaiśiro aditir viṣṇu patny anumatiḥ । 

samid diśām āśayānaḥ svarvin madhu reto mādhavaḥ pātv asmān । agnir devo duṣṭarītur adābhya idam kṣatram rakṣatu pātv asmān । rathantaram sāmabhiḥ pātv asmān gāyatrī chandasām viśva rūpā । 

trivṛn no viṣṭayā stomo ahnām samudro vāta idam ojaḥ pipartu । ugrā diśām abhibhūtir vayodhāḥ śuciḥ śukre ahany ojasīnām । indra adhipatiḥ pipṛtād ato no mahi kṣatram viśvato dhāraya idam । bṛhat sāma kṣatrabhṛd vṛddha vṛṣyam triṣṭubha ojaḥ śubhitam ugra vīram । 

indra stomena pañcadaśena madhyam idam vātena sagareṇa rakṣa । prācī diśām saha yaśā yaśasvatī viśve devāḥ prāvṛṣā ahnām svarvatī । 

idam kṣatram duṣṭaram astv ojo anādhṛṣyam sahasyam sahasvat । vairūpe sāmann iha tat śakeyam jagaty enam vikṣvāveśayāni । viśve devāḥ saptadaśena varca idam kṣatram salila vātam ugram । 

dhartrī diśām kṣatram idam dādhāra upasthāśānām mitravad astv ojaḥ । mitrā varuṇā śarad ahnām cikitvam asmai rāṣṭrāya mahi śame yacchatam । 

vairāje sāmann adhi me manīṣā anuṣṭubhā sambhṛtam vīryam sahaḥ । idam kṣatram mitravad ārdra dānum mitrā varuṇā rakṣatam ādhipatye । saṃrāḍ diśām sahasāmnī sahasvaty ṛtur hemanto viṣṭayā naḥ pipartu । 

avasyu vātā bṛhatī nu śakvarī imam yajñam avatu no ghṛtācī । svarvatī sudughā naḥ payasvatī diśām devy avatu no ghṛtācī । tvam gopā pura etota paścād bṛhaspate yābhyām yundhi vācam । 

ūrdhvām diśām rantirāśā oṣadhīnām saṃvatsareṇa savitā no ahnām । raivat sāma aticchandā ucchando ajāta śatruḥ syonāno astu । 

stoma trayas triṃśe bhuvanasya patnī vivasvad vāte abhi no gṛṇīhi । ghṛtavatī savitar ādhipatye payasvatī rantirāśā no astu । dhruvā diśām viṣṇu patny aghorā asyeśānā sahaso yā manotā । 

bṛhaspatir mātariśvota vāyuḥ saṃdhvānā vātā abhi no gṛṇantu । viṣṭambho divo dharuṇaḥ pṛthivyā asyeśānā jagato viṣṇu patnī । vyacaksvatī iṣayantī subhūtiḥ śivā no astv aditer upasthe । 

anu no adya anumatir yajñam deveṣu anyatām । agniś ca havya vahāno bhavatam dāśuṣe mayaḥ । anv id anumate tvam manyāsai śam ca nas kṛdhi । 

kratve dakṣāya no hinu pra ṇu āyūṃṣi tāriṣad iti । vaiśvānarīyam navamam kāyam daśamam । 

ko adya yuṅkte dhuri gā ṛtasya iti dve । aupayajair aṅgārair anabhiparihāre prayateran । 

āgnīdhrīyāc ced uttareṇa hotāram । 

śāmitrāc ced dakṣiṇena maitrāvaruṇam । 

upothānam agre kṛtvā niṣkramya vedam gṛhṇīyāt । 

na idam ādiṣu hṛdaya śūlam arvāg anūbandhyāyāḥ । 

saṃsthite vasatīvarīḥ pariharanti dīkṣitā abhiparihārayeran । 

atha etasyā rātrer vivāsa kāle prāg vayasām pravādāt prātar anuvākāya āmantrito vāg yatas tīrthena prapadya āgnīdhrīye jānv ācya āhutim juhuyāt । āsanyān mā mantrāt pāhi kasyāścid abhiśastyai svāhā iti । 

āhavanīye vāg agregā agra etu sarasvatyai vāce svāhā । vācam devīm mano netrām virājam ugrām jaitrīm uttamām eha bhakṣām । tām ādityā nāvam iva āruhema anumatām pathibhiḥ pārayantīm svāhā iti dvitīyām । 

ātaḥ samānam brahmaṇaś ca । 

prāpya havir dhāne rarāṭīm abhimṛśaty urv antarikṣam vīhi iti । 

dvārye sthūne devī dvārau mā mā amāptam lokam me loka kṛtau kṛṇutam iti । 

prapadya antareṇa yuga dharā upaviśya preṣitaḥ prātar anuvākam anubrūyān mandreṇa । 

āpo revatīḥ kṣayathā hi vasva upa prayanta iti sūkte avā no agna iti ṣaḷ agnim īḷe agnim dūtam vasiṣva hi iti sūktayor uttamām uddharet । tvam agne vratapā ity uttamām uddharet tvam no agne mahobhir iti nava ime viprasya iti sūkte yukṣvā hi preṣṭham vas tvam agne bṛhadvaya ity aṣṭādaśa ।ṣoma sutyā day prātar anuvāka) 

arcantas tvā iti sūkte agne pāvaka dūtam va iti sūkte agnir hotā no adhvara iti tisro agnir hotā agna iḷā iti catasraḥ । 

pra vo vājā upasadyāya tam agne yajñānām iti tisra uttamā uddhared agne haṃsy agnim hnvantu naḥ prāgnaye vācam iti sūkta imām me agne samidham imām iti trayāṇām uttamām uddhared iti gāyatram । 

tvam agne vasūs tvam hi kṣaitavad agnāyo hotā ajaniṣṭa pra vo devāya agne katā ta iti pañca । 

sakhāyaḥ sam vas tvām agne haviṣmanta iti sūkte bṛhadvaya iti daśānām caturtha navame uddhared uttamām uttamām ca āditas trayāṇām ity ānuṣṭubham । 

abādhy agniḥ samidhā iti catvāri prāgnaye bṛhate pravedhase kavaye tvam no agne varuṇasya vidvān ity etat prabhṛtīni catvāry । 

ūrdhva ū ṣu ṇaḥ sasasya yad viyuta iti pañca bhadram te agna iti sūkte somasya mā tavasam pratyagnir uṣasa iti trīṇy ā hotā iti daśānām tṛtīyā aṣṭame uddhared । 

divas pari iti sūktayoḥ pūrvasya uttamām uddharet tvam hy agne prathama iti ṣaṇṇām dvitīyam uddharet puro vo mandram iti catvāri । 

tam supratīkam iti ṣaḍ huve vaḥ sudyotnāman ni hotā hotṛ ṣadana iti sūkte trir mūrdhānam iti trīṇi vahnim yaśasam upaprajinvann iti trīṇi । 

kā u upetar iti sūkte hiraṇya keśa iti tisro apaśyam asya mahata iti sūkte dve virūpe iti sūkte agne naya agre bṛhann ity aṣṭānām uttamād uttamās tisra uddharet । 

tvam agne suhavo raṇva saṃdṛg iti pañca agnim vo devam iti daśānām tṛtīya caturthe uddharad iti traiṣṭubham । 

enā vo agnim pra vo yahvam agne vivasvat sakhāyas tvā ayam agnir agna āyāhy acchā naḥ śīra śociṣam iti ṣaḷ । 

adarśi gātu vittama iti sapta iti bārhatam agne vājasya iti tisraḥ puru tvā tvām agna īḷiṣvāhi ity auṣṇiham । 

janasya gopās tvām agna ṛtāyava imam ū ṣu vo atithim uṣar budham iti nava tvam agne dyubhir iti sūkte tvam agne prathamo aṅgirā nūcit sahojā amṛto nitundata iti pañca । 

vediṣada iti ṣaṇṇām tṛtīyam uddhared imam stomam arhate saṃjāgṛvadbhiś citra it śiśor vasum na citra mahasam iti jāgatam agnim tam manya iti pāṅktam । 

ity āgneyaḥ kratuḥ । 

atha uṣasyaḥ । 

pratiṣyā sūnarī aks ta uṣa iti tisra iti gāyatram । uṣo bhadrebhir ity ānuṣṭubham । 

idam śreṣṭham pṛthū ratha iti sūkte pratyarcir ity aṣṭau dyuta dyāmānam uṣo vājena idam u tyad ud u śriya iti sūkte vyuṣā ā vo divijā iti ṣaḷ iti traiṣṭubham । 

praty u adarśi saha vāmena iti bārhatam uṣas tac citram ābhara iti tisra auṣṇiham । etā ūtyā iti catasro jāgatam mahe no adya iti pāṅktam ity uṣasyaḥ kratuḥ । 

atha āśvinaḥ । 

eṣo uṣāḥ prātar yujā iti catasro aśvinā yajvarīr iṣa āśvināv aśvāvatyā gomad ū ṣu nāsatyā iti tṛca । 

dūrād iha eva iti tisra uttamā uddhared vāhiṣṭho vām havānām iti catasra udīrāthām ā me havam iti gāyatra । 

yad adystha iti sūkte āno viśvābhis tyam cid atrim ity ānuṣṭubham । 

ābhāty āgnir iti sūkte grāvāṇeva nāsatyābhyām iti trīṇi dhenuḥ pratnasya ka u śravad iti sūkte । 

stuṣe nara iti sūkte yuvo rajāṃsi iti pañcānām tṛtīyam uddharet । prati vām ratham iti saptānām dvitīyam uddhared iti traiṣṭubham । 

imā u vām ayam vāam o tyam ahva ā ratahm iti sapta dyumnī vām yatstha iti bārhatam । aśvināvāvartir asmad āśvināv eha gacchatām iti tṛcau । 

yuvor u ṣū ratham huva iti pañcadaśa ity auṣṇiham । abodhy agnir jmam eṣasya bhanur āvām ratham abhūd idam yo vām parijma iti trīṇi triścin no adya iḷe dyāvā pṛthivī iti jāgatam prati priyatamam iti pāṅktam । 

ity eteṣām chandasām pṛthak sūktāni prātar anuvākaḥ । 

śata prabhṛty aparimitaḥ । 

na anyair āgneyam gāyatram atyāvaped brāhmaṇasya । 

na traiṣṭubham rājanyasya । na jāgatam vaiśyasya । 

adhyāsavad eka pada dvi padāḥ । 

yasya sthānam dhruvāṇi māṅgalyāny aganma mahā tāriṣma iḷe dyāvā pṛthivī iti । 

saṃjāgṛvadbhir iti ca yaḥ preṣyat svarga kāmaḥ । 

īḷe dyāvīyam āvartayed ā tamaso apaghātāt । 

kāla uttamayā utsṛpya āsanān madhyama sthānena pratipriyatamam ity upasaṃtanuyāt । 

punar utsṛpya uttamayā uttama sthānena paridadhyād antareṇa dvārye sthuṇe anabhyāhatam āśrāvayann iva āśrāvayann iva । 

parihite apayiṣya hotar ity ukto anabhihiṃkṛtya aponaputrīyā anvāha īṣat śanaistarām paridhānīyāyāḥ । 

tāsām nigada ādi śanaistarām tābhyaś ca ā prasarpaṇāt । 

param mandreṇa । 

prātaḥ savanam ca । 

adhyardhakāram prathamām ṛgāvānam uttarāḥ । 

vṛṣṭi kāmasya prakṛtyā vā । 

prakṛti bhāve pūrveṣv āsām ardharceṣu liṅgāni kāṅkṣet । 

pra devatrā brahmaṇe gātur etv iti nava hinotā no adhvaram deva yajyā iti daśamīm । 

āvarvṛtatīr adha nu dvi dhārā ity āvṛttāv eka dhanāsu । 

prati yad āpo adṛśram āyatīr iti pratidṛśyamānāsu । 

ādhenavaḥ payasā tūrṇy arthāḥ । 

sam anyā yanty upayanty anyā iti । 

tīrtha deśe hotṛ camase apām pūryamāṇa āpo na devīr upayanti hotriyam iti samāpya praṇavena uparamet । 

āgatam adhvaryum aver apo adhvaryā u iti pṛcchati । utemanan namur iti pratyukto nigadam bruvan pratiniṣkrāmet । 

tāsv adhvaryo indrāya somam sotā madhumantam vṛṣṭivanim tīvra antam bahura madhyam vasumate rudravata ādityavata ṛbhumate vibhumate vājavate bṛhaspativate viśva devyāvata ity antam anavānam uktvā udag āsām patho avatiṣṭheta । 

upātītāsv anvāvarteta । 

yasya indraḥ pītvā vṛtrāṇi jaṅghanat pra sajanyāni tāriṣom ambayo yanty adhvabhir iti tisraḥ । 

uttamayā anuprapadyeta । 

emā agman revatīr jīva dhanyā iti dve sannāsu uttarayā paridhāya uttarām dvāryām āsādya rājānam abhimukha upaviśed anirasya tṛṇam । 

upāṃśum hūyamānam prāṇam yaccha svāhā tvā suhava tvā suhava sūryāya prāṇa prāṇam me yaccha ity anumantrya uḥ ity anuprāṇyāt । 

antaryāmam apānam yaccha svāhā tvā suhava sūryāya apāna apānam me yaccha ity anumantrya ūm iti ca abhyapānyāt । 

upāṃśu savanam grāvāṇam vyānāya tvā ity abhimṛśya vācam visṛjeta । 

pavamānāya sarpaṇe anvak chandogān maitrāvaruṇo brahmā ca nityau । 

tāv antareṇa itare dīkṣitāś cet । 

drapsaś caskanda iti dvābhyām vipruṭṭ homau hutvā adhvaryu mukhāḥ samanvārabdhāḥ sarpanty ā tīrtha deśāt । 

tat stotrāya upaviśanty udgātāram abhimukhāḥ । 

tān hotā anumantrayate atra eva āsīno yo devānām iha soma pītho yajñe barhiṣi vedyām । tasya api bhakṣayām asi mukham asi mukham bhūyāsam iti । 

dīkṣitaś ced vrajet stotra upasvārāya । 

sarpec ca uttarayoḥ savanayoḥ । 

brahman stoṣyāmaḥ praśāstar iti stotrāya atisarjitāv atiṛjataḥ । 

bhūr indravantaḥ savitṛ prasūtā iti japitvom studhvam iti brahmā prātaḥ savane । 

bhuva iti mādhyaṃdine svar iti tṛtīya savane । bhūr bhuvaḥ svar indravantaḥ savitṛ prasṛtā ity ūrdhvam āgnimārutāt । 

stuta devena savitrā prasūtā ṛtam ca satyam ca vadata । āyuṣmatya ṛco mā gāta tanūpāt sāmna om iti japitvā maitrā varuṇa studhvam ity uccaiḥ । 

atha savanīyena paśunā caranti । 

yad devato bhavati । 

āgneyo agniṣṭoma aindrāgna ukthye dvitīya aindro vṛṣṇiḥ ṣoḷaśini tṛtīyaḥ sārasvatī meṣy atirātre caturthī । 

iti kratu paśavaḥ । 

parivyayaṇād yuktam agnīṣomīyeṇa ā cātvāla māarjanād daṇḍa pradāna varjam । 

upaviśya abhihiṃkṛtya parivyayaṇīyān triḥ । 

āvāha devān sunvate yajamānāya ity āvāhana ādi sunvat śabdo agre yajamāna śabdād aiṣṭikeṣu nigameṣu । 

na antyādd hāriyojanād ūrdhvam । 

na pāvitram sādhu te yajamāna devatā om anvatīte asmin yajñe yajamāna iti ca । 

prāg ājyapebhyaḥ savana devatā āvāhayed indram vasumantam āvaha indram rudravantam āvaha indram ādityavantam ṛbhumantam vibhumantam vājavantam bṛhaspativantam viśvadevyāvantam āhava iti । 

tāḥ sūkta vāka eva anuvartayet । 

pravṛta āhutīr juhvati vaṣaṭ kartāro anye acchāvākāt । 

cātvāle mārjayitvā adhvaryu patha upatiṣṭhanta āditya prabhṛtīn dhiṣṇyān । 

ādityam agre । adhvanām adhva pate śreṣṭhaḥ svasty asya adhvanaḥ pāram aśīya iti । 

yūpād ity āhavanīya nirmanthyān agnayaḥ sagarāḥ agnaya sagarāḥ stha sagareṇa nāmnā । pāta mā agnayaḥ piptṛtam āgneyo namo vo astu mā mā hiṃsiṣṭa iti । 

savya āvṛtaḥ śāmitra ūvadhya goha cātvāla utkara āstāvān । 

evam eva dakṣiṇa āvṛta āgnīdhrīyam acchāvākasya vādam dakṣiṇam mārjalīyam kharam iti । 

uttareṇa āgnīdhrīyam parivrajya prāpya sado abhimṛśanty urv antarikṣam vīhi iti । 

dvārye sammṛśya evam aparān upatiṣṭhante । 

upasthitāṃś ca anupasthitāṃś ca apy apaśyanto avyanīkṣamāṇāḥ । 

hotā maitrāvaruṇo brāhmaṇācchaṃsī potā neṣṭā iti pūrvayā dvārā sadaḥ prasarpanty urum no lokam anuneṣi vidvān iti japantaḥ । 

uttareṇa sarvān dhiṣṇyān sannān sannān apareṇa yathā svam dhiṣṇyānām paścād upaviśya japanti । yo adya saumyo vadho aghāyūnām udīrati । viṣūkuham iva dhanvanā vyastāḥ paripanthinam sadasas pataye nama iti । 

evam ity upasthāna ādi japa antam atidiśyate । tam anvañca ṛtvijaḥ prasarpakāḥ । 

pūrveṇa auḷumbarīm apareṇa dhiṣṇyān yathā antaram anūpaviśanti । 

etayā āvṛtā āgnīdhra āgnīdhrīyam apy ākāśam । 

dakṣiṇa ādayo dhiṣṇyā udak saṃsthā prasarpiṇām । 

ādyau tu viparītau । 

teṣām visaṃsthita saṃcārā yathā svam dhiṣṇyān uttareṇa । 

dakṣiṇam adhiṣṇyānām । 

atha aindraiḥ puroḷāśair anusavanam caranti । 

dhānāvantam karambhiṇam iti prātaḥ savane anuvākhyā । 

mādhyaṃdinasya savanasya dhānā iti mādyaṃdine । tṛtīye dhānāḥ savane puru ṣṭuta iti tṛtīya savane । hotā yakṣad indram harivān indro dhānā attv iti praiṣo liṅgair anusavanam । 

uddhṛtya ādeśa padam tena eva ijyā । 

hotā yakṣad asau yajayos tu sthāna āgūr vaṣaṭ kārau yatra kva ca praiṣeṇa yajet । 

atha sviṣṭakṛto agne juṣasva no havir mādhyaṃdine savane jāta vedo agne tṛtīye savane hi kān iṣa ity anusavanam anuvākyāḥ । 

hotā yakṣad agni puroḷāśānām iti praiṣo havir agne vīhi iti yājyā etāsv anuvākyāsu puroḷāśa śabdam bahuvad eke । 

vijñāyate pūyati vā etad ṛco akṣaram yad enad ūhati tasmād ṛcam na ūhet । 

dvidevatyaiś caranti । 

vāyava indra vāyubhyām । vāyav ā yāhi darśata indra vāyū ime sutā ity anuvākye anavānam pṛthak praṇave । 

hotā yakṣad vāyum agregām hotā yakṣad indra vāyū arhanta iti praiṣāv anavānam । 

agram piba madhūnām iti yājye anavānam eka āgure pṛthag vaṣaṭ kāre । 

idam ādy anavānam prātaḥ savana ijyā anuvākye । 

praiṣo ca uttarayor grahayoḥ । 

hutvā etad graha pātram āharaty adhvaryuḥ । 

tad gṛhṇīyād aitu vasuḥ purūvasur iti । 

pratigṛhya dakṣiṇam ūrum apocchādya tasmin sādayitvā ākāśavatībhir aṅgulībhir apidadhyāt । 

evam uttare । 

savyena tv apidhāya tayoḥ pratigraho bhakṣaṇam ca । maitrāvaruṇasya ayam vām mitrā varuṇā hotā yakṣan mitrā varuṇā gṛṇānā jamadaginnā ity aitu vasur vidadvasur iti pratigṛhya dakṣiṇena aindra vāyavam hṛtvā abhyātmam sādanam । 

āśvinasya prātar yujā vibodhaya hotā yakṣad aśvinā nāsatyā vāvṛdhānā śubhas patī iti । aitu vasuḥ samyad vasur iti pratigṛhya evam eva hṛtvā uttareṇa śiraḥ parihṛtya abhyātmataram sādanam । 

anuvacana praiṣa yājyāsu nityo adhvaryutaḥ sampraiṣaḥ । 

unnīyamānebhyo anvāha ātvā vahantv asāv id devam iha upayāta ity anusavanam । 

hotā yakṣad indram prātha prātaḥ sāvasya । hotā yakṣad indrma mādhyaṃdinasya savanasya hotā yakṣad indrma tṛtīyasya savanasya iti preṣitaḥ preṣito hotā anusavanam prasthita yājyābhir yajati । 

nāma ādeśam itare । 

praśastā brāhmaṇācchaṃsī potā neṣṭā āgnīdhraḥ । 

uttarayoḥ savanayoḥ purā āgnīdhrāt । idam te saumyam madhu mitram vayam havāmaha indra tvā vṛṣabham vayam maruto yasya hi kṣaye agne patnīr ihaṇāvaha ukṣānnāya vaśānnāya iti prātaḥ savanikiyaḥ prasthita yājyāḥ । 

pibā somam abhi yam ugra tarda iti tisro arvān ehi soma kāmam tvāhus tava ayam somas tvam ehy arvān indrāya somāḥ pra divo vidānā ā pūrṇo asya kalaśaḥ svāhā iti mādhyaṃdinyaḥ । 

indra ṛbhubhir vājavadbhiḥ samukṣitam indrā varuṇā sutapāv imam sutam indraś ca somam pibatam bṛhaspata ā vo vahantu sapta yo raghuṣyado me vanaḥ suhavā ā hi gantana indrā viṣṇū pibatam madhvo asya imam stomam arhate jāta vedasa iti tārtīya savanikyaḥ । somasya agne vīhi ity anuvaṣaṭkāraḥ । 

prasthita yājyāsu śastra yājyāsu marutvatīye hāriyojane mahimni । āśvine ca tairo ahnye । 

tad eṣā abhi yajña gāthā gīyate । ṛtu yājān dvidevatyān yaś ca patnīvato grahaḥ । āditya graha sāvitrau tān sma mā anuvaṣaṭ kṛthāḥ iti । 

prativaṣaṭ kāram bhakṣaṇam । 

tūṣṇīm uttaram । 

ety adhvaryuḥ । 

ayāḷ agnīd iti pṛcchati । 

ayāḷ iti pratyāha । 

sa bhadram akar yo naḥ somasya pāyayiṣyati iti hotā japati । 

aindra vāyavam uttare ardhe gṛhītvā adhvaryave praṇāmayed eṣa vasuḥ purūvasur iha vasuḥ purūvasur mayi vasuḥ purū vasur vākyā vācam me pāhy upahūtā vāk saha prāṇena upa mām vāk saha prāṇena hvayatām upahūtā ṛṣayo daivyāsas tanūpāvānas tanvas tapojā upa mām ṛṣayo daivyāso hvayantām tanūpāvānas tanvas tapojā iti । 

adhvarya upahvayasva ity uktvā avaghrāya nāsikābhyām vāg devī somasya tṛpyatv iti bhakṣayet sarvatra । 

pratibhakṣitam hotṛ camase kiṃcid avanīya anācāmya upahvāna ādi punaḥ sambhakṣayitvā na somena ucchiṣṭā bhavanti ity udāharanti śeṣam hotṛ camasa ānīya utsṛjet । 

evam uttare । 

na tv enayoḥ punar bhakṣaḥ । 

na kaṃcana dvidevatyānām anavanītam avasṛjet । 

maitrāvaruam eṣa vasur vidad vasur iha vasur vidad vasur mayi vasur vidad vasuś cakṣuṣpāś cakṣur me pāhy upahūtam cakṣuḥ saha manasā upa mām cakṣuḥ saha manasā hvayatām upahūtā ṛṣayo daivyāsas tanūpāvānas tanvas tapojā upa mām ṛṣayo daivyāso hvayantām tanūpāvānas tanvas tapojā iti । 

akṣibhyām tv iha avekṣaṇam dakṣiṇena agre । 

savyena pāṇinā hotṛ camasam ādadīta aitu vasūnām patir viśveṣām devānām samid iti । 

tasya aratninā tasya ūror vasanam apocchādya tasmiṃt sādayitvā ākāśavatībhir aṅgulībhir apidadhyāt । 

āśvinam yathā āhṛtam parihṛtya punaḥ sādayitvā adhvaryave praṇāmayed eṣa vasuḥ samyad vasur iha vasuḥ samyad vasur mayi vasuḥ samyad vasuḥ śrotrapā śrotram me pāhy upahūtam śrotram saha ātmanā upa mām śrotra saha ātmanā hvayatām upahūtā ṛṣayo daivyāsas tanūpāvānas tanvas tapojā upa mām ṛṣayo daivyāso hvayantām tanūpāvānas tanvas tapojā iti । 

karṇābhyām tv iha upodyacched dakṣiṇāya agre nidhāya hotṛ camasam spṛṣṭvā udakam iḷām upahvayate । 

upodyacchanti camasān । 

avāntara iḷām prāśya ācamya hotṛ camasam bhakṣayed adhvarya upahvayasva ity uktvā । 

dīkṣito dīkṣotā upahvayadhvam । 

yajamānā iti vā । 

evam itare । 

yathā sabhakṣam tvad īkṣitāḥ । 

mukhya camasād acamasāḥ । 

droṇa kalaśād vā । 

uktaḥ soma bhakṣa japaḥ sarvatra । 

hotur vaṣaṭ kāre camasā hvayanta udgātur brahmaṇo yajamānasya teṣām hotā agre bhakṣayed iti gautamo bhakṣasya vaṣaṭ kāra anvayatvāt । 

abhakṣaṇam itareṣām iti taulvaliḥ kṛta arthatvāt । 

bhakṣayeyur iti gāṇagārir itaḥ saṃskāratvāt kā ca tac camasatā syān na ca anyaḥ sambandhaḥ । 

bhakṣayitvā apāma somam amṛtā abhūma śam no bhava hṛda apīta indav iti mukha hṛdaye abhimṛśeran । 

āpyāyasva sametu te santu payāṃsi sam u yantu vājā iti । camasān ādya upādyān pūrvayoḥ savanayoḥ । 

ādyāṃs tṛtīy savane । 

sarvatra ātmānam anyatra eka pātrebhyaḥ । 

āpyāyitāṃś camasān sādayanti te nārāśaṃsā bhavanti । 

etasmin kāle prapadya acchāvāka uttarena āgnīdhrīyam parivrajya pūrveṇa sada ātmano dhiṣṇya deśa upaviśet । 

puroḷāśa dṛgaḷam prattam iḷām iva udyamya acchāvāka vadasva ity ukto acchā vo agnim avasa iti tṛcam anvāha । 

antyena praṇavena upasaṃtanuyād yajamāna hotar adhvaryo agnīd brahman potar neṣṭar uta upavaktar iṣeṣayadhvam ūrjor jayadhvam ni vo jāmayo jihatā ny ajāmayo niḥ sapatnā yāmani bādhitāso jayatā abhītvarīm jayatā abhītvary āśravad va indraḥ śṛṇavad vo agniḥ prasthāya indra agnibhyām somam vocata upo asmān brāhmaṇān brāhmaṇā hvayadhvam iti । 

samāpte asmin nigade adhvaryur hotar upahavam kāṅkṣate । 

pratyetā sunvan yajamānaḥ sūktā vām āgrabhīt । uta pratiṣṭhotā upavaktar uta no gāva upahūtā upahūta ity upahvayate । 

upahūtaḥ praty asmā ity unnīyamānāya anūcya prātar yāvabhir āgatam iti yajati । 

nidhāya puroḷāśa dṛgaḷam spṛṣṭvā camasam bhakṣayet । 

na aspṛṣṭvā udakāḥ somena itarāṇi havīṃṣy ālabheran । 

ādāya enad āditya prabhṛtīn dhiṣṇyān upasthāya aparayā dvārā sadaḥ prasṛpya paścāt svasya dhiṣṇyasya upaviśya prāśnīyāt । 

upaviṣṭe brahma āgnīdhrīyam prāpya havir ucchiṣṭam sarve prāśnīyuḥ prāg eva itare gatā bhavanti । 

prāśya pratiprasṛpya । 

ṛtu yājaiś caranti । 

teṣām praiṣāḥ । 

pañcamam praiṣa sūktam । 

tena tena eva preṣitaḥ preṣitaḥ sa sa yathā praiṣam yajati । 

hotā adhvaryu gṛhapatibhyām hotar etad yaja ity uktaḥ । 

svayam ṣaṣṭhe pṛṣṭha ahāni । 

paścād uttara veder upaviśya adhvaryuḥ । paścād gārhapatyasya gṛha patiḥ । 

atha etad ṛtu pātram ānantaryeṇa vaṣaṭ kartāro bhakṣayanti । 

pṛthag adhvaryuḥ pratibhakṣayet । 

tasmiṃś caiva upahavaḥ । 

parān adhvaryāv āvṛtte sumat padvad ge pitā mātariśva achidrā pada adhād achidrā ukthyā kavayaḥ śaṃsan । somo viśvavin nīthāni neṣad bṛhaspatir ukthāmadāni śaṃsiṣat vāg āyur viśva āyur viśvam āyuḥ ka idam śaṃsiṣyati sa idam śaṃsiṣyati iti japitvā anabhihiṃkṛtya śoṃsāvom ity uccair āhūya tūṣṇīm śaṃsam śaṃsed upāṃśu sapraṇavam asantanvan । 

eṣa āhāvaḥ prātaḥ savane śastra ādiṣu । paryāya prabhṛtīnām ca । sarvatra ca antaḥ śastram । 

tena ca upasaṃtānaḥ । 

śastra svaraḥ pratigara othāmo daiva iti । 

śoṃsāmo daiva ity āhāve । 

pluta ādiḥ praṇave apluta ādir avasāne । 

praṇave praṇava āhāva uttare । 

avasāne ca । 

praṇava anto vā । 

yatra yatra ca antaḥ śastram praṇavena avasyati । praṇava anta eva tatra pratigaraḥ । śastra ante tu praṇavaḥ । 

bhūr agnir jyotir jyotir agnom । indro jyotir bhuvo jyotir indrom sūryo jyotir jyotiḥ svaḥ sūryom iti tripadas tūṣṇīm śaṃsaḥ । yady u vai ṣaṭpadaḥ pūrvair jyotiḥ śabdair agre avasyet । 

uccair nividam yathā niśāntam agnir deva iddha iti । 

na asyā āhvānam । 

na ca upasaṃtānaḥ । 

uttamena padena pra vo devāya ity ājyam upasaṃtanuyāt । 

etena nivida uttarāḥ । 

sarve ca pada samāmnāyāḥ । 

upasaṃtānas tv anyatra । 

āhvānam ca nividām । 

ājya ādyām triḥ śaṃsed ardharcaśo vigrāham । 

tan nidarśayiṣyāmaḥ । pra vo devāya agnaye barhiṣṭham arcāsmai । gamad devebhir āsano yajiṣṭho barhir āsadom iti । 

ṛgāvānam vā evam eva । etena ādyāḥ pratipadām anṛgāvānam । 

anubrāhmaṇam vā ānupūrvyam । 

āhūya uttamayā paridadhati । 

sarva śastra paridhānīyāsv evam । 

uktham vāci ghoṣāya tvā iti śastvā japet । agna indraś ca dāśuṣo duroṇa iti yājyā । uktha pātram agre bhakṣayet । 

tataś camasāṃś camasinaḥ sarva śastra yājya anteṣu । 

vaṣaṭk artā eka pātrāṇy āditya graha sāvitra varjam । 

stotram agre śastrāt । 

eṣa iti prokte udgātur hiṃkāre prātaḥ savana āhvayīran । 

pratihāra uttarayoḥ savanayoḥ । 

vāyur agregā yajñaprīr iti saptānām purorucām tasyas tasyā upariṣṭāt tṛcam tṛcam śaṃset । 

vāyav āyāhi darśata it sapta tṛcāḥ । 

dvitīyām prauge triḥ । 

purorugbhya āhvayīta ṣaṣṭhyām trir avasyed ardharce ardharce । 

uttamām na śaṃset śaṃsanty eke tṛca āhvānam aśaṃsane । 

mādhucchandasam praugam ity etad ācakṣate । 

uktham vāci ślokāya tvā iti śastvā japet । viśvebhiḥ somyam madhv iti yājyā । praśastā brāhmaṇācchaṃsy acchāvāka iti śaṃstriṇo hotrakāḥ । 

teṣām catur āhāvāni śastrāṇi prātaḥ savane tṛtīya savane paryāyeṣv atirikteṣu ca । 

pañca āhāvāni mādhyaṃdine । 

stotriya anurūpebhyaḥ pratipad anucarebhyaḥ pragāthebyo dhāyyābhya iti pṛthag āhvānam । 

hotur api । 

tebhyaś ca anyad anantaram । 

ādau nividdhānīyānām sūktānām anekam cet prathameṣv āhāvaḥ । 

āpo devate ca tṛce । 

teṣām tṛcāḥ stotriya anurūpāḥ śastra ādiṣu sarvatra । 

mādhyaṃdine pragāthās tṛtīyāḥ । 

yathā grahaṇam anyat । 

yājyā antāni śastrāṇi । 

uktham vāci ity eṣām śastvā japaḥ prātaḥ savane । 

ūrdhvam ca ṣoḷaśinaḥ sarveṣām । 

uktham vāci indrāya iti mādhyaṃdine uktham vāci indrāya devebhya ity uktheṣu saṣoḷaśikeṣu । 

anantarasya pūrveṇa । 

stotriyeṇa anurūpasya chandaḥ pramāṇa liṅga daivatāni । 

ārṣam ca eke । 

ā no maitrāvaruṇā ā no gantam riśādasā pra vo mitrāya pramitrayor varuṇayor iti nava āyātam mitrā varuṇā iti yājyā । ā yāhi suṣāmā hi ta iti ṣaṭ stotriya anurūpāv anantarāḥ sapta indra tvā vṛṣabham ud ghed abhi iti tisra indra kratuvidam sutam iti yājyā । indra agnī ā gatam sutam indra agnī apasas pari tośā vṛtrahaṇā huva iti tisra iha indra agnī upa iyam vām asya manmana iti nava indra agnī ā gatam sutam iti yājyā । 

saṃsthiteṣu savaneṣu ṣoḷaśini ca atirātre praśāstaḥ prasuhi ity uktaḥ sarpata iti praśāstā atisṛjet । hotā dakṣiṇena audumbarīm añjasā itare aparayā dvārā uttarām vedi śroṇīm abhinihsarpanti । 

mṛga tīrtham ity etad ācakṣate । 

etena niṣkramya yathā artham na tv eva anyan mūtrebhyaḥ । 

ete na niṣkramya kṛtvā udaka artham vedyām samastān upasthāya aparayā dvārā nityayā āvṛtā sado dvārye ca abhimṛśya tūṣṇīm pratiprasarpanti । 

eṣā āvṛt sarpata iti vacane । 

pūrvayā eva gṛha patiḥ । 

etasmin kāle grāvastut prapadyate । 

tasya uktam upasthānam । 

pūrvayā dvārā havir dhāne prapadya dakṣiṇasya havir dhānasya prāg udag uttarasya akṣa śirasas tṛṇam nirasya rājānam abhimukho avatiṣṭhate । 

na atra upaveśanaḥ । 

yo adya saumya iti tu । 

atha asmā adhvaryur uṣṇīṣam prayacchati । 

tad añjalinā pratigṛhya । triḥ pradakṣiṇam śiraḥ samukham veṣṭayitvā yadā soma aṃśūn abhiṣavāya vyapohanty atha grāvṇo abhiṣṭuyāt । 

madhyama svareṇa idam savanam । 

abhi tvā deva savitur yuñjate mana uta yuñjate dhiya ā tū na indra kṣumantam mā cid anyad viśaṃsata praite vadatv ity arbudam । 

prāg uttamāyā ā va ṛñjase pra vo grāvāṇa iti । 

sūktayor antara upariṣṭāt purastād vā pāvamānīr opya yathā artham āvā graha grahaṇāt śiṣṭayā paridhāya vedyam yajamānasya uṣṇīṣam । 

ādāya yathā artham antyeṣv ahahsu । 

pratiprayacched itareṣu । 

atha aparam abhirūpam kuryād iti gāṇagāriḥ । 

āpyāyasva sametu ta iti tisro mṛjanti tvā daśa kṣipa etam u tyam daśa kṣipo mṛjyamānaḥ suhastyā daśabhir vivasvato duhanti sapta ekām adhukṣat pipyuṣīm iṣam ā kalaśeṣu dhāvati pavitre pariṣicyata ity ekā kalaśeṣu dhāvati śyeno varma vigāhata iti dve । etāsām arbudasya caturthīm uddhṛtya tṛca anteṣu tṛcān avadadhyāt । 

āpyāyyamāne prathamam । 

mṛjyamāne dvitīyaḥ । 

duhyamāne tṛtīyam । 

āsicyamāne caturtham । 

bṛhat śabde bṛhat śabde caturthīm । 

mā cid anyadd hi śaṃsata iti yadi grāvāṇaḥ saṃhrāderan । 

samānam anyat । 

arbudam eva ity eke । 

pra vo grāvāṇa ity eke । 

uktam sarpaṇam । 

stute mādhyaṃdine pavamāne vihṛtya aṅgārān । 

dadhi gharmeṇa caranti pravargyavāṃś cet । 

tasya uktam ṛgāvānam gharmeṇa । 

ijyā bhakṣiṇaś ca । 

hotar vadasva ity ukta uttiṣṭhata apaśyata ity āha । 

śrātam havir ity uktaḥ śrātam havir ity anvāha । 

śrātam manya ūdhani śrātam agnāv iti yajati । agne vīhi ity anuvaṣaṭ kāraḥ । dadhi gharmasya agne vīhi iti । mayi tyad indriyam bṛhan mayi dyumnam uta kratuḥ । triśrud gharmo vibhātu ma ākūtyā manasā saha । virājā jyotiṣā saha । tasya doham aśīya te tasya ta indr apītasya triṣṭup chandasa upahūtasya upahūtasya upahūto bhakṣayāmi iti bhakṣa japaḥ । yam dhiṣṇivatām prāañcam aṅgārair abhivihareyuḥ । paścāt svasya dhiṣṇasya upaviśya upahavam iṣṭvā pari tvā agne puram vayam iti japet । 

aniṣṭvā dīkṣitaḥ । 

savanīyānām purastād upariṣṭād vā paśu puroḷāśena caranti । 

akriyām eke anyatra tad artaḥ vāda vadanāt । 

kriyām āśmarathyo anvita apratiṣedhāt । 

puroḷāśa ādy uktam ā nārāśaṃsa sādanāt । na tv iha dvidevatyā etasmin kāle dakṣiṇā nīyante ahīna eka aheṣu । 

kṛṣṇa ajināni dhūnvantaḥ svayam eva dakṣiṇā patham yanti dīkṣitāḥ satreṣv idam aham mām kalyāṇyai kīrtyai tejase yaśase amṛtatvāya ātmānam dakṣiṇām nayāni iti japantaḥ । 

unneṣyamāṇāsv āgnīdhrīya āhutī juhoti । 

dadāni ity agnir vadati vāyur āha tathā iti tat । hanta iti candramāḥ satyam ādityaḥ satyam om āpas tat satyam ābharan । diśo yajñasya dakṣiṇā dakṣiṇānām priyo bhūyāsam svāhā । prāci hy edhi prācīm juṣāṇā prājya ājyasya vetu svāhā iti dvitīyām । 

ka idma kas mā adāt kāmaḥ kāmāya adāt kāmo dātā kāmaḥ pratigrahītā kāmam samudram āviśa kāmena tvā rpatigṛhṇāmi kāma etat te । vṛṣṭir asi dyaus tvā dadātu pṛthivī pratigṛhṇātv ity atītāsv anumantrayeta prāṇi । 

abhimṛśed aprāṇi । 

kanyām ca । 

sarvatra ca evam । 

pratigrṛhya āgnīdhrīyam prāpya havir ucchiṣṭam sava prāśnīyuḥ । prāśya pratiprasṛpya । 

marutvatīyena graheṇa caranti । 

indra marutva iha pāhi somam hotā yakṣad indram marutvantam sajoṣā indra sagaṇo marudbhir iti । bhakṣayitvā etat pātram marutvatīyam śastram śaṃset । 

adhvaryo śoṃsāvom iti mādhyaṃdine śastra ādiṣv āhāvaḥ । 

ā tvā ratham yathā ūtaya idam vaso sutam andha iti marutvatīyasya pratipad anucarau । 

indra nedīya ed ihi indra nihavaḥ pragāthaḥ । 

pra nūnam brahmaṇaspatir iti brāhmaṇaspatyaḥ । 

tṛcāḥ pratipad anucarā dvṛcāḥ pragāthāḥ ā ato ardharcam sarvam । 

stotriya anurūpāḥ pratipad anucarāḥ pragāthāḥ sarvatra । 

prāk chandāṃsi traiṣṭubhāt । 

sarvāś caiva ā catuṣpadāḥ । 

paktiṣu dvir avasyet dvayor dvayoḥ pādayoḥ । 

ardharcaśo vā āśvine । 

pacchaḥ śasya gatām tu pacchaḥ । 

samāsam uttame pade । 

paccho anyat । 

pādair avasaya ardharca antaiḥ saṃtānaḥ । 

agnir netā tvam soma kratubhiḥ pinvanty apa iti dhāyyāḥ । 

pra va indrā bṛhata iti marutvatīyaḥ pragāthaḥ । 

janiṣṭhā ugrā iti । 

eka bhūyasīḥ śastvā marutvatīyām nividam dadhyāt sarvatra । 

evam ayujāsu mādhyaṃdine । 

ekām tṛce । 

ekām śiṣṭvā tṛtīya savane । 

akṣiṇī mṛjānaḥ paridadhyād dhyāyann ena ātmanaḥ । 

anyatra apy etayā paridadhad evam । 

uktham vāci indrāya śṛṇvate tvā iti śastvā japet । ye tvā hi hatye maghavann avardhann iti yājyā । 

abhi tvā śūra nonumo abhi tvā pūrva pītaya iti pragāthau stotriya anurūpau । yadi rathantaram pṛṣṭham । 

yady u vai bṛhat tvām id dhi havāmahe tvam hy ehi cerava iti । 

pragāthā ete bhavanti । 

tān dve tisras kāram śaṃset । 

caturtha ṣaṣṭhau pādau bārhate pragāthe punar abhyasitvā uttarayor avasyet । 

bṛhatī kāram cet tāv eva dviḥ । 

tṛtīya pañcamau tu kākubheṣu । 

pratyādāna ādy uttarā । 

evam etat pṛṣṭheṣv ahahsv indra nihava brāhmaṇaspatyān । 

bṛhatī kāram itareṣu pṛṣṭheṣu । 

bṛhad rathantarayoś ca tṛcasthayoḥ । 

hotrakāś ca yeṣām pragāthāḥ stotriya anurūpāḥ । 

sarvam anyad yathā stutam । 

parimita śasya eka ahaḥ । 

sa yady ubhaya sāmā yat pavamāne tasya yonir anurūpaḥ । 

yoni sthāna eva enām anyatra śaṃset । 

ūrdhva dhāyyāyā yoni sthānam । 

aneka ānantarye sakṛt pṛthag vā āhvānam । 

evam ūrdhvam indra nihavāt pragāthānām । 

yad vāvāna iti dhāyyā । pibā sutasya rasina iti sāma pagāthaḥ । 

indrasya nu vīryāṇi ity etasminn aindrīm nividam dadhyāt । 

anubrāhmaṇam vā svaraḥ । uktham vāci indrāya upaśṛṇvate tvā iti śastvā japet । pibā somam indra mandatu tvā iti yājyā । 

hotrakāṇām kayā naś citra ābhuvat kayā tvam na ūtyā kas tam indra tvā vasum sadyo ha jāta evā tvām indra uśann u ṣu ṇaḥ sumanā upāka iti yājyā । 

tarobhir vo vidadvasum taraṇir it siṣāsati iti pragāthau stotriya anurūpā ud inv asya ricyate bhūya id imām ū ṣv ity apottamām uddharet sarvatra pibā vardhasva tava dyā sutāsa iti yājyā । 

atha tṛtīya savanam uttama svareṇa । 

āditya graheṇa caranti । 

ādityānām avasā nūtanena hotā yakṣad ādityān priyān priya dhāmna ādityāso aditir mādayantām iti । na etam graham īkṣeta hūyamānam । 

stuta ārbhave pavamāne vihṛtya aṅgārān manotā ādi paśv iḷā antam paśu karma kṛtvā puroḷāśa ādy uktam ā nārāśaṃsa sādanāt । 

sanneṣu mṛdiṣṭhāt puroḷāśasya tisras tisraḥ piṇḍyo dakṣiṇataḥ pratisvam camasebhyaḥ svebhyaḥ pitṛbhya upāsyeyur atra pitaro mādayadhvam yathā bhāgam āvṛṣāyadhvam iti । 

savya āvṛta āgnīdhrīyam prāpya havir ucchiṣṭam sarve prāśnīyuḥ । 

abhūd devaḥ savitā vandyo nu no hotā yakṣad devam savitāram damūnā devaḥ savitā vareṇyo dadhad ratnā dakṣa pitṛbhya āyuni । pibāt somam amadann enam iṣṭayaḥ parjmā cid ramate asya dharmaṇi iti vaṣaṭ kṛte hotā vaiśvadeva śastram śaṃset । 

sarvā diśo dhyāyet śaṃsiṣyan । yasyām dveṣyo na tām । 

adhvaryo śo śoṃsāvom iti tṛtīya savane śastra ādiṣv āvāhaḥ । 

tat savitur vṛṇīmahe aghāno deva savitar iti vaiśvadevasya pratipad anucarāv । abhūd deva ekayā ca daśabhiś ca svabhūte dvābhyām iṣṭaye viṃśatyā ca । tisṛbhiś ca vahase triṃśatā ca niyudbhir vāyav iha tā vimuñca । pra dyāvā iti dairghatamasam surūpa kṛtnum ūtaye takṣan ratham ayam venaś codayat pṛśni garbhā yebhyo mātā madhumat pinvate paya evā pitre viśva devāya vṛṣṇa ā no bhadrāḥ kratavo yantu viśvata iti nava vaiśvadevam । 

vaiśva deva āgni mārutayoḥ sūkteṣu sāvitra ādi nivido dadhyāt । 

catasro vaiśvadeve । 

uttarās tisra uttare । 

sūktānām tadd hi daivatam । 

daivatena sūkta antaḥ । 

dhāyyāś ca atra eka pātinīḥ । 

aditir dyaur aditir antarikṣam iti paridadhyāt sarvatra vaiśva deve dviḥ paccho ardharcaśaḥ sakṛd bhūmim upaspṛśan । 

uktham vāci indrāya devebhya ā śrutyai tvā iti śastvā japet । viśve devāḥ śṛṇuta imam havam ma iti yājyā । 

tvam soma pitṛbhiḥ saṃvidāna iti saumyasya yājyā । 

tam ghṛta yājyābhyām upāṃśu ubhayataḥ pariyajanti । 

ghṛta āhavano ghṛta pṛṣṭho agnir ghṛte śrito ghṛtam v asya dhāma । ghṛta pruṣas tvā harito vahantu ghṛtam piban yajasi deva devān iti purastāt । uru viṣṇo vikramasva uru kṣayāya nas kṛdhi । ghṛtam ghṛta yone piba pra pra yajña patim tira ity upariṣṭāt । anyatarataś ced agnā viṣṇū mahi dhāma priyam vām ity upāṃśv eva । 

āhṛtam saumyam pūrvam udgātṛbhyo gṛhītvā avekṣeta । yat te cakṣur divi yat suparṇe yena eka rājyam ajayo hi nā । dīrgham yac cakṣur aditer anantam somo nṛ cakṣā mayi tad dadhātv iti । 

apaśyan hṛdi spṛk kratuspṛg varcodhā varco asmāsu dhehi । yan me mano yamam gatam yad vā me aparāgatam । rājñā somena tad vayam asmāsu dhārayāmasi । bhadram karṇebhiḥ śṛṇuyāma devān iti ca । 

aṅguṣṭha upakaniṣṭhikābhyām ājyena akṣiṇī ājya chandogebhyaḥ prayacchet । 

vihṛteṣu śālākeṣv āgnīdhraḥ pātnīvatasya yajaty aibhir agne saratham yāhy arvān ity upāṃśv eva । 

neṣṭāram visaṃsthita saṃcareṇa anuprapadya tasya upastha upaviśya bhakṣayet । 

atha yathā itam । 

svabhyagram āgni mārutam । 

tasya ādyām paccha ṛgavānam pacchaḥ śasyā cet । 

ardharcaśa itarām । 

saṃtānam uttamena vacanena । 

vaiśvānarāya pṛthu pājase śam naḥ karaty arvate pra tvakṣasaḥ pratavaso yajñā yajñā vo agnaye devo vo draviṇodā iti pragāthau stotriya anurūpau । 

pratavyasīm tavyasīm āpo hi ṣṭha iti tisro viyatam apa upaspṛśann anvārabdheṣv apāvṛta śiraksa idam ādi prati pratīkam āhvānam uta no ahir budhnyaḥ śṛṇotu devānām patnīr uśatīr avantu na iti dve rākām aham iti dve । 

pāvīravī kanyā citrāyur imam yama prastaram ā hi sīda mātalī kavyair yamo aṅgirobhir udīratām avara utparāsa āham pitṝn suvidatrān avitsi idam pitṛbhyo namo astv adya svāduṣ kilāyam iti catasro । 

madhye ca āhvānam madāmo daiva modāmo daivom ity āsām pratigarau yayor ojasā skabhitā rajāṃsi vīrybhir vīratamā śaviṣṭhā । yāpatyete apratītā sahobhir viṣṇū agan varuṇā pūrva hūtau । 

viṣṇor nu kam vīryāṇi pravocam tantum tanvan rajasor bhānuman vihy evā na indro maghavā virapśi iti paridadhyāt । 

uttamena vacanena dhruva avanayanam kāṅkṣet । 

uktham vāci indrāya devebhya āśrutāya tvā iti śastvā japet । agne marudbhiḥ śubhayadbhir ṛkvabhir iti yājyā । ity anto agniṣṭomo agniṣṭomaḥ । 

ukthe tu hotrakāṇām । 

ehy ū ṣu bruvāṇi ta āgnir agāmi bhārataś carṣaṇī dhṛtam astabhnād yām asura iti tṛcāv indrā varuṇā yuvam āvām rājānāv indrā varuṇā madhumattamasya iti yājyā । 

vayam u tvām apūrvya yo na idam idam purā iti pragāthau sarvāḥ kakubhaḥ pramanhiṣṭhāya udapruto acchāma indram bṛhaspate yuvam indraś ca vasva iti yājyā । 

adhā hīndra girvaṇa iyanta indra girvaṇa kratur janitrī nū marto bhavā mitraḥ sa vām karmaṇā indrā viṣṇū madapatī madānām iti yājyā । 

ity anta ukthyaḥ । 

atha ṣoḷaśī । 

asāvi soma indra ta iti stotriya anurūpau । 

ā tvā vahantu haraya iti tisro gāyatryaḥ । 

upo ṣu śṛṇuhī giraḥ susaṃdṛśam tvā vayam maghavann ity ekā dve ca paṅktī । 

yad indra pṛtanā ājye ayam te astu haryata ity auṣṇiha bārhatau tṛcau । ā dhūrṣv asmā iti dvipadā । 

brahman vīra brahma kṛtim juṣāṇa iti triṣṭup । eṣa brahmā ya ṛtviya indro nāma śruto gṛṇe । visrutayo yathā patha indra tvadyanti śatayaḥ । 

tvām it śavasas pate yanti giro na samyata iti tisro dvipadāḥ । pra te mahe vidadhe śaṃsiṣam harī iti tisro jagatyaḥ । trikadrukeṣu mahiṣo yavāśiram pro ṣv asmai puroratham iti tṛcāv aticchandasau । 

pacchaḥ pūrvam dvedhā kāram । 

uttaram anuṣṭub gāyatrī kāram । 

pra cetana pra cetayāhi piba matsva kratucchanda ṛtam bṛhat sumna ādhehi no vasav ity anuṣṭup । pra pravas triṣṭubham iṣam arcatam prārcata yo vyatīṃr aphāṇayad itīti tṛcā ānuṣṭubhāḥ । 

uttamasya uttamām śiṣṭvā uttamām nividam dadhyāt । 

liṅgaiḥ pada anupūrvam vyākhyāsyāmo matsad ahim vṛtram apām jinvad udāryam udyām divi samudram parvatān iha । 

ud yad bradhnasya viṣṭapam iti paridhānīyā । evā hy eva evā hi indram । evā hi śakro vaśīhi śakra iti japitvā । apāḥ pūrveṣām harivaḥ sutānām iti yajati । 

vihṛtasya indra juṣasva pravaha ā yāhi śūra harī iha । pibā sutasya matir namadhvaś cakānaś cārur madāya । indra jaṭharam navyam na pṛṇasva madhor divo na । 

asya sutasya svarṇa upa tvā madāḥ suvoco asthuḥ । indras turāṣāṇ mitro na jaghāna vṛtram yatir na । bibheda balam bhṛgur na sasāhe śatrūn made somasya । 

śrudhī havam na indro na giro juṣasva vajī na । indra sayugbhir didyum namatsvāmadāya maheraṇāya । ātmā viśantu kavir na sutāsa indra tvaṣṭā na । 

pṛṇasva kukṣī somo nāviḍḍhi śūra dhiyā hi yā naḥ sādhur na gṛdhnur ṛbhur nāsteva śūraś camaso na । yāteva bhīmo viṣṇur na tv eṣaḥ samat sukratur na iti stotriya anurūpau । 

ūrdhvam stotriya anurūpābhyām tad eva śasyam viharet । 

pādān vyavadhāya ardharcaśaḥ śaṃset । 

pūrvāsām pūrvāṇi padāni । 

gāyatryaḥ paṅktibhiḥ । 

paṅktīnām tu dve dve śiṣyete tābhyām praṇuyāt । 

uṣṇiho bṛhatībhir uṣṇihān tu uttamān pādān dvau kuryāt । 

catur akṣaram ādyam । 

dvipadāś caturdhā kṛtvā prathamām triṣṭubha uttarā jagatībhiḥ । 

uttamāyāś caturtham akṣaram antyam pūrvasya ādyam uttarasya । 

dvitīya ttīyayos tṛtīyayoḥ pādayor avasānata upadadhyāt । pracetana iti pūrvasyām pracetaya ity utttarasyām । 

uttarāsv itarān pādān ṣaṣṭhān kṛtvā anuṣṭup kāram śaṃset । 

ūrdhvam stotriya anurūpābhyām āto vihṛtaḥ । 

tatra pratigara othāmo daivamade madāso daivom atha iti । 

yājyām japena upasṛjet । 

evā hy evāpāḥ pūrveṣām harivaḥ sutama evāhi indrān atho idam savanam kevalam te । evā hi śakro mamaddhi somam madhumantam indra vaśīhi śakraḥ saprāvṛṣam jaṭhara āvṛṣasva iti । 

samānam anyat । 

stotriyāya nivide paridhānīyāyā ity āhāvaḥ । 

āhutam ṣoḷaśi pātram samupahāvam bhakṣayanti । 

gharme ca bhakṣiṇaḥ । 

maitrā varuṇas trayaś chandogāḥ । 

indra ṣoḷaśinn ojasviṃs tvam deveṣv asy ojasvantam mām āyuṣmantam varcasvantam manuṣyeṣu kuru । tasya ta indr apītasya anuṣṭup chandasa upahūtasya upahūto bhakṣayāmi iti bhakṣa japaḥ । 

atirātre paryāyāṇām uktaḥ śasya upeto hotur api yathā hotrakāṇām । 

prathame paryāye hotur ādyām varjayitvā pratyṛcam stotriya anurūpeṣu prathamāni padāni dvir uktvā avasyanti । 

śiṣṭe samasitvā praṇuvanti । 

sarve sarvāsām madhye madhyamāni pratyādāya ṛg antaiḥ praṇuvanti । 

uttamāny uttame । 

catur akṣarāṇi tv acchāvākaḥ । 

catuḥ śastrāḥ paryāyāḥ । 

hotur ādyam । 

yājyābhyaḥ pūrve paryāsāḥ । 

pāntam ā vo andhaso apād u śipry andhasas tyam u vaḥ satrāham iti sūkta śeṣo abiḥ tyam meṣam adhvaryavo bharata indrāya somam iti yājyā । 

pra va indrāya mādanam prakṛtāny ṛjīṣiṇaḥ pratiśrutāya vo dhṛṣad iti pañcadaśa divaś cid asya iti paryāsaḥ sa no navyebhir iti ca asya made puru varpāṃsi vidvān iti yājyā । 

vayam u tvā tad id arthā vayam indra tvāyavo abhi vārtrahatyāya ity uttamām uddhared indro aṅga mahad bhayam abhi ny ū ṣu vācam apsu dhūtasya harivaḥ piba iha iti yājyā । 

indrāya madvane sutam indram id gāthino bṛhad endra sānasim eto nv indram stavāma īśānam mā no asmin maghavann indrma piba tubhyam suto madāya iti yājyā । 

ayam ta indra somo ayam te mānuṣe jana ud ghed abhi ity uttamām uddhared aham bhuvam apāyy asya andhaso madāya iti yājyā । 

ā tū na indra kṣumantam ā pra drava parāvato na hy anyam baḷākaram ity aṣṭāv īṅkhayantīr aham dām pātā sutam indro astu somam hantā vṛtram iti yājyā । 

abhi tvā vṛṣabhā sute abhi pragopatim girā ā tū na indra madṛyag iti sūkte aśvāvati progrām pītim vṛṣṇa iyarmi satyām iti yājyā । 

idam vaso sutam andha indrehi matsy andhasaḥ pra saṃrājam upakramasva ā bhara dhṛṣatā tad asmai navyam asya piba yasya jajñāna indra iti yājyā । 

idam hy anv ojasā mahān indro ya ojasā samasya manyave viśa iti dvi catvāriṃśad viśvajite tiṣṭhā harī ratha āyujyamānā iti yājyā । 

ā tv etā niṣīdata ā tv ā śatrav ā gahi nakir indra tvad uttara ity uttamām uddharet śrat te dadhāmi idam tyat pātram indra pānam iti yājyā । 

yoge yoge tavastaram yuñjanti bradhnam aruṣam yad indra aham pra te maha ūtī śacīvas tava vīryeṇa iti yājyā । 

indraḥ suteṣu someṣu ya indra soma pātama ā ghā ye agnim indhata iti saptadaśa ya indra camaseṣv ā somaḥ pra vaḥ satām pro droṇe harayaḥ karmāgmann iti yājyā । 

iti paryāyāḥ । 

paryāsa varjam gāyatrāh। 

saṃsthiteṣv āśvināya stuvate । 

śaṃsiṣyan visaṃsthita saṃcareṇa niṣkramya āgnīdhrīye jānv ācya āhutīr juhuyād agnir ajvī gāyatreṇa chandasā tam aśyāantam anvārabhe tasmai mām avatu tasmai svāhā । 

uṣā ajvinī traiṣṭubhena chandasā tām aśyāntām anvārabhe tasyai mām avatu tasya svāhā । 

aśvināv ajvinau jāgatena chandasā tāv aśyāntāv anvārabhe tābhyām mām avatu tābhyām svāhā । baṇ mahān asi sūrya iti dvābhyām indram vo viśvatas pari iti ca । 

prāśya ājya śeṣam apa upaspṛśann ācāmed vijñāyate deva ratho vā eṣa yad hotā nākṣamadbhiḥ karavāṇi iti । 

prāśya pratiprasṛpya paścāt svasya dhiṣṇyasya upaviśet samasta jaṅgha ūrur aratnibhyām jānubhyām ca upastham kṛtvā yathā śakunir utpatiṣyan । 

upastha kṛtas tv eva āśvinam śaṃset । 

agnir hotā gṛhapatiḥ sa rājā iti pratipad ekapātinī pacchaḥ । 

etayā āgneyam gāyatram upasaṃtanuyāt । 

prātar anuvāka nyāyena tasya eva samāmnāyasya sahasra avamam odetoḥ śaṃset । 

bārhatās trayas tṛcā stotriyāḥ pragāthā vā tān purastād anudaivatam svasya chandaso yathā stutam śaṃset । 

yeṣu vā anyeṣu । 

paccho dvipadāh। 

upasaṃtanuyād eka padāḥ । 

tābhyaś ca uttarāḥ । 

vicchandasa uddharet । 

api vā tan nyāyena śaṃsanam । 

na tu paccho anyās triṣṭub jagatībhyaḥ । 

pāṅktena udite sauryāṇi pratipadyate । 

sūryo no diva ud u tyam jāta vedasam iti nava citram devānām namo mitrasya indra kratum na ā bhara । abhi tvā śūra nonumo bahavaḥ sūra cakṣasa iti pragāthā mahī dyauḥ pṛthivī ca nas te hi dyāvā pṛthivī viśva śambhuvā । viśvasya devī mṛcayasya janmano anayā roṣāti na grabhad iti dvipadā । 

bṛhaspate ati yad aryo arhād iti paridhānīyā । 

pratipade paridhānīyāyā ity āhāvaḥ । 

bṛhat sāma cet tasya yonim pragātheṣu dvitīyām tṛtīyām vā । 

na vā । 

āśvinena graheṇa sapuroḷāśena caranti । 

ime somāsas tiro ahnyāsas tīvrās tiṣṭhanti pītaye yuvābhyām । haviṣmatā nāsatyā rathena ā ātam upabhūṣatam pibadhyā ity anuvākyā । 

hotā yakṣad aśvinā somānām tiro ahnyānām iti praiṣaḥ । pra vām andhāṃsi madyāny asthur ubhā pibatam aśvinā iti yājye adhyardhām anvavānam । 

yady ettasya puroḷāśasya sviṣṭakṛtā careyuḥ । puroḷā agne pacato agne vṛdhāna āhutam iti samyājye । 

yadi paryāyāna bhivyucchet sarvebhya ekam sambhareyuḥ । 

prathamād hotā dvitīyān maitrāvaruṇo brāhmaṇācchaṃsī ca uttamād acchāvākaḥ । 

dvau cet dvau prathamāt dvā uttamāt । 

api vā sarve syuḥ stoma nirhrastāḥ । 

ūrdhvam stotriya anurūpebhyaḥ prathama uttamāṃs tṛcān śaṃseyuḥ । 

nirhrāsa eva ekasmin । 

hotṛ varjam ity eke । 

āśvināya eka stotriyo agne vivasvad uṣasa iti । 

tam purastād anudaivatam svasya chandaso yathā stutam śaṃset । 

trīṇi ṣaṣṭi śatāny āśvinam । 

vimatānām prasava samnipāte saṃsave anantarhiteṣu nadyā vā parvatena vā । 

apy eke antarhiteṣv api । 

tathā sati saṃtvarā devatā āvāhanāt । 

kayā śubhā iti ca marutvatīye purastāt sūktasya śaṃset । 

yo jāta eva iti niṣkevalye । 

mama agne varca iti vaiśvadeva sūktasya । 

api vā eteṣv eva nivido dadhyād uddhared itarāṇi । 

sthānam cen nivido atiharen mā pragāma iti purastāt sūktam śastvā anyasmiṃs tad daivate dadhyāt । 

soma atireke stuta śastra upajanaḥ । 

prātaḥ savane asti somo ayam suto gaur dhayati marutām iti stotriya anurūpau । mahān indro ya ojasā ato devā avantu na ity aindrībhir vaiṣṇavībhiś ca stomam atiśasya aindryā yajet । 

vaiṣṇavyā vā । 

aindrā vaiṣṇavyā iti gāṇagārir daivata pradhānatvāt । 

sam vām karmaṇā sam iṣā hinomi iti । 

mādhyaṃdine baṇ mahān asi sūrya ud u tyad darśatam vapur iti pragāthau stotriya anurūpau । mahān indro nṛvad viṣṇor nu kam yā viśvāsām janitārā matīnām iti yājyā । 

tṛtīya savana uttara uttarām saṃsthām upeyur ā atirātrāt । 

atirātrāc cet pra tat te adya śipiviṣṭa nāma pra tad viṣṇus tava te vīryeṇa iti stotriya anurūpau । mādhyaṃdinena śeṣaḥ । 

tveṣam itthā samaraṇam śimīvator iti vā yājyā । 

krīte rājani naṣṭe dagdhe vā । 

apidadhāni sado havir dhānāy anāvṛtā kriyeran । 

āvṛtā vā । 

anyam rājānam abhiṣuṇuyuḥ । 

anadhigame pūtīkān phālgunāni । 

anyā vā oṣadhayaḥ pūtīkaiḥ saha । 

prāyaś cittam vā hutvā uttaram ārabheta । 

sutyā sūktam eva manyeta । 

pratidhuk prātaḥ savane । 

śṛtam mādhyaṃdine । 

dadhi tṛtīya savane । 

śrāyantīyam brahma sāma yadi phālgunāni vāravantīyam yajñā yajñīyasya sthāne । 

eka dakṣiṇam yajñam saṃsthāpya udavasāya punar yajeta । 

tasmin pūrvasya dakṣiṇā dadyāt । 

soma adhigame prakṛtyā । 

dīkṣitānām upatāpe parihite prātar anuvāke anupākṛte vā puṣṭipate puṣṭiś cakṣuṣe cakṣuḥ prāṇāya prāṇam tmane tmānam vāce vācam asmai punar dehi svāhā iti brahma āhutim hutvā śīta uṣṇā apaḥ samānīya eka viṃśatim tāsu yavān kuśa piñjūlāṃś ca avadhāya tābhir adbhir ab artham kurvīta । 

tābhir enam āplāvayej jīvānām asthatā । imam amum jīvayata jīvikānām asthatā । imam amum jīvayata sam jīvānām asthatā । imam amum saṃjīvayata saṃjīvikānām asthatā । imam amum saṃjīvayata ity oṣadhi sūktena ca । 

āplāvya anumṛjet । 

upāṃśv antaryāmau te prāṇa apānau pātāmasā upāṃśu savanas te vyānam pātv asāv aindra vāyavas te vācam pātv asau maitrāvaruṇas te cakṣuṣī pātv asāv āśvinas te śrotram pātv asāv āgrayaṇas te dakṣa kratū pātv asā ukthas te aṅgāni pātv asau dhruvas ta āyuḥ pātv asāv iti । 

yathā āsanam anuparikramaṇam । 

trātāram indram avitāram indram iti tārkṣya ādiḥ । 

yady apy anyad aikāhikād vaiśvadevam svasty ātreye nividam dadhyāt । 

prakṛtyā agade । 

saṃsthite tīrthena nirhṛtya avabhṛthe preta alaṃkārān kurvanti । 

keśa śmaśru loma nakhāni vāpayanti । 

naladena anulimpanti । 

nalada mālām pratimuñcanti । 

niḥpurīṣam eke kṛtvā pṛṣad ājyam pūrayanti । 

ahatasya vāsasaḥ pāśataḥ pāda mātram avacchidya prorṇuvanti pratyag daśena āviḥ pādam । 

avacchedam asya putrā amā kurvīran । 

agnīn asya samāropya dakṣiṇato bahir vedi daheyuḥ । 

āhāryeṇa anāhita agnim । 

patnīm ca । 

pratyetya ahaḥ samāpayeyuḥ । 

prātar anabhyāsam anabhikiṃkṛtāni śastra anuvacana abhiṣṭavana saṃstavanāni । 

purā graha grahaṇāt tīrthena niṣkramya triḥ prasavyam āyatanam parītya paryupaviśanti । 

paścād hotā । 

uttaro adhvaryuḥ । tasya paścāt chandogāḥ । 

ā ayam gauḥ pṛśnir akramīd ity upāṃśu stuvate । 

stute hotā prasavyam āyatanam parivrajan stotriyam anudraved apraṇuvan । 

yāmīś ca । 

prehi prehi pathibhiḥ pūrvebhir iti pañcānām tṛtīyam uddharet । mā enam agne vi daho mābhi śoca iti ṣaṭ । pūṣā tvetaś cyāvayatu pra vidvān iti catasra upasarpa mātaram bhūmim etām iti catasraḥ soma ekebhyaḥ । 

urūṇasāv asutṛpā udumbalāv iti ca samāpya । saṃcitya tīrthena prapādya yathā āsanam āsādayeyuḥ । 

bhakṣeṣu prāṇa bhakṣān bhakṣayitvā dakṣiṇe mārjālīye ninayeyuḥ । dakṣiṇasyām vā vedi śroṇyām । 

saptadaśam ahar bhavati trivṛtaḥ pavamānā rathantara pṛtho agniṣṭomaḥ । 

saṃsthite avabhṛtham eke gamayanty etasya etad ahar abhiśabdayantaḥ । 

nirmanthyena vā dagdhvā nikhāya saṃvatsarād enam agniṣṭomena yājayeyuḥ । 

nediṣṭhinam vā dīkṣayeyuḥ । 

api vā utthānam gṛhapatau । 

uktaḥ stuta śastra vikāraḥ । 

eka aheṣu yajamāna āsane śayīta । 

saṃsthite apāyatīṣv avabhṛtham gamayeyur ity ālekhanaḥ । 

pūrveṇa sado daheyur ity āśmarathyaḥ । 

eṣa eva avabhṛthaḥ । 

agniṣṭomo atyagniṣṭoma ukthaḥ ṣoḷaśī vājapeyo atirātro aptoryāma iti saṃsthāḥ । 

tāsām yām upayanti tasyā ante yajña puccham । 

anuyāja ādy uktam paśunā śamyu vākāt । 

uttamas tv iha sūkta vāka praiṣaḥ । 

avīvṛdhata iti puroḷāśa devatām । 

eke yadi savanīyasya paśoḥ paśu puroḷāśam kuryur avīvṛdhetām puroḷāśair ity eva brūyāt । 

savanīyair eva indro vardhate paśu puroḷāśena paśu devatā । 

ūrdhvam śamyu vākād hāriyoganaḥ । 

apāḥ somam astam indra prayāhi dhānā somānām indrād hi ca piba ca yunajmi te brahmaṇā keśinā harī iti । 

ity ānuvākye antyeṣv ahahsu । 

tiṣṭhā su kam maghavan mā parā gā ayam yajño devayā ayam miyedha iti itareṣu । 

parāyāhi maghavann ā ca yāhi iti vā anuvākyā utttaravatsv ahahsu । 

ananuvaṣaṭkṛte atipraiṣam maitrāvaruṇa āha iha mada eva maghavann indra te aśva iti । 

adya ity atirātre । 

adya sutyām iti ca । 

tasya antam śrutvā āgnīdhraḥ śvaḥ sutyām prāha śvaḥ sutyām vā eṣām brāhmaṇānām tām indraya indra agnibhyām prabravīmi mitrā varuṇābhyām vasubhyo rudrebhya ādityebhyo viśvebhyo devebhyo brāhmaṇebhyaḥ saumyebhyaḥ somapebhyo brahman vācam yaccha iti । 

āhṛtam unnetrā droṇa kalaśam iḷām iva pratigṛhya upahavam iṣṭvā avekṣeta । 

harivatas te hāriyojanasya stuta stomasya śastvā ukthasya iṣṭayajuṣo yo bhakṣo go sanir aśva sanis tasya u upahūtasya upahūto bhakṣayāmi iti prāṇa bhakṣam bhakṣayitvā । 

prati pradāya droṇa kalaśam ātmānam āpyāyya yathā prasṛptam vinihsṛpya āgnīdhrīye vinihsṛpta āhutī juhvaty ayam pīta indur indram madedhād ayam vipro vācam arcam niyaccham । 

ayam kasyacid druhatād abhīke somo rājā na sakhāyam riṣedhāt svāhā । idam rādho agninā dattam āgād yaśo bhargaḥ saha ojo balam ca । 

dīrgha āyutvāya śata śāradāya pratigṛhṇāmi mahate vīryāya svāhā iti । 

āhavanīye ṣaṭ ṣaṭ śakalāny abhyādadhati deva kṛtasya enaso avayajanam asi svāhā । pitṛ kṛtasya enaso avayajanam asi svāhā । 

manuṣya kṛtasya enaso avayajanam asi svāhā । asmat kṛtasya enaso avayajanam asi svāhā । enasa enaso avayajanam asi svāhā । yad vo devāś cakṛma jihvayā gurv iti । 

droṇa kalaśād dhānā gṛhītvā avekṣerann āpūryā stha amā pūrayata prajayā ca dhanena ca । indrasya kāmadughā stha kāmān me dhuṅkṣvam prajām ca paśūṃś ca iti । 

avaghrāya antaḥ paridhi deśe nivapeyuḥ । 

pratyetya tīrtha deśe apām pūrṇāś camasās tān savya āvṛto vrajanti । 

harita tṛṇāni vimṛjya pratisvam camasebhyas triḥ prasavyam udakair ātmanaḥ paryukṣante dakṣiṇaiḥ pāṇibhiḥ । 

itarair vā pradakṣiṇam । 

svadhā pitre svadhā pitāmahāya svadhā prapitāmahāya iti । 

uktam jīva mṛtebhyaḥ । 

pāṇīṃś camaseṣv avadhāya apsu dhūtasya deva soma te mativido nṛbhiḥ sutasya stuta stomasya śastvā ukthasya iṣṭa yajuṣo yo bhakṣo go sanir aśva sanis tasya ta upahūtasya upahūto bhakṣayāmi iti prāṇa bhakṣān bhakṣayitvā । 

mā aham prajām parāsicam ity ete nābhy ātmam ninīyād acchāyam vo marutaḥ śloka etv ity etayā abhiṃśanti । 

dadhikrāvṇo akāriṣam ity āgnīdhrīye dadhi drapsān prāśya sakhyāni visṛjanta ubhā kavī yuvānā satyādā dharmaṇaspatī । parisatyasya dharmaṇā visakhyāni sṛjāmaha iti । 

patnī samyājaiś caritvā avabhṛtam vrajanti । 

vrajantaḥ sāmno nidhanam upayanti । 

avabhṛtha ṛṣṭyā tiṣṭhantaś caranti । 

prayāja ādy anuyāja antā na asyām iḷā na barhiṣmantau prayāja anuyājāv apsumantau । 

gāyatrau । 

vāruṇam haviḥ । 

ava te heḷo varuṇa namobhir iti dve । agnī varuṇau sviṣṭakṛd arthe । 

tvam no agne varuṇasya vidvān iti dve । saṃsthitāyām pādān udaka ante avadadhyur namo varuṇāya abhiṣṭhito varuṇasya vāśa iti । 

tata ācāmanti bhakṣasya avabhṛtho asi bhakṣitasya avabhṛtho asi bhakṣam kṛtasya avabhṛtho asi iti । 

prothya prathamena praṣṭhīvanti pragiranty uttarābhyām । 

tata ācamya āplavanta āpo asmān mātaraḥ śundhayantv idam āpaḥ pravahata sumitryā na āpa oṣadhayaḥ santv iti । 

etayā āvṛtā abhyukṣerann eva apy adīkṣitāḥ । 

unnetā enān unnayati । 

ud vayam tamasas pari ity udetya । 

samānam ata ūrdhvam hṛdaya śūlena ā saṃsthā japāt । 

saṃsthā japena upatiṣṭhante ye ye apavṛtta karmāṇaḥ । 

gārhapatya udayanīyayā caranti । 

sā prāyaṇīyayā uktā । 

pathyā svastir iha uttama ājya haviṣām । 

viparītāś ca yājyā anuvākyāḥ । 

te ca eva kuryur ye prāyaṇīyām । 

prakṛtyā samyājye । 

saṃsthitāyām maitrāvaruṇy anūbandhyā । 

sadasy eke । 

uttara vedyām eke । 

hutāyām vapāyām yady ekādaśiny agrataḥ kṛtvā agnīṣomīyeṇa saṃcareṇa vrajitvā gārhapatye tvaṣṭreṇa paśunā caranti । 

añjana ādi paryagnikṛtvā utsṛjanty apunar āyanāya । 

yadi tv adhvaryava ājyena samāpnuyus tathaiva hotā kuryāt । 

sampraiṣavad ādeśān । 

paśuvan nipātān । 

yady anūbandhye paśu puroḷāśam anudevikā havīṃṣi nirvapeyur dhātā anumatī rākā sinīvālī kuhūḥ । 

dhātā dadātu dāśuṣe prācīm jīvātum akṣitam । vayam devasya dhīmahi sumatim vājinīvataḥ । dhātā prajānām uta rāya īśe dhātā idam viśvam bhuvanam jajāna । dhātā kṛṣir animiṣā abhicaṣṭe dhātra iddhavyam ghṛtavaj juhota iti । 

devīnām cet sūryo dyaur uṣā gauḥ pṛthivī । 

smat purandhi na ā gāhi iti dve । ādyām tanoṣi raśmibhir āvahantī poṣyā varyāṇi na tā arvā reṇukakāṭo aśnute na tān aśanti na dabhāti taskaro baḷ itthā parvatānām dṛḷhā cid ā vanaspatīn । 

paśv alābhe payasyā maitrāvaruṇy anūbandhyā sthāne । 

ājya bhāga prabhṛti vājina antā । 

karmiṇo vājinam bhakṣayeyuḥ । 

sarve tu dīkṣitāḥ । 

sarve tu dīkṣita utthitāḥ pṛthag agnīn samāropya udag deva yajanān mathitvā udavasānīyayā yajante । 

paunarādheyiky avikṛtā avikṛtā । 

satrāṇām । 

uktā dīkṣita upasadaḥ । 

etena ahnā sutyāni । 

prātar anuvāka ādy davasānīya antāny antyāni । 

patnī samyāja antāni itarāṇi । 

drapsa prāśana sakhya visarjane tv antya eva । 

dhruvāḥ śastrāṇām ātānāḥ । 

sūktāny eva sūkta sthāneṣv ahīneṣu । 

daivatena vyavasthāḥ । 

tṛcāḥ prauge । 

sarva ahar gaṇeṣu tāyamāna rūpāṇām prathamād ahnaḥ pravartete abhyāsa atipraiṣau । 

ahna uttame śastre paridhānīyāyā uttame vacana uttamam catur akṣaram dvir uktvā praṇuyāt । 

dvitīya ādiṣu tyam ū ṣu vājinam deva jūtam iti tārkṣyam agre niṣkevalya sūktānām । 

jāta vedase sunavāma somam ity āgni mārute jāta vedasyānām । 

ārambhaṇīyāḥ paryāsān kadvato ahar ahaḥ śasyāni iti hotrakā dvitīya ādiṣv eva । 

tāni sarvāṇi sarvatra anyatra ahna uttamāt । 

vaikalpikāny agniṣṭome ahar gaṇa madhya gate । 

agniṣṭoma ayaneṣu vā । 

anyāny abhyāsa atipraiṣābhyām iti kautso vikṛtau tad guṇa bhāvāt । 

nityāni hotur iti gautamaḥ saṃghāta ādāv anupravṛttatvād acyuta śabdatvāc ca । 

hotrakāṇām api gāṇagārir nityatvāt satra dharma anvayasya । 

pragātha tṛca sūkta āgameṣv aikāhikam tāvad uddharet । 

caturviṃśe hotā ajaniṣṭa ity ājyam । 

ā no mitrā varuṇā mitram vayam havāmahe mitram huve pūta dakṣam ayam vām mitrā varuṇā purūruṇā cid dhy asti prati vām sūra udita iti ṣaḷaha stotriyā maitrāvaruṇasya । 

indra agnī ā gatam sutam indre agnā namo bṛhat tā huve yayor idam iyam vām asya manmana indra agnī yuvām ime yajñasya hi stha ṛtvijā ity acchāvākasya । 

teṣām yasmin stuvīran sa stotriyaḥ । 

yasmiṃt śvaḥ so anurūpaḥ । 

eka stotriyeṣv ahahsu yo anyo anantaraḥ so anurūpo na cet sarvo ahar gaṇaḥ ṣaḷaho vā । 

aikāhikas tathā sati । 

antye ca । 

ūrdhvam anurūpebhya ṛju nītī no varuṇa indram vo viśvatas pari yat soma āsute nara ity ārambhaṇīyāḥ śastvā khān khān pariśiṣṭān āvaperaṃś caturviṃśa mahā vrata abhijid viśvajid viṣuvatsu । 

sarva stomeṣu sarva pṛṣṭheṣu ca । 

ūrdhvam āvāpāt prati vām sūra udite vyantarikṣam atirat śvāva aśvasya sunvata iti tṛcāḥ paryāsāḥ । 

sa tv eva maitrāvaruṇasya ṣaḷaha stotriya uttamaḥ saparyāsaḥ । 

tad daivatam anyam pūrvasya sthāne kurvīta । 

anyatra api samnipātena tṛcam sūktam vā anantarhitam eka āsane dviḥ śaṃset । 

mahā bālabhidam cet śaṃsed ūrdhvam anurūpebhya ārambhaṇīyābhyo vā nābhākāṃs tṛcān āvaperan gāyatrī kāram । 

sakṣapaḥ pariṣvaja iti maitrāvaruṇo yaḥ kakubho nidhāraya iti vā pūrvīṣṭa indra upamātaya iti brāhmaṇācchaṃsī tā hi madhyam bharāṇām ity acchāvākaḥ । 

marutvatīye praitu brahmaṇspatir uttiṣṭha brahmaṇaspata iti brāhmaṇaspatyāv āvapate pūrvau nityāt । 

bṛhad indrāya gāyata nakiḥ sudāso ratham iti marutvatīyā ūrdhvam nityāt । 

kayā śubhā iti ca marutvatīye purastāt sūktasya śaṃset । 

eka ekam brāhmaṇaspatyānām । 

evam marutvatīyānām । 

dhruva indra nihavaḥ । 

dhāyyāś ca । 

bṛhat pṛṣṭham । 

rathantaram vā । 

tayor akriyamāṇasya yonim śaṃset । 

vairūpa vairāja śākvara raivatānām । 

pṛṣṭhya stotriyā yonyaḥ । 

ardharcāḥ । 

tāsām vidhānam anvaham । 

tābhya ūrdhvam sāma gāthān । 

ukto rathantarasya । 

ubhayam śṛṇavac ca na iti bṛhataḥ । 

indra tridhātu śaraṇam tvam indra pratūrtiṣu mo ṣu tvā vāghataś ca na iti sad vipada upasamasyed dvipadām indram id devatātaya iti itareṣām । 

pṛṣṭhya eva eka ekam anvaham । 

tad id āsa iti ca purastāt sūktasya śaṃset । 

uktha pātram camasāṃś ca antarā atigrāhyān bhakṣayanti niṣkevalye । 

nityo bhakṣa japaḥ । 

ṣoḷaś pātreṇa bhakṣiṇaḥ । 

hotrakāṇām । 

kayā naś citra ābhuvat kayā tvam na ūtyā mā cid anyad viśaṃsata yac cid dhi tvā janā ima iti stotriya anurūpā maitrāvaruṇasya । 

tam vo dasma mṛtīṣaham tat tvā yāmi suvīryam abhipravaḥ surādhasam prasuśrutam surādhasam vayam gha tvā sutāvantaḥ kā īm veda sute sacā viśvāḥ pṛtanā abhibhūtaram naram tam indram johavīmi yā indra bhuva ā bhara ity ekā dve ca । 

indro madāya vāvṛdhe made made hi no dadiḥ surūpa kṛtnum ūtaye śuṣmintamam na ūtaye śrāyanta iva sūryam baṇ mahān asi sūrya ud u tyad darśatam vapur ud u tye madhumattamās tvam indra pratūrtiṣu tvam indra yaśā asi indra kratum na ā bhara indra jyeṣṭham na ā bhara ā tvā sahasramā śatam mama tvā sūra udita iti brāhmaṇācchaṃsinaḥ । 

tarobhir vo vidad vasum taraṇir it siṣāsati tvām idāhno naro vayam enam idāhyo yo rājā carṣaṇīnām yaḥ satrahā vicarṣaṇiḥ svādor itthā viṣūvata itthā hi soma in mada ubhe yad indra rodasī ava yat tvam śata krato nakiṣ ṭam karmaṇā naśan na tvā bṛhanto adraya ubhayam śṛṇavac ca na āvṛṣasva purūvaso kadācana starīr asi kadācana prayucchasi yata indra bhayāmahe yathā gauro apākṛtam yad indra prāg udag yathā gauro apākṛtam ity acchāvākasya । 

stotriya anurūpāṇām yady anurūpe stuvīran stotriyo anurūpaḥ । 

ūrdhvam stotriya anurūpebhyaḥ kas tam indra tvam vasum kan navyo atasīnām kad ū nv asya akṛtam iti kadvantaḥ pragāthāḥ । 

apa prāca indra viśvān amitrān brahmaṇā te brahma yujā yunajmy urum no lokam anuneṣi vidvān iti kadvadbhya ārambhaṇīyāḥ । 

ūrdhvam ārambhaṇīyābhyaḥ sadyo ha jāta ity ahar ahaḥ śasyam maitrāvaruṇo asmā id u pratavase śāsad vahnir iti itrāv ahīna sūkte । 

ā satyo yātv ity ahīna sūktam dvitīyam maitrāvaruṇa ud u brahmāṇy abhitaṣ ṭe vā iti itarāv ahar ahaḥ śasye । 

nūnam sāta ity antamuttamam । 

ahīna sūktāni ṣaḷaha stotriyān āvapatsu । 

ud u ṣya devaḥ savitā hiraṇyayā iti tisras te hi dyāvā pṛthivī yajñasya vo rathyam iti vaiśvadevam । 

pṛkṣasya vṛṣṇo vṛṣṇe śardhāya yajñena vardhata ity āgnimārutam । 

agniṣṭoma idam ahaḥ । 

ukthyo vā । 

abhiplava pṛṣṭhyāni । 

rathantara pṛṣṭhāny ayujāni । 

bṛhat pṛṣṭhāni itarāṇi । 

tṛtīya ādiṣu pṛṣṭhyasya anvaham dvitīyani vairūpa vairāja śākvara raivatāni । 

teṣām yathā sthāne kriyāyām yonīḥ śaṃset । 

sarvatra ca asva yoni bhāve anyatra āśvināt । 

yajñāyajñīyasya tv akriyamāṇasya api sānurūām yonim vyāhāvam śaṃsed ūrdhvam itarasya anurūpāt । 

hotrakāḥ pariśiṣṭān āvāpān uddhṛtya । 

mitram vayam havāmahe mitram huve pūta dakṣam ayam vām mitrā varuṇa no mitrā varuṇā iti tṛcāḥ । 

pra vo mitrāya iti caturṇām dvitīyam uddharet pra mitrayor varuṇayor iti ṣaṭ kāvyebhir adābhya iti tisro mitrasya carṣaṇīdhṛta iti catasro maitryo yac cid dhi te viśa iti vāruṇam । 

etasya tṛcam āvapeta maitrāvaruṇo nityād adhikam stoma kāraṇāt । 

pañca saptadaśe । dvādaśa caturviṃśe । ekaviṃśatim trayas triṃśe । dvātriṃśatam catuś catvāriṃśo । ṣaṭ triṃśatam aṣṭā catvāriṃśe । 

eka alpīyasīr vā । 

eka aheṣv eka bhūyasīr vā । 

na ārambhaṇīyā na paryāsā antyā aikāhikās tṛcāḥ paryāsa sthāneṣu । 

brāhmaṇācchaṃsinaḥ surūpa kṛtnum ūtaya iti ṣaṭ sūktāni । 

āvāpa ukto maitrāvaruṇena । 

iha indra agnī indra agnī ā gatam tā huve yayor idam iti nava iyam vāmasya manmana ity ekādaśa yajñasya hi stha ity acchāvākasya । 

ā yātv indro avasa iti marutvatīyam ā na indra iti niṣkevalyam prathamasya ābhiplavikasya । 

madhyaṃdina ity ukta ete śastre pratīyāt । 

ahīna sūkta sthāna evā tvām indra yan na indra kathā mahām indrha pūrbhid ya eka idd yas tigma śṛṅga imām ū ṣv icchanti tvā śāsad vahnir iti sampātāḥ । 

eka ekasya trayas trayas । 

uktā marutvatīyaiḥ । 

yuñjate mana iheha va iti catasro devān huva iti vaiśvadevam । 

dvitīyasya caturviṃśena ājyam । 

vāyo ye te sahasriṇa iti dve tīvrāḥ somāsa ā gahi ity eko bhā devādi vispṛśa iti dve śukrasyādya gavāśira ity ekā ayam vama mitrā varuṇā iti pañca tṛcāḥ । 

gārtsamadam praugam ity etad ācakṣate । 

viśvānarasya vaspatim indra it somapā eka iti marutvatīyasya pratipad anucarau indra somam yāta ūtir avamā iti madhyaṃdinaḥ । 

bhāradvājo hotā cet prakṛtyā । 

cāturviṃśikam tṛtīya savanam viśvo devasya netur ity ekā tat savitur vareṇyam iti dve ā viśva devam saptatim iti tu vaiśvadevasya pratipad anucarau । 

ājya prauge pratipad anucarāś ca ubhayor yugmeṣv evam abhiplave । 

tṛtīyasya try aryā yo jāta eva iti madhyaṃdinaḥ । 

tad devasya ghṛtena dyāvā pṛthivī iti tisro anaśvo jātaḥ parāvato ya iti vaiśvadevam vaiśvānarāya dhiṣaṇām dhārāvarā marutas tvam agne prathamo aṅgirā ity āgnimārutam caturthasya ugro jajña iti niṣkevalyam । 

hvayāmy agnim asya me dyāvā pṛthivī iti tisras tatam me apa iti vaiśvadevam । 

vaiśvānaram manasā iti tisraḥ pra ye śumbhante janasya gopā ity āgnimārutam । 

pañcamasya kayā śubhā yas tigma śṛṅga iti madhyaṃdinaḥ । 

kayā śubhīyasya tu navamy uttamā anyatra api yatra nividdhānam syāt । 

ghṛtavatī bhuvanānām abhiśriyā indra ṛbhubhir vājavadbhir iti tṛcau kad u priyāya iti vaiśvadevam । 

pṛkṣasya vṛṣṇo vṛṣṇe śardhāya nū cit sahojā ity āgnimārutam ṣaṣṭhasya sāvitr ārbhave tṛtīyena vaiśvānarīyam ca katarā pūrvā uṣāsā naktā iti vaiśvadevam prayajyava imam stomam ity āgnimārutam । 

ity abhiplavaḥ ṣaḷahaḥ । 

tasya agniṣṭomāv abhitaḥ । 

ukthyeṣu stotriya anurūpāḥ । 

maitrāvaruṇasya । 

ehy ū ṣu bravāṇi ta āgnir agāmi bhārataḥ pra vo vājā abhidyavo abhi prāṃsi vāhasā pra manhiṣṭhāya gāyata pra so agne tava ūtibhir agnim vo vṛdhantam agne yam yajñam adhvaram yajiṣṭham tvā vā vavṛmahe yaḥ samidhāya āhutyā ā te agna idhīmahy ubhe suścandra sarpiṣa iti dve ekā ca agnim tam manye yo vasur ā te vatso mano yad adā agne sthūram rayim bhara preṣṭham vo atithim śreṣṭham yaviṣṭha bhārata bhadro no agnir āhuto yadī ghṛtebhir āhuta ā ghā ye agnim indhata imā abhipraṇonum । 

atha brāhmaṇācchaṃsino abhrātṛvyo anā tvam mām te amājuro yathā evā hy asi vīrayur evā hy asya sūnṛtā tam te madam gṛṇīmasi tām v abhi pra gāyata vayam u tvām apūrvya । 

yo na idam idam purā indrāya sāma gāyata sakhāya āśiṣāmahi ya eka id vidayate ya indra soma pātam endra no gadhy ed u madhvo madintaram eto nv indram stavāma sakhāya । 

stuhi indram vyaśvavad tvam na indra ā bhara vayam u tvām apūrvya yo na idam idam purā ā yāhīma indava iti samāhāryo anurūpo abhrātṛvyo anā tvam mā te amājuro yathā iti । samā 

atha acchāvākasya indrma viśvā avīvṛdhann uktham indrāya śaṃsyam śrudhī havam tiraścyā āśrut karṇa śrudhī havam asāvi soma indra ta imam indra sutam piba yad indra citra mehanā vas te sādhiṣṭho avase purām bhindur yuvā kavir vṛṣā hy asi rādhase gāyanti tvā gāyatriṇa ātmā giro rathīr iva iti । 

sūktānām eka ekam śiṣṭvā āvaperan । 

stome vardhamāne । 

imā u vām bhṛmayo manyamānā iti tisra indrā ko vām iti sūkte śruṣṭī vām yajño yuvām narā punīṣe vām imāni vām bhāgadheyāni ity etasya yathā artham maitrāvaruṇaḥ । 

yas tastambhayo adribhid yajñe diva iti sūkte asteva su prataram ā yātv indraḥ svapatir imām dhiyam iti brāhmaṇācchaṃsī । 

viṣṇor nu kam iti sūkte paro mātrayā ity acchāvākaḥ । 

pṛṣṭhyasya abhiplavena ukte ahanī ādye ādyābhyām । 

tṛtīya savanāni ca anvaham । 

upa prayanta iti tu prathamo ahany ājyam । agnim dūtam iti dvitīye । 

tṛtīye yukṣva hi ity ājyam । 

vāyav ā yāhi vītaya ity ekā vāyo yāhi śivā diva iti dve indraś ca vāyav eṣām sutānām iti dvayor anyatarām dvir ā mitre varuṇe vayam aśvināv eha gacchatam ā yāhy adribhiḥ sutam sajūr viśvebhir devebhir uta naḥ priya apriyāsv ity auṣṇiham praugam । 

uttame anvṛcam abhyāsāś catur akṣarāḥ । 

na vā । 

tṛtīyena ābhiplavikena ukto madhyaṃdinaḥ । tam tam id rādhase mahe traya indrasya somā iti marutvatīyasya pratipad anucarau । vairūpam cet pṛṣṭham yad dyāva indra tṛ śatam yad indra yāvatas tvam it pragāthau stotriya anurūpau । 

caturthe ahany yat prātar anuvāka pratipady ardharca ādyo nyūṅkhaḥ । 

dvitīyam svaram okāram trimātram udāttam triḥ । 

tasya tasya ca upariṣṭād aparimitān pañca vā ardha okārān anudāttān । 

uttamasya tu trīn । 

pūrvam akṣaram nihanyate nyūṅkhamāne । 

tad api nidarśanāya udāhariṣyāmaḥ । 

omiṭṭeḍ। 

agnim na svavṛktibhir ity ājyam । 

tasya uttamā varjam tṛtīyeṣu pādeṣu nyūṅkho ninardaś ca । 

ukto nyūṅkhaḥ । 

svara ādir anta okāraś catur ninardaḥ । 

udāttau prathama uttamau । uttaro anudāttataraḥ । 

plutaḥ prathamaḥ । makāra anta uttamaḥ । tad api nidarśanāya udāhariṣyāmaḥ । 

āgnim na svavṛktibhiḥ । hotāram tvā vṛṇīmahe । omiṭṭeḍ । 

omiṭṭeḍ । 

api vā udātād anudāttam svaritam udāttam iti catur ninardaḥ । 

omiṭṭeḍ । 

prathamād ardha okārād adhvaryur nyūṅkhayet । 

prathamād dvitīyād vā । 

vyuparamam ha eke । 

yathā vā sampādayiṣyanto manyeran । 

vāyo śukro ayāmi te vihi hotrā avītā vāyo śatam harīṇām indraś ca vāyav eṣām somānām ācikitā na sukratū ā no viśvābhir ūtibhis tyam u vo aprahaṇam apatyam vṛjinam ripum ambitam enadītama ity ānuṣṭubham praugam । 

ekapātinyaḥ prathamaḥ । 

tam tvā yajñebhir īmaha idam vaso sutam andha iti marutvatīyasya pratipad anucarau । 

śrudhī havam indra marutvān indra iti marutvatīyam । 

antye nividam dadhyād aneka bhāve sūktānām । 

vairājam cet pṛṣṭham pibā somam indra mandatu tvā iti stotriya anurūpau । 

kuha śruta indro yudhyasva ta iti niṣkevalyam । śrudhī havīyasya tu tṛca ādye ardharca ādiṣu nyūṅkhaḥ । 

evma kuha śrutīyasya । 

virājām madhyameṣu pādeṣu । 

nitya iha pratigaro nyūṅkha ādiḥ । 

praṇava antaḥ praṇavo kuha śrutīyānām । 

ardharcaśaś ca enad uttamā varjam । 

na te giro api mṛṣye turasya pra vo mahe mahivṛdhe bharadhvam iti catasras tisraś ca virājaḥ । 

tāsām ūrdhvam ārambhaṇīyābhyas tcān āvaperan । 

ādyam maitrāvarunas tasya uttama ādi śastānām tṛcam brāhmaṇācchaṃsī । 

tasya ca acchāvākaḥ । 

yajāmaha indra vajra dakṣiṇam iti dvitīyān evam eva । 

pañcame ahani yac cid dhi satya somapā ity eka ekam evam eva । 

ṣaṣṭhe ahani indrāya ha dyaur asuro anamnata ity evam eva । 

stome vardhamāne ko adya naryo vanena vāya ā yāhy arvān ity aṣṭarcāny āvaperann ariṣṭāt pārucchepīnām । 

tair apy anatiśasta aindrāṇi traiṣṭubhāny amarut śabdāny āvaperan । 

na tv etāny ānopya atiśaṃsanam । 

ekayā dvābhyām vā prātaḥ savane । 

aparimitābhir uttarayoḥ savanayoḥ । 

pañcamasyam imam ū ṣu vo atithim uṣarbudham iti nava ājyam । 

ā no yajñam divispṛśam iti dve ā no vayo mahetana ity ekā rathena pṛthu pājasā bahavaḥ sūra cakṣasa imā u vām diviṣṭayaḥ pibā sutasya rasino devam devam vo avase devam devam bṛhad u gāyiṣe vāca iti bārhatam praugam । 

pragāthān eke dvitīya uttama varjam । 

yat pāñcajanyayā viśa indra it somapā eka iti marutvatīyasya pratipad anucarau । avitāsi itthā hi indra piba tubhyam iti marutvatīyam । 

śākvaram cet pṛṣṭham mahānāmnya stotriyaḥ । ā adhyardhakāram nava prakṛtyā tisro bhavanti । 

tābhiḥ purīṣa padāny upasaṃtanuyāt । 

pañca akṣaraśaḥ pūrvāṇi pañca । 

sarvāṇi vā yathā niśāntam । 

yoni sthāne tu yathā niśāntam sapurīṣa padā uttamena saṃtānaḥ । 

svādor itthā viṣūvata upa no haribhiḥ sutam indram viśvā avīvṛdhann iti trayas tṛcā anurūpaḥ । 

predam brahma indro madāya satrā madāsa iti niṣkevalyam । 

pāṅkte pūve sūkte martvatīye pāṅkte niṣkevalye । 

ādye tu triṣṭubḥ uttame । 

tayor avasāne śata krato samapusujid iti marutvatīye । 

śacī pate anedyā iti niṣkevalye niṣkevalye । 

ṣaṣṭhasya prātaḥ savane prasthita yājyānām purastād anyāḥ kṛtvā ubhābhyām anavānanto yajanti । 

vṛṣann indra vṛṣa pāṇāsa indavaḥ suṣumāyātam adribhir vanoti hi sunvan kṣayam parīṇaso mo ṣu vo asmad abhi tāni paurṃsyā o ṣū ṇo agne śṛṇuhi tvam īḷito agnim hotāram manye dāsvantam dadhyan ha me januṣam pūrvo aṅgirā iti । soma pṛṣṭhya ṣaḍaha siṣth day) 

evam eva mādhyaṃdine adhyardhām tu tatra anavānam । 

pibā somam indra suvānam indrabhir indrāya hi dyaur asuro anamnata iti ṣaṭ । 

upariṣṭāt tv ṛca ṛtu yājānām । 

evam eva yajanti । 

tubhyam hinvāno vasiṣṭa gā apa iti । 

ayam jāyata manuṣo dharīmaṇi ity ājyam । 

ekena dvābhyām ca vigrahaḥ । 

tribhir avasānam caturbhiḥ praṇavo yatra ardharcaśaḥ pārucchepyaḥ । 

stīrṇam barhir iti tṛcau suṣumā ātam adribhir yuvām stomebhir devayanto aśvināv armaha indra vṛṣann indrāstu śrauṣaḷ o ṣū ṇo agne śṛṇuhi tvam īḷito ye devāso divy ekādaśa stheyam adadād rabhasam ṛṇa cyutam iti praugam । 

dve ca ekā ca pañcame eka pātinya upottame uttame anvṛcam abhyāsā aṣṭa akṣarāḥ । 

na vā । 

sa pūrvyo mahonām traya indrasya soma iti marutvatīyasya pratipad anucarau yam tvam ratham indra sa yo vṛṣa indra marutva iti tisra iti marutvatīyam । 

ekena agre avasāya dvābhyām praṇuyād dvābhyām avasāya dvābhyām praṇuyād yatra pacchaḥ pārucchepyaḥ । 

raivatam cet pṛṣṭham revatīr naḥ sadhamāde revān id revataḥ stotā iti stotriya anurūpau । 

endra yāhy upa naḥ pra ghā nv asya abhūr eka iti niṣkevalyam । 

abhi tyam devam savitāram oṇyor ity ekā tat savitur avareṇyam iti dve doṣo āgād bṛhad gāya dyumad dyumaddhyehy ātharvaṇa stuhi devam savitāram tam u ṣṭuhy antaḥ sindhum sūnum satyasya yuvānam । 

adorogha vācam suśevam sa ghāno devaḥ savitā sāviṣad vasupatiḥ । ubhe sukṣitī sudhātur iti vaiśvadevasya pratipad anucarau । 

uddhṛtya ca uttamam sūktam trīṇi । 

idam itthā raudram iti । 

prāg upottamāyā ye yajñena ity āvapate । 

tasya ardharcaśaḥ prāg uttamāyā ūrdhvam caturthyāḥ । 

śiṣṭe śastvā svasti no mimītām aśvinā bhaga iti tṛcaḥ । 

iti vaiśvadevam । 

hotrakāṇām dvipadāsv iha ukthyeṣu stuvate । 

ta ūrdhvam anurūpebhyo vikṛtāni śilpāni śaṃseyuḥ । 

maitrāvaruṇasya agne tvam no antamo agne bhava suṣamidhā samiddha iti stotriya anurūpāv atha vālakhilyā viharet । 

tad uktam ṣoḷaśinā । 

sūktānām prathama dvitīye pacchaḥ । 

tṛtīya caturthe ardharcaśa ṛkśaḥ pañcama ṣaṣṭhe vyatimarśam vā viharet । 

pūrvasya prathamām uttarasya dvitīyayā । 

uttarasya prathamām pūrvasya dvitīyayā ।। 

tayor nānā ṛcā । 

prathama dvitīyābhyām pādābhyām avasyet prathama dvitīyābhyām praṇuyāt tṛtīya uttamābhyām avasyet tṛtīya uttamābhyām praṇuyāt । 

evam vyatimarśam ardharcaśa uttara evam vyatimarśam ṛkśa uttare । 

viparihared eva uttame sūkte gāyatre sarvatra । 

imāni vām bhāgadheyāni iti prāg uttamāyā āhūya dūrohaṇam rohet । 

haṃsaḥ śuciṣad it paccho ardharcaśas tripadyā caturtham anavānam uktvā praṇutya avasyet । punas tripadyā ardharcaśaḥ paccha eva saptamam । 

etad dūrohaṇam । 

āvām rājānāv iti nityam aikāhikam । 

iti nu hauṇḍinau । 

atha mahāvālabhid । 

etāny eva ṣaṭ sūktāni vyatimarśam paccho vihared vyatimarśam ardharcaśo vyatimarśam ṛkśaḥ । 

pragātha anteṣu ca anusaṃtāna ṛgāvānam eka padāḥ śaṃset । 

indro viśvasya gopatir indro viśvasya bhūpatir indro viśvasya cetati indro viśvasya rājati iti catasraḥ । 

ekām mahā vratād āharet । 

trayoviṃśatim aṣṭa akṣarān pādān mahānāmnībhyaḥ sapurīṣābhyaḥ । 

ṣoḷaśinā uktaḥ pratigaro anyatra eka padābhyaḥ । 

avakṛṣya eka padā aviharaṃś caturtham śaṃset । 

samānam anyat । 

brāhmaṇācchaṃsina imā nu kam bhuvanā sīṣadhāmā iti pañca ayāvājam deva hitam sanema iti stotriya anurūpau । 

apaprāca indra iti sukīrtiḥ । 

tasya ardharcaśaś caturthīm । 

atha vṛṣākapim śaṃsed yathā hotā ājya ādyām caturthe । 

paṅkti śaṃsam tv iha । 

apraṇava antaś ca pratigaro dvitīye pāṅkta avasāne । 

tasmād ūrdhvam kuntāpam । 

tṛtīyeṣu pādeṣu udāttam anudātta param yat prathamam tam ninardeta । 

tad api nidarśanāya udāhariṣyāmaḥ । idam janā upaśruta । narāśaṃsa staviṣyate । ṣaṣṭhim sahasrā navatim ca kaurama āruśameṣu dadma hom । 

othāmo daivom it pratigaraḥ । 

caturdaśyām ekena dvābhyām ca vigrahaḥ । 

śeṣo ardharcaśaḥ । 

etā aśvā āplavanta iti saptatim padāni । 

aṣṭādaśa vā । 

nava adyāni । 

alābukam nikhātam iti sapta । yadīm hanat katham hanat paryākāram punar punar iti ca ete । 

vitatau kiraṇau dvāv iti ṣaḷ anuṣṭubhaḥ । 

dundubhim āhananābhyām jaritar othāmo daiva kośa bile jaritar othāmo daiva rajani granther dhānām jaritar othāmo daiva upānahi pādam jaritar othāmo daiva uttarām janyām jaritar othāmo daiva uttarām janīm vartmanyām jaritar othāmo daiva iti pratigarā avasāneṣu । 

iha itthā prāg apāg udag iti catasro dvedhā kāram praṇavena āsaṃtanvan । 

alābūni jaritar othāmo daivom । pṛṣātakāni jaritar othāmo daivom । aśvattha palāśam jaritar othāmo daivom । pipīlikā vaṭo jaritar othāmo daivom । iti pratigarāḥ praṇaveṣu । 

bhug ity abhigata iti trīni padāni sarvāṇi yathā niśāntam । 

śvā jaritar othāmo daiva parṇaśado jaritar othāmo daiva gośapho jaritar othāmo daiva iti pratigarāḥ । vi ime devā akraṃsata iti anuṣṭup । 

patnī yīyapsyate jaritar othāmo daiva । hotā viṣṭīmena jaritar othāmo daiva iti pratigarau । 

ādityā ha jaritar aṅgirobhyo dakṣiṇām anayann iti saptadaśa padāni । om ha jaritar othamao daiva । tathā ha jaritar othāmo daiva iti pratigarau vyatyāsam madhye । 

praṇava uttamaḥ । 

tvam indra śarmariṇā iti bhūta icchadaḥ । 

ājya ādya yoktāś caturthe । 

kapṛn naro yad dha prācīra jagantā iti ca ete । 

omiṭṭeḍ । 

dadhkrāvṇo akārṣam ity anuṣṭup । sutāso madhumattamā iti catasraḥ । 

avadrapso aṃśumatīm atiṣṭhad iti tisraḥ । 

acchāma indram iti nityam aikāhikam । 

atha acchāvākasya । pra va indrāya vṛtra hantamāya iti stotriya anurūpau । 

atha evayā marud ukto vṛṣākapinā । 

omiṭṭeḍ । 

evam ukthyāni yatra yatra dvipadāsu stuvīran । 

nitya śilpam tv idam ahaḥ । 

tau ced agniṣṭomau yadi vā ukthyeṣv advipadāsu stuvīran mādhyaṃdina eva ūrdhvam ārambhaṇīyābhyaḥ prakṛtyā śilpāni śaṃseyuḥ । 

bārhatāny eva sūktāni vālakhilyānām maitrāvaruṇaḥ । 

sukīrtim brāhmaṇācchaṃsī । vṛṣākapim ca paṅkti śaṃsam । 

dyaur naya indra ity acchāvākaḥ । 

praty evayāmarud ity etad ācakṣate । 

hotā evayāmarutam āgnimārute purastān mārutasya pacchaḥ samāsam uttame pade । 

ṣaṣṭhe tv eva pṛṣṭhya ahāny ahar ahaḥ śasya eka bhūyasīḥ śastvā maitrāvaruṇo dūrohaṇam rohet । 

sampāta sūkta ekāhī bhavatsu । 

na hy ekāhī bhavatsv ahar ahaḥ śasyāni । na ārambhaṇīyā na kadvantaḥ । 

kadvatām sthāne nityān pragāthān śastvā sampātavatsv ahīna sūktāni itareṣu tato antyāny aikāhikāni । 

sampātavatsu tu sarva stomeṣu prākṛte vā ekāhe ahīna sūktāny āditas tṛtīyāni । 

sāma sūktāni sāma pragāthāni sarva pṛṣṭheṣu pṛṣṭhāni । 

pṛṣṭhe saṃsthāḥ । 

agniṣṭomaḥ prathamam । ukthyā itare । 

iti pṛṣṭhyaḥ । 

pratyakṣa pṛṣṭhaḥ । 

anyaiḥ parokṣa pṛṣṭhaḥ । 

etair vā upasṛṣṭaiḥ । 

vairūpa ādīnām abhāve pṛṣṭhya stomaḥ । 

pavamāna bhāva āparkya pṛṣṭhyaḥ । 

tanū pṛṣṭhyo hotuś cet śyaita naudhase । 

abhijid bṛhat pṛṣṭhaḥ । 

ubhaya sāmā yady api rathantaram yajñāyajñīyasya sthāne । 

pivavāṃs tv iha sāma pragāthaḥ । 

pibā somam tam u ṣṭuhi iti madhyaṃdinaḥ । 

tayor aikāhike purastād anye vā śaṃseyuḥ । 

ete eva iti gautamaḥ saptadaśatvāt pṛṣṭhyasya । 

yāvatyo yāvatyaḥ kuśānām navato daśato vā niṣkevalye tāvati sūktā madhyaṃdināḥ syur iti manā nyāyaḥ । 

marutvatīyasya uttame viparīte । 

cāturviṃśikam tṛtīya savanam । 

abhiplava tryahaḥ pūrvaḥ svara sāmānaḥ । 

svarāṇi tv iha pṛṣṭhāni । 

teṣām stotriyā yaj jāyathā apūrvya matsya pāyi te mama enam enam pratyetana iti । 

ādyo vā sarveṣām । 

vayam gha tvā sutāvanta iti tisro bṛhatyo yas te sādiḥṣṭho avasa iti ṣaḷ anuṣṭubha ity anurūpāḥ । 

stotriye yathā yukto bṛhatī tathā anurūpe । 

sthāyīny etāni yathā bṛhad rathantare । 

viṣuvān divā kīrtyaḥ । 

udite prātar anuvākaḥ । 

pṛthu pājā amartya iti ṣaḍ dhāyyāḥ sāmidhenīnām । 

sauryaḥ savanīyasya upālabhyaḥ । 

soma pauṣṇau vā । 

samudrād ūrmir ity ājyam । tyam sumeṣam kayā śubhā iti ca marutvatīyam । 

mahā divā kīrtyam pṛṣṭham । 

vibhrāḍ bṛhat pibatu somyam madhu namo namo mitrasya varuṇasya cakṣasa iti stotriya anurūpau yadi bṛhad rathantare pavamānayoḥ kuryur yonī enayoḥ śaṃset । 

rathantarasya pūrvām । 

ādye bhavato anyābhir api samnipāte । 

uttamas tv iha sāma pragāthaḥ । 

nṛṇām u tvā nṛtamam gīrbhir ukthair iti tisro yas tigma śṛṅgo abhi tyam meṣam indrasya nu vīryāṇi iti । 

etasminn aindrīm nividam śastvā śaṃsed eva uttarāṇi ṣaḍ divaś cid asya suta it tvam eṣa prapūrvīr vṛṣā madaḥ pra manhiṣṭhāya tyam ū ṣv iti । 

iha tārkṣyam antataḥ । 

tasya ekām śastvā āhūya dūrohaṇam rohet । 

iti niṣkevalyam । vikarṇam ced brahma sāma ūrdhvam anurūpāt tam vo dasmam ṛtīṣaham abhi pra vaḥ surādhasam iti brāhmaṇācchaṃsī śyaita naudhasayor yonī śaṃset । 

naudhasasya pūrvama । 

etad hotrakāṇām yoni sthānam । yac ca pragātha āhvānam etābhyas tat pañca āhāva parimitatvāt । 

uttamena ābhiplavikena uktam tṛtīya savanam । 

aikāhikau tu pratipad anucarau । 

bhāsam ca yajñāyajñīyasya sthāne । 

pṛkṣasya vṛṣṇo aruṣasya nū saha iti stotriya anurūpau । 

mūrdhānam divo aratim pṛthivyā mūrdhā divo nābhir agniḥ pṛthivyā iti vā । 

anyāsu ced evam liṅgāsv ato anurūpaḥ । 

āvṛttāḥ svara sāmānaḥ । 

viśvajito agnim nara ity ājyam । 

caturviṃśena madhyaṃdinaḥ । 

vairājam tu pṛṣṭham sanyūṅkham । 

bṛhataś ca yonim prāg vairūpa yonyāḥ । 

hotrakāṇām pṛṣṭhāni śākvara vairūpa raivatāni । 

te yonīḥ śaṃsanti । 

vāmadevyasya maitrāvaruṇaḥ । ukte brāhmaṇācchaṃsinaḥ । p n ) 

kāleyasya acchāvākaḥ । 

aikāhikau stotriyāv etayor yonī । 

tā antareṇa kadvataś ca eteṣām eva pṛṣṭhānām sāma pragāthān । 

satrā madāso yo jāta eva abhūr eka iti sāma sūktāni purastāt sūktānām uktam tṛtīya savanam uttamena pṛṣṭhya ahna aikāhikau tu pratipad anucarau bṛhat ced agniṣṭoma sāma tvam agne yajñānām iti stotriya anurūpāv iti nava rātraḥ । 

sarve agniṣṭomāḥ । 

ukthān eke svara sāmnaḥ । 

dvitīyam ābhiplavikam gauḥ । 

tryaha klṛpte pūrvasmāt tryahāt savanaśo yathā antaram gaur āyur uttarāt । 

ṣaḷaha klṛpte yugmebhyo gaur ajyujebhya āyuḥ । 

daśarātre । 

pṛṣṭhaḥ ṣaḷahaḥ pūrva tryahaḥ punaś candomāḥ । caṇḍoma avivakya ) 

na tv atra sthāyi vairūpam tṛtīye । 

prathamasya chandomikasya dviṣūkto madhyaṃdinaḥ । 

vaiṣuvate nividdhāne pūrve ca । 

dvitīyasya śaṃsā mahān mahaś cit tvam indra pibā somam abhi tam asya dyāvā pṛthivī mahān indro nṛvad iti marutvatīyam । 

apūrvyā purutamāni tām sute kīrtim tvam mahān indra yo ha divaś cid asya tvam mahān indra tubhyam iti niṣkevalyam tṛtīyasya indraḥ svāhā gāyat sāma tiṣṭhā harī pramandina imā u tvā iti marutvatīyam । 

sam ca tve jagmur iti sūkte ā satyo yātv aham bhuvam tatra indriyam iti niṣkevalyam ā yāhi vanasā imā nu kam babhrur eka iti dvipadā sūktāni purastād vaiśvadeva sūktānām । 

iti nu samūḷhaḥ । 

vyūḷhaś cet pṛṣṭhyasya uttare tryahe madhyaṃdineṣu gāyatrāṃs tṛcān upasaṃśasya teṣu nivido dadhyāt । 

imam nu mayinam huve tyam u vaḥ satrāsaham ṃrutvān indra mīḍhvas tam indram vājayāmasy ayam ha yena vā idam upa no haribhiḥ sutam iti । 

traiṣṭubhāny eṣām tṛtīya savanāni । 

caturthe ahany ā devo yātu pra dyāva iti vāsiṣṭham pra ṛbhubhyaḥ praśukra etv iti vaiśvadevam । vaiśvānarasya sumatau ka īm vyaktā agnim nara ity āgnimārutam । aṣṭādaśa uttame virājaḥ । 

dvipadā ekādaśa māruta ekaviṃśatir vaiśvadeva sūkte । 

pañcamasya ud u ṣya devaḥ savitā damūnā iti tisro mahī dyāvā pṛthivī iha jyeṣṭhe iti catasra ṛbhur vibhvā stuṣe janam iti vaiśvadevam । 

vapur nu tad agnir hotā gṛhapatiḥ sa rājā iti tisra ity āgnimārutam uttamā vaiśvadeva sūkte sādhyā sā । uttamā jātavedasye । 

sarvatra adhyāsān upasamasya praṇuyāt । 

ṣaṣṭhasya ud u ṣya deva iti gārtsamadam kim u śreṣṭha upa no vājā iti trayodaśa ārbhavam catasraś ca vaiśvadeva sūkte tṛcam antyam uddhared iti vaiśvadevam । 

ahaś ca kṛṣṇam madhvo vo nāma sapratnathā ity āgnimārutam । 

atha chandomāḥ । 

samudrād ūrmir ity ājyam ā vāyo bhūṣa śucipā upa naḥ prayābhir yāsi dāśvāṃsam acchā ā no niyudbhiḥ śatinībhir adhvaram pra sotā jīro adhvareṣv asthād vāyava indramādanāso yā vama śatam niyuto yāḥ sahasram ity ekapātinyaḥ prayad vām mitrā varuṇā spardhann ā gomatā nāsatyā rathena ā no deva śavasā yāhi śuṣṇin pra vo yajñeṣu devayanto arcan prakṣodasā dhāyasā sasra eṣa iti praugam । 

mādhyaṃdine sūkte viparihṛtya itarayor nivido dadhyāt । 

evam uttarayoś caturtha pañcame । 

abhi tvā deva savitaḥ pretām yajñasya śambhuvā ayam devāya janmana iti tṛcā aibhir agne duva iti vaiśvadevam । 

nityāni dvipadā sūktāni । 

vaiśvānaro ajījanad ity ekā sa viśvam prati cāklṛpad ṛtūn utsṛjate vaśī । yajñasya vaya ut tiran । vṛṣā pāvaka dīdihy agne vaiśvānara dyumat । jamadagnibhir āhutaḥ । prayad vas triṣṭubham dūtam va ity āgnimārutam । 

dvitīyasya agnim vo devam ity ājyam kuvid aṅga namasā ye vṛdhāsaḥ pīvo annān rayivṛdhaḥ sumedhā ucchann uṣasaḥ sudinā ariprā ity eka pātinya । 

uśantā dūtā nadabhāya gopā yāvattaras tanvo yāvad oja ity ekā dve ca prati vām sūra udite sūktair dhenuḥ pratnasya kāmyam duhānā brahmāṇa indra upayāhi vidvān ūrdhvo agniḥ sumatim vasvo aśred uta syā naḥ sarasvatī juṣāṇā iti praugam । 

hiraṇya pāṇim ūtaya iti catasro mahī dyauḥ pṛthivī ca no yuvānā pitarā punar iti tṛcau devānām id ava iti vaiśvadevam । 

ṛtāvānam vaiśvānaram ṛtasya jyotiṣas patim । ajasram gharmam īmahe । divi pṛṣṭho arocata agnir vaiśvānaro mahān । jyotiṣā bādhate tamaḥ । agniḥ pratneṣu dhāmasu kāmo bhūtasya bhavyasya । saṃrāḷ eko virājati । krīḷam vaḥ śardho agne mṛḷa ity āgnimārutam । 

tṛtīyasya aganma maha ity ājyam pra vīrayā śucayo dadrire te satyena manasā dīdhyānā divi kṣayanta rajasaḥ pṛthivyām ā viśva vārā aśvinā ā gatam no ayam soma indra tubhyam sunva ātu pra brahmāṇo aṅgiraso nakṣanta sarasvatīm devayanto havanta ā no divo bṛhataḥ parvatād ā sarasvaty abhi no neṣi vasya iti praugam । 

eka pātinya uttamaḥ । 

doṣo āgāt pravām mahi dyavī abhi iti tṛcāv indra iṣe dadātu nas te no ratnāni dhattana ity ekā dve ca ye triṃśati iti vaiśvadevam । 

vaiśvānaro na ūtaya ā pra yātu parāvataḥ । agnir naḥ suṣṭutīr upa । vaiśvānaro na āgamad imam yajñam sajur upa । agnir ukthena vāhasā । vaiśvānaro aṅgirobhyaḥ stoma uktham ca cākanat । eṣu dyumnam svaryamat । maruto yasya hi pra agnaye vācam ity āgnimārutam । 

anuṣṭubhām sthāne agnim naro dīdhitibhir araṇyor iti tṛcam āgneye kratau । 

uṣā apa svasus tama iti paccho dvipadām trir uṣasye । 

ā śubhrā yātam aśvinā svaśvā iti tṛcam āśvine kratau । 

stoka sūktasya dvitīya tṛtīyayoḥ sthāne aṅge ghṛtasya dhītibhir ubhe suścandra sarpiṣa ity ete । 

idam āpaḥ pra vahata ity etasyāḥ sthāna āpo asmān mātaraḥ śundhayantv iti acchā vo agnim avase praty asmā iti tṛcayoḥ sthāne acchā naḥ śīra śociṣam pratiśrutāya vo dhṛṣad iti tṛcāv acchāvākaḥ । 

pari tvā agne puram vayam ity etasyāḥ sthāne agne haṃsi ny atriṇam ity uttiṣṭhatāv apaśyatava paśyata ity etasyāḥ sthāne uttiṣṭhann ojasā saha ity । uru viṣṇo vikramasva iti ghṛta yājyā sthāne bhavā mitro na śevyo ghṛtāsutir iti । 

ahar ahaś ca ahar gaṇeṣu yatra etad ahaḥ syāt । 

sinīvālyā abhyasyed ity eke । 

na asminn ahani kenacit kasyacid vivācyam avivākyam ity etad ācakṣate । 

saṃśaye bahir vedi svādhyāya prayogaḥ । 

antar vedi ity eke । 

na vyañjanena upahitena vā arthaḥ । 

pratyasi tvā prāyaścittam juhuyuḥ । 

agne tam adya aśvam na stomair ity ājyam । 

pañca akṣareṇa vigrahaḥ । ā tvā ratham yathā ūtaya ity etasyāḥ sthāne trikadrukeṣu mahiṣo yavāśiram iti । 

sakhāya āśiṣāmahi iti tisra uṣṇiho marutvān indra iti marutvatīyam । 

kayā naś citra ā bhuvad ity etāsu rathantaram pṛṣṭham tasya yonim śaṃset । 

bṛhataś ca gāṇagārir daśarātre yugma anvayatvāt । 

tārkṣyeṇa ekapadā upasaṃśasya ṛgāvānam eka padāḥ śaṃsed indro viśvasya gopatir iti catasraḥ । 

uttamayā upasaṃtānaḥ । 

ya indra somapātama iti ṣaḷ uṣṇiho yudhmasya ta iti niṣkevalyam । 

tat savitur vṛṇīmaha ity etasyāḥ sthāne abhi tyam devam savitāram oṇyor iti । 

ṛbhukṣaṇa ity ārbhavam paśvā na tāyum iti dvaipadam samiddham agnim samidhā girā gṛṇa iti tṛcaś ca dvipratīkam jātavedasyam । 

caturthena vyūḷhasya itarāṇi sūktāni । 

vāmadevyam agniṣṭoma sāma agnim naro dīdhitibhir araṇyor iti stotriya anurūpāv agniṣṭoma idam ahaḥ । 

ūrdhvam patnī samyājebhyaḥ । 

gārhapatye juhvati iha rama iha ramadhvam iha dhṛtir iha svadhṛtir agne vāṭ svāhā vāṭ iti । 

agnīdhrīya upasṛjam dharuṇam mātaram dharuṇo dhayan । rāyas poṣam iṣam ūrjam asmāsu dīdharat svāhā iti । 

sadaḥ prasṛpya mānase stuvate । 

yarhi stutam manyeta adhvaryav ity āhvayīta । 

ho hotar iti itaraḥ । 

ā ayam gauḥ pṛśnir akramīd ity upāṃśu tisraḥ parācīḥ śastvā vyākhyā svareṇa catur hotṝn vyācakṣīta । 

devā vā adhvaryoḥ prajāpati gṛha patayaḥ satram āsata । 

om hotas tathā hotar ity adhvaryuḥ pratigṛṇāty avasite avasite daśasu padeṣu । 

teṣām cittiḥ srug āsīt । vāg vedir āsīt । ādhītam barhir āsīt । keto agnir āsīt । vijñānam agnīd āsīt । prāṇo havir āsīt । sāma adhvaryur āsīt । vācaspatir hotā āsīt । mana upavaktā āsīt । 

te vā etam graham agṛhṇata । vācaspate vidhe nāman । vidhema te nāma । vidhes tvam asmākam nāmnā dyām gaccha । yām devāḥ prajāpati gṛhapataya । ṛddhim arādhnuvaṃs tām ṛddhim rātsyāma iti । 

apavrajaty adhvaryuḥ । 

atha prajāpates tanūr itara upāṃśv anudravati । 

brahma udyam ca । annādā ca anna patnī ca bhadrā ca kalyāṇī ca anilayā ca apabhayā ca anāptā ca anāpyā ca anādhṛṣyā ca apratidhṛṣyā ca apūrvā ca abhrātṛvyā ca iti tanvaḥ । 

agnir gṛhapatir iti ha eka āhuḥ so asya lokasya gṛhapatir vāyur gṛhapatir iti ha eka āhuḥ so antarikṣa lokasya gṛhapatir asau vai gṛhapatir yo asau tapaty eṣa patir ṛtavo gṛhāḥ । 

yeṣām vai gṛhapatim devam vidvān gṛhapatir bhavati rādhnoti sa gṛhapatī rādhnuvanti te yajamānāḥ । yeṣām vā apahata pāpmānam devam vidvān gṛhapatir bhavaty apa sa gṛhapatiḥ pāpmānam hate apa te yajamānāḥ pāpmānam ghnate । 

adhvaryo arātsma ity uccaiḥ । 

eṣā yājyā । 

eṣa vaṣaṭ kāraḥ । 

na anuvaṣaṭ karoti । uktam vaṣaṭ kāra anumantraṇam । 

arātsma hotar ity adhvaryuḥ pratyāha । 

manasā adhvaryur graham gṛhītvā । manasā bhakṣam āharati । 

mānaseṣu bhakṣeṣu manasā upahvānam bhakṣaṇe । 

manasā ātmānam āpyāyya audumbarīm samanvārabhya vācam yacchanty ā nakṣatra darśanāt । tatra anadharān pāṇīṃś cikīrṣeran । 

dṛśyamāneṣv adhvaryu mukhāḥ samanvārabdhāḥ sarpanty ā tīrtha deśād yuvam tam indrā parvatā puroyudhā iti japantaḥ । 

adhvaryu pathena ity eke । 

dakṣiṇasya havir dhānasya adhokṣeṇa ity eke । 

prāpya varān vṛtvā vācam visṛjante yad iha ūnam akarma yad atyarīricāma prajāpatim tat pitaram apyetv iti । 

atha vācam nihnavante vāg aitu vāg aitu vāg upamā etu vāg iti । 

utkara deśe subrahmaṇyām trir āhūya vācam visṛjante । 

nityas tv iha vāg visargaḥ । 

etāvat sātram hotṛ karma anyatra mahā vratāt । 

tad eṣā abhiyajña gāthā gīyante । atirātraś caturviṃśam ṣaḷahāv abhijit svarāḥ । viṣuvān viśvajic caiva chandomā daśama vratam । 

prāyaṇīyaś caturviṃśam pṛṣṭhyo abhiplava eva ca । abhijit svara sāmāno viṣuvān viśvajit tathā । 

chandomā daśamam ca aha uttamam tu mahā vratam । ahīna ekāhaḥ satrāṇām prakṛtiḥ samudāhriyate । yady anya dhīyate pūrva dhīyate tam pratigrāmanty ahāni pañcaviṃśatir yair vai saṃvatsaro mitaḥ । eteṣām eva prabhavas trīṇi ṣaṣṭi śatāni yad iti । 

tad ye kecana chāndogye vā ādhvaryave vā hotra āmarśā samāmnātā na tān kuryād akṛtsnatvād hautrasya । 

chandoga pratyayam stoma stotriyaḥ pṛṣṭham saṃsthā iti । 

adhvaryu pratyayam tu vyākhyānam kāma kāla deśa dakṣiṇānām dīkṣita upasat prasava saṃsthā utthānānām etāvattvam havisām uccair upāṃśutāyām haviṣā ca ānupūrvyam । 

etebhya eva ahobhyo ahīna ekāhān paścāttarān vyākhyāsyāmaḥ । 

etadvidam brahmacāriṇam anirākṛtinam saṃvatsara avamam cārayitvā vratam anuyujya anukrośine prabrūyād uttaram ahaḥ । 

mahānāmnīr agre । 

udag ayane pūrva pakṣe śroṣyan bahir grāmāt sthālī pākam tila miśram śrapayitvā ācāryāya vedayīta । 

vidite vrata saṃśayān pṛṣṭvā laghu mātrāc ced āpat karitāḥ syur anvārabdhe juhuyād agnāv agniś carati praviṣṭa ṛṣīṇām putro adhirāja eṣaḥ । 

tasmai juhomi haviṣā ghṛtena mā devānām momuhad bhāgadheyam yo asmākam momuhad bhāgadheyam svāhā yā tiraścī nipadyate aham vidharaṇī iti । 

tām tvā ghṛtasya dhārayā yaje saṃrādhanīm aham svāhā । yasmai tvā kāma kāmāya vayam saṃrāḍ yajāmahe । tam asmabhyam kāmam dattvā atha idam tvam ghṛtam piba svāhā । 

ayam no agnir varivaḥ kṛṇotv ayam mṛdhaḥ pura etu prabhindan । ayam śatrūn jayatu jarhṛṣāṇo ayam vājam jayatu vāja sātau svāhā । asūyantyai ca anumatyai ca svāhā । vyāhṛtibhiś ca pṛthak । 

hutvā āha etam sthālī pākam sarvam aśāna iti । 

bhuktavantam apām añjali pūrṇam ādityam upasthāpayet tvam vratānām vratapatir asi vratam cariṣyāmi tat śakeyam tena śakeyam tena rādhyāsam iti । 

samāpya saṃlīlya vācam yacchet kālam abhisamīkṣamāṇo yadā samayiṣyād ācāryeṇa । 

eka rātram adhyāya upapādanāt । 

trirātram vā nitya adhyāyena । 

tam eva kālam abhisamīkṣamāṇa ācāryo ahatena vāsasā triḥ pradakṣiṇam śiraḥ samukham veṣṭayitvā āha etam kālam evam bhūto asvapa bhava iti । 

tam kālam asvapann āsīta । 

anuvakṣyamāṇe aparājitāyām diśy agnim pratiṣṭhāpya asim uda kamaṇḍalum aśmānam ity uttarato agneḥ kṛtvā vatsatarīm partyag udag asaṃśravaṇe baddhvā । 

paścād agner ācāryas tṛṇeṣu upaviśed aparājitama diśam abhisamīkṣamāṇaḥ । 

brahma cārī lepān parimṛjya pradakṣiṇam agnim ācāryam ca kṛtvā upasaṃgṛhya paścād ācāryasya upaviśet tṛṇeṣv eva pratyag dakṣiṇam abhisamīkṣamāṇaḥ । 

pṛṣṭhena pṛṣṭham saṃdhāya brūyān manasā mahānāmnīr mo anubrūhi iti । 

punaḥ pṛṣṭvā anukrośine sammīlya eva anubrūyāt sapurīṣa padās triḥ । 

anūcya unmucya uṣṇīṣam ādityam īkṣayen mitrasya tvā cakṣuṣā pratīkṣe mitrasya tvā cakṣuṣā samīkṣe । 

mitrasya vaś cakṣuṣā anuvīkṣa iti diśaḥ sambhārāḥ । punar ādityam mitrasya tvā cakṣuṣā pratipaśyāmi yo asmān dveṣṭi yam ca vayam dviṣmas tam cakṣuṣor hetur ṛcchatv iti । 

bhūmim upaspṛśed agna iḷā nama iḷā nama ṛṣibhyo mantrakṛdbhyo mantrapatibhyo namo vo astu devebhyaḥ śivā naḥ śaṃtamā bhava sumṛḷīkā sarasvati । 

mā te vyoma saṃdṛśi । bhadram karṇebhiḥ śṛṇuyāma devāḥ śam na indra agnī bhavatām avobhiḥ stuṣe janam suvratam navyasībhiḥ । kayā naś citra ā bhuvad iti tisraḥ syonā pṛthivi bhava iti । samāpya samānam sambhāra varjam । 

eṣa dvayoḥ svādhyāya dharmaḥ । 

ācāryavad ekaḥ । 

phālguna ādy ā śravaṇāyā anadhīta pūrvāṇām adhyāyaḥ । 

taiṣy ādy adhīta pūrvāṇām adhīta pūrvāṇām । 

ukta prakṛtayo ahīna ekāhāḥ । 

siddhair ahobhir ahnām atideśaḥ । 

anatideśe tv ekāho jyotiṣṭomo dvādaśa śata dakṣiṇas tena śasyam ekāhānām । 

go āyuṣī viparīte dvyahānām । 

tryahāṇām pṛṣṭhya ahaḥ pūrvaḥ । 

evam prāyāś ca dakṣiṇā arvāg atirātrebhyaḥ । 

sāhasrās tv atirātrāḥ । 

dvyahās tryahāś ca । 

ye bhūyāṃsas tryahād ahīnāḥ sahasram teṣām tryahe prasaṃkhyāya anvaham tataḥ sahasrāṇi । 

samāvat tv eva dakṣiṇā nayeyuḥ । 

atiriktās tu uttame adhikāḥ । 

atidiṣṭānām stoma pṛṣṭha saṃsthā anyatvād ananya bhāvaḥ । 

nityā naimittikā vikārāḥ । 

mādhyaṃdine tu hotur niṣkevalye stoma kāritam śaṃsyam । 

tatra upajanas tārkṣya varjam agre sūktānām । 

hānau tata eva uddhāraḥ । 

ye arvāk trivṛtaḥ stomāḥ syus tṛcā eva tatra sūkta sthāneṣu । 

yathā nityā nivido abhyudiyāt । 

uktāni cāturmāsyāni । 

somān vakṣyāmaḥ parvaṇām sthāne । 

ayūpakān eke । 

paridhau paśum niyuñjanti । 

vaiśvadevyā sthāne prathamam pṛṣṭhya ahaḥ । janiṣṭhā ugra ugro jajña iti mādhyaṃdinaḥ । aikāhikā hotrāḥ sarvatra prathama sāmpātikeṣv ahahsv ekāhī bhavatsu । 

vaiśvānara pārjanye haviṣī agnī ṣomīyasya paśoḥ paśu puroḷāśe anvāyātayeyuḥ । prātaḥ savanikeṣu puroḷāśeṣu vaiśvadevyā havīṃṣy anvāyātayeyuḥ । vaiśvadevaḥ paśuḥ । 

bārhaspatyā anūbandhyā । 

varuṇa praghāsa sthāne dvyahaḥ । 

uttarasya ahnaḥ prātaḥ savanikeṣu puroḷāśeṣu varuṇa praghāsa havīṃṣy anvāyātayeyuḥ । 

māruta vāruṇau paśū । 

maitrā varuṇy anūbandhyā । 

agniṣṭoma aindra agna sthāne । 

sāka medhasya sthāne tryaho atirātra antaḥ । 

dvitīyasya ahno anusavanam puroḷāśeṣu pūrve dyur havīṃṣi । 

tṛtīye ahany upāṃśv antaryāmau hutvā paurṇadarvam । prātaḥ savanikeṣu kraiḷinam । 

mādhyaṃdineṣu māhendrāṇi । 

antareṇa ghṛta yājye dakṣiṇe mārjālīye pitryā । 

tatra upasthānam yathā anatipraṇīta caratām । 

anūbandhyāyāḥ paśu puroḷāśa ādityam anvāyātayeyuḥ । 

āgneyy aindrāgna ekādaśinaḥ paśavaḥ । 

sauryā anūbandhyā । 

agniṣṭomaḥ śunāsīrīyāyāḥ sthāne । prātaḥ savanikeṣu puroḷāśeṣu śunāsīrīyāyā havīṃṣy anvāyātayeyuḥ । 

vāyavyaḥ paśuḥ । 

āśviny anūbandhyā । 

anvaham pañcāśaccho dakṣiṇāḥ । 

atha rāja sūyāḥ । 

purastāt phālgunyāḥ paurṇamāsyāḥ pavitreṇa agniṣṭomena abhyārohaṇīyena yajeta । 

paruṇamāsyām cāturmāsyāni prayuṅkte । 

nityāni parvāṇi । 

cakrābhyām tu parva antareṣu caranti । 

ahar viparyayam pakṣa viparyayam vā । 

saṃvatsara ante samāna pakṣe abhiṣecanīya daśapeyau । 

ukthyo bṛhat pṛṣṭha ubhaya sāma abhiṣecanīyaḥ । 

saṃsthite marutvatīye dakṣiṇata āhavanīyasya hiraṇya kaśipāv āsīno abhiṣiktāya putra amātya parivṛtāya rājñe śaunaḥ śepam ācakṣīta । 

hiraṇya paśipāv āsīna ācaṣṭe hiraṇya kaśipāv āsīnaḥ pratigṛhṇāti yaśo vai hiraṇyam yaśasā eva enam tat samardhayati । 

om ity tṛcaḥ pratigara evam tathā iti gāthāyāḥ । 

om iti vai daivam tathā iti mānuṣam daivena ca eva enam tan mānuṣeṇa ca pāpād enasaḥ pramuñcati । 

tasmād yo rājā vijitī syād apy ayajamāna ākhyāpayeta eva etat śaunahśepam ākhyānam na ha asminn alpam ca na enaḥ pariśiṣyate । 

sahasram ākhyātre dadyāt । 

śatam pragigaritre । 

yathā svam āsane । 

saṃsṛpa iṣṭibhiś caritvā daśapeyena yajeta । 

tatra daśa daśa eka ekam camasam bhakṣayeyuḥ । 

nityān prasaṃkhyāya itarān anuprasarpayeyuḥ । 

ye mātṛtaḥ pitṛtaś ca daśa puruṣam samanuṣṭhitā vidyā tapobhyām puṇyaiś ca karmabhir yeṣām ubhayato na abrāhmaṇyam ninayeyuḥ । 

pitṛta ity eke । 

navagvāsaḥ suta somāsa indram sakhā ha yatra sakhibhir navagvair iti nividdhānayor ādye । 

sūkta mukhīye ity ukta ete pratīyāt । 

uttara āpūryamāṇa pakṣe keśa vapanīyo bṛhat pṛṣṭhe atirātraḥ । 

dvayor māsayor vyuṣṭi dvyahaḥ । 

agniṣṭomaḥ pūrvam aha ।sarva stomo atirātra uttaram । 

uttara āpūryamāṇa pakṣe kṣatrasya dhṛtir agniṣṭomaḥ । 

iti rājasūyāḥ । 

nyāya klṛptāś ca dakṣiṇā anyatra abhiṣecanīya daśapeyābhyām । 

abhiṣecanīye tu dvātriṃśatam dvātriṃśatam sahasrāṇi pṛthan makhyebhyaḥ । 

ṣoḷaśa ṣoḷaśa dvitīyibhyaḥ । 

aṣṭāv aṣṭau tṛtīyibhyaḥ । catvāri catvāri pādibhyaḥ । 

saṃsṛpa iṣṭīnām hiraṇyam āgneyyām vatsatarī sārasvatyām avadhvastaḥ sāvitryām śyāmaḥ pauṣṇām śiti pṛṣṭho bāhraspatyāyām ṛṣabha aindryām mahāniraṣṭo vāruṇyām । 

sāhasro daśapeyaḥ । 

imāś ca ādiṣṭa dakṣiṇāḥ । 

sauvarṇī srag udgātuḥ । 

aśvaḥ prastotuḥ । dhenuḥ pratihartuḥ । 

ajaḥ subrahmaṇyāyai । 

hiraṇya prākāśāv adhvaryoḥ । 

rājatau pratiprasthātuḥ । 

dvādaśa ṣaṣṭha ūhyo garbhiṇyo brahmaṇaḥ । 

vaśā maitrāvaruṇasya । 

rukmo hotuḥ । 

ṛṣabho brāhmaṇācchaṃsinaḥ । kārpāsam vāsaḥ potuḥ । kṣaumī barāsī neṣṭuḥ । 

eka yuktam yava ācitam acchāvākasya । 

vatsatary unnetus trivarṣaḥ sāṇḍo grāvastutaḥ । 

uśanasa stomena gara gīrṇam iva ātmānam manyamāno jayeta । 

uśanā yat sahasyair āyātam tvam apo yad avetur vaśāya iti sūkta mukhīye । go stoma bhūmi stoma vanaspati savānām na tā arvā reṇuka kāṭo aśnute na tā naśanti na dabhāti taskaro baḷ itthā parvatānām dṛḷhā cid yā vanaspate havīṃṣi vanaspate raśanaya niyūya iti sūkta mukhīyāḥ । 

ādhipatya kāmo brahma varcasa kāmo vā bṛhaspati savena yajeta । 

tasya tṛcāḥ sūkta sthāneṣu । 

agnir deveṣu rājati ity ājyam yas tastambha dhunotaya iti sūkta mukhīye indra marutva iha nṛṇām u tvā iti madhyaṃdina ud u ṣya devaḥ savitā hiraṇyayā ghṛtavatī bhuvanānām abhiśriyā indra ṛbhubhir vājavadbhiḥ samukṣitam svasti no mimītām aśvinā bhaga iti vaiśvadevam vaiśvānaram manasā agnim nicāyya prayantu vājās taviṣībhir agnayaḥ samiddham agnim samidhā girā gṛṇa ity āgnimārutam hotrakā ūrdhvam stotriya anurūpebhyaḥ prathama uttamāṃs tṛcān śaṃseyuḥ । 

pragāthebhyas tu mādhyaṃdine । 

anusavanam ekādaśa ekādaśa dakṣiṇāḥ । 

ekādaśa ekādaśa vā sahasrāṇi । 

śatāni vā । 

aśvo mādhyaṃdine adhikaḥ । 

bhavā bhrātṛvyavān adhibubhūṣur yajeta । 

sadyas kriyā anukriyā parikriyā vā svarga kāmaḥ । 

ekatrikeṇa tryekeṇa vā anna adya kāmaḥ । 

gotama stomena ya icched dāna kāmā me prajā syād iti । 

eteṣām saptānām śasyam uktam bṛhaspati savena । 

tvam bhuvaḥ pratimānam pṛthivyā bhvas tvam indra brahmaṇā mahān sadyo ha jāto vṛṣabhaḥ kanīnas tvam sadyo api vā jāta indra anu tvā hi ghne adhideva devā anu te dāyi maha indrāya । 

katho nu te paricarāṇi vidvān iti dve ekasya cin me vibhvas tv oja ekam nu tvā satpatim pāñcajanyam try aryamā manuṣo devatātā pra ghā nv asya mahato mahāni itthā hi soma in mada indro madāya vāvṛdha iti sūkta mukhīyāḥ । 

gotama stomam antar ukthyam kurvanti । 

graha antar ukthyaś ced agne marudbhir ṛkvabhiḥ pā indrā varuṇābhyām matsva indrā bṛhaspatibhyām indrā viṣṇubhyām sajūr ity āgni mārute purastāt paridhānīyāyā āvapeta । 

ubhayor āhvānam । 

anyatarasyām eke । ukthya stotriyeṣu ced yajñāyajñīyena । 

svair vā । 

sakṛd āhūya stotriyān । 

anyatra apy evam stotriya anurūpa samnipāte । 

yady u vai yajñāyajñīya yonau sarvair eva ukthya sāmabhiḥ prakṛtyā syāt tathā sati । 

śyena ajirābhyām abhicaran yajeta । 

aham manur garbhe nu saṃs tvayā manyo yas te manyav iti madhyaṃdinau । 

śeṣo bṛhaspati savena । 

śaramayam barhiḥ । 

mausalāḥ paridhayaḥ । 

vaibhītaka idhmaḥ । 

vāghātako vā । 

apagūrya āśrāvayet । 

pratyāśrāvayec ca । 

chindann iva vaṣaṭ kuryāt । 

dṛṣann iva juhuyāt । 

sādyas kreṣur varā vediḥ । 

khala uttara vediḥ । 

khalevālī yūpaḥ । 

sphyagro yūpaḥ । 

acaṣālaḥ । 

kalāpī caṣālaḥ । 

ity āgantukā vikārāḥ । 

anyāṃś ca adhvaryavo viduḥ । 

siddhe tu śasye hotā sampraiṣa anvayaḥ syāt । 

pāpyā kīrtyā pihito mahā rogeṇa vā yo vā alam prajananaḥ prajām na vindeta so agni ṣṭutā yajeta । 

tiṣṭhā harī yo jāta eva iti madhyaṃdinaḥ sarva āgneyaś cet stotriya anurūpā āgneyāḥ syuḥ । 

api vā sarveṣu devatā śabdeṣv agnim eva abhisamnayet । 

tathā saty anvakṣam indra stutā yajeta । 

indra somam indram stava iti madhyaṃdinaḥ । 

bhūti kāmo vā grāma kāmo vā prajā kāmo vā upahavyena yajeta । 

imā u tvā ya eka id iti madhyaṃdina indra agnyoḥ kulāyena prajāti kāmaḥ । 

tiṣṭhā harī tam u ṣṭuhi iti madhyaṃdina ṛṣabheṇa vijigīṣamāṇaḥ । 

marutvān indra yudhmasya ta iti madhyaṃdinaḥ । tīvra somena anna adya kāmaḥ । 

kva sya vīras tīvrasya abhivayasa iti madhyaṃdinaḥ । vighanena abhicaran । 

tasya śasyam ajireṇa । 

indrā viṣṇor utkrāntinā svarga kāmaḥ । 

imā u tvā dyaur naya indra iti madhyaṃdino yaḥ kāmayeta naiṣṇihyam pāpmana iyām iti sa ṛtapeyena yajeta । 

ṛtasya hi śurudhaḥ santi pūrvīr iti sūkta mukhīye satyena camasān bhakṣayanti । 

satyam iyam pṛthivī satyam ayam agniḥ satyam ayam vāyuḥ satyam asāv āditya iti । 

soma camaso dakṣiṇā । 

atimūrtinā yakṣyamāṇo māsam sauryā candramasībhyām iṣṭībhyām yajeta । 

śuklam cāndramasyā sauryayā itaram । 

atra āha gor amanvata navo navo bhavati jāyamānas taraṇir viśva darśataś citram devānām udagād anīkam iti yājyā anuvākyāḥ । 

sa īm mahīm dhunim etor aramṇāt svapnena abhyupyā cumurim dhunim ca iti sūkta mukhīye । 

sūrya stutā yaśas kāmaḥ । 

pibā somam abhīndram stava iti madhyaṃdinaḥ । vyomnā anna adya kāmaḥ । 

viśva deva stutā yaśas kāmaḥ । 

pañca śāradīyena paśu kāmaḥ । 

eteṣām trayāṇām kayā śubhā tad id āsa iti madhyaṃdinaḥ । ubhaya sāmānau pūrvau । 

ukthyaḥ pañca śāradīyo viśo viśo vo atithim ity ājyam । 

kaṇva rathantaram pṛṣṭham । 

go sava vivadhau paśu kāmaḥ । 

indra somam etāyāma iti madhyaṃdinaḥ । 

daśa sahasrāṇi dakṣiṇāḥ । 

ṣoḷaśa ekāhāḥ । 

āyur gaur iti vyatyāsam । 

udbhid balabhidau svarga kāmaḥ । 

indra somam indraḥ pūrbhid iti madhyaṃdinaḥ । 

vinuty abhibhūtyor iṣu vajrayoś ca manyu sūkte । 

abhicaran yajeta । 

tviṣy apacityoḥ saṃrāṭ svarājo rāḍ virājoḥ śadasya ca aikāhike । 

upaśadasya rāśi marāyoś ca kayā śubhīya tad id āsīye । 

bhūti kāma rājya kāma anna adya kāma indriya kāma tejas kāmānām । 

ete kāmā dvayor dvayoḥ । 

ṛṣi stomā vrātya stomāś ca pṛṣṭhya ahāni । 

nākasada ṛtu stomā dik stomāś ca abhiplava ahāni । 

vājapeyena ādhipatya kāmaḥ । 

saptadaśa dīkṣāḥ । 

saptadaśa apavargo vā । 

hiraṇya sraja ṛtvijo yājayeyuḥ । 

vajra kiñjalkā śata puṣkarā hotuḥ । 

viśvajid ājyam kayā śubhā tad id āsa iti madhyaṃdinaḥ । saṃsthite marutvatīye bārhaspatya iṣṭiḥ । 

ājya bhāga prabhṛti iḷa antā । bṛhaspatiḥ prathamam jāyamāno bṛhaspatiḥ samajayad vasūni । tvām īḷate ajiram dūtyāya agnim sudītim sudītim sudṛśam gṛṇanta iti samyājye । 

yadi tv adhvaryava ājim jāpayeyur atha brahmā tīrtha deśe mayūkhe cakram pratimuktam tad āruhya pradakṣiṇam āvartyamāne vājinām sāma gāyād āvirmaryā āvājam vājino agman । devasya savituḥ save svargān arvanto jayataḥ svargān arvato jayati iti vā । 

yadi sāma na adhīyāt trir etām ṛcam japet । tṛtīyena ābhiplavikena uktam tṛtīya savanam citravatīṣu cet stuvīraṃs tvam naś citra ūtyā agne vivasvad uṣasa ity agniṣṭoma sāmnaḥ stotriya anurūpau ṣoḷaśī tv iha । 

tasmād ūrdhvam atirikta uktham । 

pra tat te adya śipiviṣṭa nāma pra tad viṣṇuḥ stavate vīryeṇa iti stotriya anurūpau । 

brahma jajñānam prathamam purastād yat te ditsu prarādhyam tvām it śavasaspate । 

tam pratnathā iti trayodaśānām ekām śiṣṭvā āhūya dūrohaṇam rohet । 

bṛhaspate yuvam indraś ca vasva iti paridhānīyā vibhrāḍ bṛhat pibatu somyam madhv iti yājyā tasya gavām śatānām aśva rathānām aśvānām sādyānām vāhyānām mahānasānām dāsīnām niṣkakaṇṭhīnām hastinām hiraṇya kakṣyāṇām saptadaśa saptadaśāni dakṣiṇāḥ । 

daśa anye dakṣiṇā gaṇā dhanānām śata avama avara ardhyānām । 

pūrvān vā gaṇaśo abhyasyet । 

saptadaśa saptadaśa sampādayet । 

iti vājapeyaḥ । 

tena iṣṭvā rājā rāja sūyena yajeta । brāhmaṇo bṛhaspati savena । 

aniruktasya caturviṃśena prātaḥ savanam tṛtīya savanam ca । 

tam pratnathā iti tu trayodaśa vaiśvadevam । 

kayā śubhā tad id āsa iti madhyaṃdinaḥ । 

hotrakā ūrdhvam pragāthebhyaḥ prathamān sampātān śaṃseyuḥ । 

ahīna sūktāni vā । 

evam pūrve savane bṛhat pṛṣṭheṣv asamāmnāteṣu । 

pratikāmam viśvajit śilpaḥ । 

tasya samānam viśvajitā pragāthebhyaḥ । 

bṛhaspati savena ājyam । niṣkevalya marutvajīyau ca tṛcau । 

tābhyām tu pūrve aikāhike । 

hotrakā ūrdhvam pragathebhyaḥ śilpāny avikṛtāni śaṃseyuḥ । 

sāma sūktāni ca । 

ādyāṃs tṛcān ahīna sūktānām । 

antyānām aikāhikānām uttamān । 

samānam tṛtīya savanam bṛhaspati savena । nābhānediṣṭhas tv iha pūrvo vaiśvadevāt tṛcāt । 

evayāmarut tv āgnimārute mārutāt । 

tayor uktaḥ śasya upāyaḥ । 

yaśya paśavo na upadharerann anyān vā abhijanān ninītseta so aptoryāmeṇa yajeta । 

mādhyaṃdine śilpa yoni varjam ukto viśvajitā । 

ekāhena । 

garbha kāram cet stuvīraṃs tathā eva stotriya anurūpān । 

rathantareṇa agre tato vairājena tato rathantareṇa । 

bṛhad vairājābhyām vā evam eva । 

śyaita vairūpe vā । 

kāleya raivate acchāvākasya । 

sāma ānantaryeṇa dvau dvau pragāthāv agarbha kāram । 

atirātras tv iha । 

advaipada ukthyaś ced vaiṣuvatam tṛtīya savanam । 

ūrdhvam āśvinād atirikta ukthyāni । 

jarābodha tad viviḍḍhi jaramāṇaḥ samidhyase agninā indreṇa ā bhāty agniḥ kṣetrasya patinā vayam iti paridhānīyā yuvam devā kratunā pūrvyeṇa iti yājyā । 

yad adya kac ca vṛtrahann ud ghed abhi śrutā maghamāno viśvābhiḥ prātaryāvāṇā kṣetrasya pate madhumantam ūrmim iti paridhānīyā yuvām devās traya ekādaśāsa iti yājyā । 

tam indram vājayāmasi mahān indro ya ojasā nūnam aśvinā tam vām ratham madhumatīroṣadhīr dyāva āpa iti paridhānīyā panāyyam tad aśvinā kṛtam vām iti yājyā । 

ato devā avantu na iti vā anurūpasya uttamā । 

īḷe dyāvā pṛthivī ubhā u nūnam daivyā hotārā prathamā purohita iti paridhānīyā ayam vām bhāgo nihito yajatra iti yājyā । 

yadi na adhīyāt purāṇām okaḥ sakhyam śivam vām iti catasro yājyāḥ । 

tad vo gāya sute sacā stotram indrāya gāyata tyam u vaḥ satrāsāham satrā te anu kṛṣṭaya iti vā stotriya anurūpāḥ । 

aparimitāḥ paraḥ sahasrā dakṣiṇāḥ । 

śvetaś ca aśvatarīr atho hotur hotuḥ । 

jyotir ṛddhi kāmasya । 

nava saptadaśaḥ prajāti kāmasya । 

viṣuvat stomo bhrātṛvyavataḥ । 

gaur abhijic ca । 

gaur ubhaya sāmā sarva stomo bubhūṣataḥ । 

āyur dīrgha vyādheḥ । 

paśu kāmasya viśvajit । brahma caryasa kāma vīrya kāma prajā kāma pratiṣṭhā kāmānām pṛṭṣhya ahāny āditaḥ pṛthak kāmaiḥ । 

iti atirātrāḥ । 

teṣām ādyās traya aikāhika śasyāḥ । 

ity ekāhāḥ । 

atha ahīnāḥ । 

dvyaha prabhṛtayo dvādaśa rātra parārdhyāḥ agniṣṭoma ādayaḥ atirātra antāḥ māsa apavargāḥ aparimāṇa dīkṣāḥ । 

tatra ahnām saṃkhyāḥ saṃkhyātāḥ ṣaḷ aha antā abhiplavāt । 

atirātras tv antyaḥ saṃkhyā pūraṇe gṛhītānām । 

hānau vaiśvānaro adhikaḥ । 

āṅgirasam svarga kāmaḥ । 

yo vā puṇyo hīno anaprepsuḥ syāt । 

caitra ratham anna adya kāmaḥ । kāpivanam svarga kāma iti dvyahāḥ । 

prathamasya tu uttarasya ahnas tārttīyam tṛtīya savanam । 

tvam hi kṣaitavad iti ca ājyam । 

garva trirātram svarga kāmaḥ । 

tasya madhyamasya ahno vāmadevyam pṛṣṭham । viśo viśīyam agniṣṭoma sāma । 

vāravantīyam uttame । 

tvam agne vasūṃr iti ca ājyam । 

vaida trirātram rājya kāmaḥ । 

sarve trivṛto atirātrāḥ । 

chandoma pavamāna antar vasū pauś kāmaḥ । 

parāka chandoma parākau svarga kāmaḥ । 

iti tryahāḥ । 

garga trirātra śasyāḥ । 

atreś catur vīram vīra kāmaḥ । 

tasya vīravanty ājyāni । 

yam agne vājasātama iti dvitīye ahany ājyam । agnā yo martya iti tṛtīye । agnim nra iti caturthe । 

ṣoḷaśimac caturtham । 

tasya abhi tvā vṛṣabhā suta iti gāyatrīṣu rathantaram pṛṣṭham । 

anuṣṭub bṛhatīṣu bṛhat । 

caturthe tvam balasya gomato yaj jāyathā apūrvyā iti vā । 

jāmadagnam puṣṭi kāmaḥ । 

tasya puroḷāśinya upasadaḥ । 

vaiśvāmitram bhrātṛvyavān prajā kāmo vasiṣṭha saṃsarpam । 

iti caturahāḥ । 

sārvasenam paśu kāmo daivam bhrātṛvyavān pañca śāradīyam paśu kāmo vratavantam āyuṣ kāmo vāvaram vāk pravadiṣuḥ । 

iti pañca pañca rātrāḥ । 

pañca śāradīyasya tu saptadaśa ukṣāṇa aindrā mārutā mārutībhiḥ saha vatsatarībhiḥ saptadaśabhiḥ saptadaśabhiḥ pañca varṣa paryagnikṛtāḥ savanīyāḥ । 

teṣām trīṃs trīṃś caturṣv ahahsv ālabheran । pariśiṣṭān pañca pañcame । 

vratavatas tu tṛtīyasya ahnaḥ sthāne mahā vratam । 

pṛṣṭhya pañca aha uttamaḥ । 

ṛtūnām ṣaḷaham pratiṣṭhā kāmaḥ । 

pṛṣṭhyaḥ samūḷho vyūḷho vā । 

pṛṣṭhya avalambam paśu kāmaḥ । 

pṛṣṭhya pañcāho abhyāsakto viśvavic ca । 

sambhāryam āyuṣ kāmaḥ । pṛṣṭhya tryahaḥ pūrve abhiplava tryahaś ca । 

ṛṣi sapta rātram ṛddhi kāmaḥ । prājāpatyam prajā kāmaḥ । chandoma pavamāna vratam paśu kāmaḥ । jāmadagnam anna adya kāmaḥ । ete catvāraḥ pṛṣṭhyo mahā vratam ca । 

pṛṣṭhyo mahā vratam ca । 

vratam tu sva stomam prathame । 

saptadaśam dvitīye । 

chandoma pavamānam tṛtīye । 

caturviṃśo bahiṣ pavamānaḥ saptadaśaḥ śeṣaś caturthaḥ । 

aindramaty anyāḥ prajā bubhūṣan । 

trikadrukā abhijid viśvajin mahā vratam sarva stomaḥ । 

janaka saptarātram ṛddhi kāmaḥ । ahbiplava caturaho viśvajin mahā vratam jyotiṣṭomaḥ । 

pṛṣṭhya stomo viśvajic ca paśu kāmasya saptamaḥ । 

devatvam īpsato aṣṭa rātraḥ । 

pṛṣṭhyo mahā vratam jyotiṣṭomaḥ । 

navarātram āyuṣ kāmaḥ । pṛṣṭhyas trikadrukāś ca । 

trikadrukāḥ pṛṣṭhya avalamba iti paśu kāmasya । 

iti navarātrau । 

tri kakub adhyardhaḥ pṛṣṭhyaḥ । mahā tri kakub vyūḷho navarātraḥ । samūḷha tri kakup samūḷhaḥ । 

catuṣṭoma trikakub adhyardho abhiplavaḥ । etaiś caturbhiḥ svānām śraiṣṭhya kāmo yajeta । 

kusurubindum ṛddhi kāmaḥ । trayāṇām pṛṣṭhya ahnām eka ekam triḥ । 

chandomavantam paśu kāmaḥ । pṛṣṭhya avalaṃvasya prāg viśvajitaś chandomā daśamam ca ahaḥ । 

purā abhicaran । 

jyotir gām abhito gaur abhijitam viśvajid āyuṣam । 

śalalī piśaṅgam śrī kāmaḥ । 

abhiplava tryahaḥ pūrvas triḥ । 

iti daśarātrāḥ । 

pauṇḍarīkam ṛddhi kāmaḥ । pṛṣṭhya stomaś chandomā gotama stomo viśvajit । vyūḷho navarātro mahā vratam vaiśvānara iti vā । 

atha sambhāryau । 

atirātraś caturviṃśam adhyardho abhiplavaḥ pṛṣṭhyo vā । 

indra vajram bhrātṛvyavān । 

tato mahā vratam । 

atha dvādaśa ahā bhaveyuḥ । 

satrāṇi bhaveyuḥ । 

ukto daśa rātraḥ । 

samūḷho vyūḷho vā । 

tam abhito atirātrau । 

sambhāryayor vā vaiśvānaram upadadhyāt । 

saṃvatsara pravaḷham śrī kāmaḥ । atirātraś caturviṃśam viṣuvad varjo navarātro mahā vratam । 

atha bharata dvādaśa ahaḥ । 

imam eva ekāham pṛthak saṃsthābhir upeyuḥ । 

atirātram agre atha agniṣṭomam atha aṣṭā ukthyān atha agniṣṭomam atha atirātram । 

iti dvādaśa ahaḥ । 

tair ātmanā bubhūṣantaḥ prajayā paśubhiḥ prajanayiṣyamāṇāḥ sargam lokam eṣyantaḥ svānām śraiṣṭhyam aicchanta upeyur vā yajeta vā । 

iti pṛthaktvam । 

atha sāmānyam । 

aparimitatvād dharmasya pradeśān vakṣyāmaḥ । 

ythā hi parimitā varṇā aparimitām vāco gatim āpnuvanty evam eva parimitānām ahnām aparimitāḥ saṃghātāḥ । 

siddhāni tv ahāni teṣām yaḥ kaśca samāhāraḥ siddham eva śasyam । 

ahnām tu saṃśaye stoma pṛṣṭha saṃsthābhir eke vyavasthām । 

tad akṛtsnam dṛṣṭatvād vyatikramasya । 

chandogair eva kṛtvā samayam ahno bārhata rathantaratāyām ekāhena na śasyam rāthāntarāṇām । 

dvitīyena ābhiplavikena bārhatānām । 

api vā kayā śubhīya tad id āsīye eva nividdhāne syātām aikāhikam itarat । 

sarvān kāmān āpsyant sarvā vijitīr vijigīṣamāṇaḥ sarvā vyuṣṭīr vyaśiṣyann aśvamedhena yajeta । 

aśvam utsrakṣyann iṣṭibhyām yajeta । 

agir mūrdhanvān । 

virājau samyājye । 

pauṣṇī dvitīyā । 

tvam agne saprathā asi soma yās te mayobhuva iti sadvantau । 

tvām citra śravastama yad vāhiṣṭham tad agnaya iti samyājye । aśvam utsṛjya rakṣiṇo vidhāya sāvitryas tisra iṣṭayo ahar ahar vairāja tantrāḥ । 

savitā satya prasavaḥ prasavitā āsavitā । 

ya imā viśvā jātāny ā devo yātu savitā suratnaḥ sa ghā no devaḥ savitā sahāvā iti dve । 

samāptāsu samāptāsu dakṣiṇata āhavanīyasya hiraṇya kaśipāv āsīno abhiṣiktāya putra amātya parivṛtāya rājñe pāriplavam ācakṣīta । 

hiraṇmaye kūrce adhvaryur āsīnaḥ pratigṛṇāti । 

ākhyāsyann adhvaryav ity āhvayīta । 

ho hotar iti itaraḥ । 

prathame ahani manur vaivasvatas tasya manuṣyā viśas ta ima āsata iti gṛhamedhina upasamānītāḥ syus tān upadiśaty ṛco vedaḥ so ayam iti sūktam nigadet । 

dvitīye ahani yamo vaivasvatas tasya pitaro viśas ta ima āsata iti sthavirā upasamānītāḥ syus tān upadiśati yajur vedo vedaḥ so ayam ity anuvākam nigadet । 

tṛtīye ahani vāruṇa ādityas tasya gandharvā viśas ta ima āsata iti yuvānaḥ śobhanā upasamānītāḥ syus tān upadiśaty atharvāṇo vedaḥ so ayam iti yad bheṣajam niśāntam syāt tan nigadet । 

caturthe ahani somo vaiṣṇavas tasya apsaraso viśas ta imā āsata iti yuvatayaḥ śobhanā upasamānītāḥ syus tā upadiśaty āṅgiraso vedaḥ so ayam iti yad ghoram niśāntam syāt tan nigadet । 

pañcame ahany arbudaḥ kādraveyas tasya sarpā viśas ta ima āsata iti sarpāḥ sarpavida ity upasamānītāḥ syus tān upadiśati viṣa vidyā vedaḥ so ayam iti viṣa vidyām nigadet । 

ṣaṣṭhe ahani kubero vaiśravaṇas tasya rakṣāṃsi viśas tāni imāny āsata iti selagāḥ pāpakṛta ity upasamānītāḥ syus tān upadiśati piśāca vidyā vedaḥ so ayam iti yat kiṃcit piśāca samyuktam niśāntam syāt tan nigadet । 

saptame ahany asito dhānvas tasya asurā viśas ta ima āsata iti kusīdina upasamānītāḥ syus tān upadiśaty asura vidyā vedaḥ so ayam iti māyām kāṃcit kuryāt । 

aṣṭame ahani matsyaḥ sāmmadas tasya udaka carā viśas ta ima āsata iti matsyāḥ puñjiṣṭhā ity upasamānītāḥ syus tān upadiśati purāṇa vidyā vedaḥ so ayam iti purāṇam ācakṣīta । 

navame ahani tārkṣyo vaipaścitas tasya vayāṃsi viśas tāni imāny āsata iti vayāṃsi brahma cāriṇa ity upasamānītāḥ syus tān upadiśati itihāso vedaḥ so ayam iti itihāsam ācakṣīta । 

daśame ahani dharma indras tasya devā viśas ta ima āsata iti yuvānaḥ śrotriyā apratigrāhakā ity upasamānītāḥ syus tān upadiśati sāma vedo vedaḥ so ayam iti sāma gāyāt । evam etat paryāyaśaḥ saṃvatsaram ācakṣīta । 

daśamīm daśamīm samāpayan । 

saṃvatsara ante dīkṣate । 

trīṇi sutyāni bhavanti । 

gotama stomaḥ prathamam dvitīyasya ahna paśor upākaraṇa kāle aśvam ānīya bahir vedyās tāv eva āsthāpayeyuḥ । 

sa ced avaghrāyād upavarteta vā yajña samṛddhim vidyāt । 

na cet sugavyam no vājī svaśavyam iti yajamānam vācayet । 

tam avasthitam upākaraṇāya yad akranda ity ekādaśabhiḥ stauty apraṇuvan । 

anusvādhyāyam ity eke । 

adhrigo śamīdhvam iti śiṣṭvā ṣaḍviṃśatir asya vaṅkraya iti vā mā no mitra ity āvapeta upaprāgāc chasanam vājy arvā iti ca dve । 

saṃjñaptam aśvam patnyo dhūnvanti dakṣiṇān keśa pakśān udgrathya itarān pracṛtya savyān ūrūn āghrānāḥ । 

atha asmai mahiṣīm upanipātayanti । 

tām hotā abhimethati mātā ca te pitā ca te agre vṛkṣasya krīḷataḥ pratilānīti te pitā garbhe muṣṭim ataṃsayad iti । 

sā hotāram partyabhimethaty anucaryaś ca śatam rāja putryo mātā ca te pitā ca te agre vṛkṣasya krīḷataḥ । yīyapsyata iva te mukham hotar mā tvam vado bahv iti । 

vāvātām brahmā ūrdhvām enām ucchrayād girau bhāram harann iva । atha asmai madhyam ejatu śīte vāte punar niva iti । 

sā brahmāṇam pratyabhimethaty anucaryaś ca śatam rāja putrya ūrdhvam enam ucchrayati girau bhāram harann iva । atha asya madhyam ejatu śīte vāte punar niva iti । 

sadā prasṛpya svāhā kṛtibhiś caritvā । 

brahmodyam vadanti । 

kaḥ svid ekākī carati ka u svij jāyate punaḥ । kim svid himasya bheṣajam kim svid āvapanam mahad iti hotā adhvaryum pṛcchati । 

sūrya ekākī carati candramā jāyate punaḥ । agnir himasya bheṣajam bhūmir āvapanam mahad iti pratyāha । 

kim svit sūrya samam jyotiḥ kim samudra samam saraḥ । kaḥ svit pṛthvyai varṣīyān kasya mātrā na vidyata ity adhvaryur hotāram pṛcchati । 

satyam sūrya samam jyotir dyauḥ samudra samam saraḥ । indraḥ pṛthivyai varṣīyān gos tu mātrā na vidyata it pratyāha । 

pṛcchāmi tvā citaye deva sakha yadi tvam atra manasā jaganya । keṣu viṣṇus triṣu padeṣv asthaḥ keṣu viśvam bhuvanam āviveśa iti brahmā udgātāram pṛcchati । 

api teṣu triṣu padeṣv asmi yeṣu viśvam bhuvanam āviśeśa । sadyaḥ paryemi pṛthivīm uta dyām ekena aṅgena diśo asya pṛṣṭham iti pratyāha । 

keṣv antaḥ puruṣa āviveśa kāny antaḥ puruṣa ārpitāni etad brahmann upavaḷhāmasi tvā kim svin naḥ prativocāsy atra ity udgātā brahmāṇam pṛcchati । 

pañcasv antaḥ puruṣa āviśeva tāny antaḥ puruṣa ārpitāni । etat tvā atra partivanvāno asmin amāyayā bhavasy uttaromad iti pratyāha । 

prāñcam upaniṣkramya eka ekaśo yajamānam pṛcchanti pṛcchāmi tvā param antam pṛthivyā iti । 

iyam vediḥ paro antaḥ pṛthivyā iti pratyāha । 

mahmnā purastād upariṣṭāc ca vapānām caranti । 

sabhūḥ svayambhūḥ prathamam antar mahaty arṇave । dadhe ha garbham ṛtviyam yato jātaḥ prajāpatiḥ । hotā yakṣat prajāpatim mahimno juṣatama vetu pibatu somam hotar jaya iti praiṣaḥ । 

tava ime lokāḥ pradiśo diśaś ca iti yājyā । aśo ajas tūparo go mṛga iti prājāpatyāḥ । 

itareṣām paśūnām pracaranti । 

vaiśvadevī klṛptiḥ । 

pañcamena pṛṣṭhya ahnā śasyam vyūḷhasya । 

tasya viśeṣān vakṣyāmaḥ । 

agnim tam manya ity ājyam tasya aikāhikam upariṣṭāt । 

prauga tṛceṣv aikāhikā tṛcaḥ । 

trikadrukeṣu mahiṣo yavāśiram iti marutvatīyasya pratipad ekā tṛca sthāne । sūkteṣu ca antyam uddhṛtya aikāhikam upasaṃśasya tasmin nividam dadhyāt । 

evam niṣkevalye । 

abhi tyam devam savitāram oṇyor iti vaiśvadevasya pratipad ekā tṛca sthāne । sūkteṣu ca aikāhikāny upasaṃśasya teṣu nivido dadhyāt । 

evam eva āgni mārute । 

caturtham pṛṣṭhya ahar uttamam । 

jyotir gaur āyur abhijid viśvajin mahā vratam sarva stomo aptoryāmo vā । 

bhūmi puruṣa varjam abrāhmaṇānām vittāni pratidiśam ṛtvigbhyo dakṣiṇā dadāti । prācī dig hotur dakṣiṇā brahmaṇaḥ pratīcy adhvaryor udīcy udgātuḥ । etā eva hotrakāḥ anvāyattā anvāyattāḥ । 

atha eteṣām ahnām yoga viśeṣān vakṣyāmo yathā yuktāni yasmai yasmai kāmāya bhavanti । 

ayam eva ekāho atirātra ādau prāyaṇīyaḥ । 

eṣo antya udayanīyaḥ । 

avyakto madhye । 

ahīneṣu vaiśvānara eṣa eva । 

tāv antareṇa vyūḷho daśarātraḥ । 

eṣā prakṛtiḥ satrāṇām । 

tatra āvāpa sthānam । 

ūrdhvam daśarātrād ekāha arthe mahā vratam । 

prāg daśarātrād itareṣām ahnām । 

dvyaha arthe go āyuṣo । tryaha arthe trikadrukāḥ । abhiplava tryaham pūrvam trikadrukā ity ācakṣate । caturaha arthe trikadrukā mahā vratam ca । 

pañcāha arthe abhiplava pañcāhaḥ । uttamasya tu ṣaṣṭhāt tṛtīya savanam । 

ṣaḷaha arthe abhiplavaḥ ṣaḷahaḥ । 

ṣaḷaha antāḥ punaḥ punaḥ । 

pūrṇaḥ pūrṇaś ca ṣaḷahas tantratām eva gacchati । 

dvau trayodaśa rātrau । 

ṛddhi kāmānām prathamam । pṛṣṭhyam chandomāś ca antarā sarva stomo atirātraḥ । 

nyāya klṛptam vratavantam pratiṣṭhā kāmā dvitīyam । 

dvau pṛṣṭhyāv āvṛtta uttaraḥ । 

talpe vā udake vā vivāhe vā mīmāṃsyamānā dvitīyam । 

pṛṭṣhyam abhitas trikadrukāḥ । 

nyāya klṛptam dvyaha upajanam pratiṣṭhā kāmās tṛtīyam । 

catvāri pañcadaśa rātrāṇi devatam īpsatām prathamam । prathamasya caturdaśa rātrasya pṛṣṭhya madhye mahā vratam । 

brahma varcasa kāmā dvitīyam । dvitīyasya catur daśarātrasya agniṣṭut prāyaṇīyād anantaraḥ । 

sātrāhīnikā ubhau lokāv āpsyatām tṛtīyam । 

tṛtīyasya catur daśarātrasya agniṣṭut prāyaṇīya sthāne nyāya klṛptas tryaha upajanaḥ śeṣaḥ । 

nyāya klṛptam tryaha upajanam pratiṣṭhā kāmāś caturtham । 

ṣoḷaśarātram catūr rātra upajanam anna adya kāmāḥ । 

saptadaśa rātram pañcarātra upajanam paśu kāmāḥ । 

aṣṭādaśa rātram āyuṣ kāmāḥ । 

ṣaḷahaś ca atra pūryate । satantrasya upajanam vakṣyāmaḥ । 

ekānnaviṃśati rātram eka rātra upajanam grāmya āraṇyān paśūn avarurutsyamānāḥ । 

viṃśati rātram pratiṣṭhā kāmāḥ । abhijid viśvajitāv abhiplavād ūrdhvam । 

dvāv ekaviṃśati rātrau pratiṣṭhā kāmānām prathamam । trayāṇām abhiplavānām prathamāv antarā atirātraḥ । 

brahma varcasa kāmā dvitīyam । navarātrasya abhijid viśvajitoḥ sthāne dvau pṛṣṭhyāv āvṛtta uttaraḥ । 

saṃvatsara sammitā ity ācakṣate । 

dvāviṃśati rātram catū rātra upajanam anna adya kāmāḥ । 

trayo viṃśati rātram pañca rātra upajanam paśu kāmāḥ । 

dvau catur viṃśati rātrau prajāti kāmāḥ paśu kāmā vā prathamam । 

ṣaḷahaś ca atra pūryate । satantrasya upajanam vakṣyāmaḥ । svarge loke satsyanto bradhnasya viṣṭapam rokṣyanto dvitīyam । 

pṛṣṭhya stomas trayas triṃśo nirukto viśālaḥ pṛṣṭhya stomā eka viṃśa triṇava trayas triṃśāḥ pratilomāḥ pūrvasmiṃs tryahe anulomā uttarasmin saviśālo api vā uttara eva tryahaḥ pratilomo anulomaś ca aniruktam ahar āvṛttaḥ pṛṣṭhya stomaḥ । 

tṛvṛd aniruktaḥ । 

jyotir ubhaya sāmā । 

saṃsadām ayanam ity etad ācakṣate । pañca viṃśati rātram ekarātra upajanam anna adya kāmāḥ । ṣaḍviṃśati rātram dvirātra upajanam pratiṣṭhā kāmāḥ । 

sapta viṃśati rātram trirātra upajananam ṛddhi kāmāḥ । aṣṭāviṃśati rātram catū rātra upajanam brahma varcasa kāmāḥ । 

ekānna triṃśad rātram pañca rātra upajanam paramām vijitim vijigīṣamāṇāḥ । triṃśad rātram anna adya kāmāḥ । 

ṣaḷahaś ca atra pūryate satantrasya upajanam vakṣyāmaḥ । eka triṃśad rātram eka rātra upajananam anna adya kāmāḥ । dvā triṃśad rātram dvi rātra upajanam pratiṣṭhā kāmāḥ । 

trīṇi trayas triṃśad rātrāṇi pratiṣṭhā kāmānām prathamam । trayāṇām abhiplavānām upariṣṭād upariṣṭād atirātraḥ । 

brahma varcasa kāmā dvitīyam । caturṇām pañcarātrāṇām āvṛtta uttamaḥ uttamau ca antarā sarva stomo atirātraḥ । 

ubhau lokāv āpsyatām tṛtīyam ṣaṇṇām pañca rātrāṇām madhye viśvajid atirātraḥ । 

āvṛttās tu uttare trayaḥ । 

catus triṃśad rātram catū rātra upajanam anna adya kāmāḥ । 

paśu kāmānām uttarāṇi catvāri । pañca triṃśad rātraḥ pañca rātra upajanaḥ । 

ṣaṭ triṃśad rātre ṣaḷaha upajāyate । satantrasya upajanam vakṣyāmaḥ । sapta triṃśad rātra eka rātra upajanaḥ । 

aṣṭātriṃśad rātro dvi rātra upajanaḥ । ekānna catvāriṃśad rātram tri rātra upajanam anantām śriyam icchantaḥ । catvāriṃśad rātram catū rātra upajanam paramāyām virāji pratitiṣṭhantaḥ । 

eka catvāriṃśad rātra prabhṛtīny uttarāṇi nyāyena aṣṭā catvāriṃśad rātrāt । pañcāśad rātra prabhṛtīni ca ā ṣaṣṭi rātrāt । dviṣaṣṭi rātra prabhṛtīni ca ekona śata rātrāt । 

tatra eka rātra catū rātra upajanāni vratavanti । 

sapta ekānna pañcāśad rātrāṇi vipāpmanā vatsyantaḥ prathamam । 

atirātras trī trivṛnty ahāny atirātro daśa pañcadaśāny atirātro dvādaśāny atirātraḥ pṛṣṭhyo atirātrao dvādaśa ekaviṃśāny atirātraḥ । 

trivṛtām prathamo agniṣṭomaḥ ṣoḷaśy uttamaḥ pañcadaśānām ukthyā itare vidhṛtaya ity ācakṣate । 

yama atirātram ymām dviguṇām iva śriyam icchantaḥ । 

dvāv abhiplavau go āyuṣī atirātrau dvāv abhiplavāv abhijid viśvajitāv atirātrāv eko abhiplavaḥ । sarva stoma nava sapta daśāv atirātrau mahā vratam । 

svānām śraiṣṭhya kāmās tṛtīyam । caturṇām pṛṣṭhya ahnām eka ekam nava kṛtvaḥ । 

nava vargāṇām prathama ṣaṣṭha saptama uttamāny ahāny agniṣṭomāḥ । 

ukthyā itare pañca mahā vratam । 

savituḥ kakubha ity ācakṣate । 

trayāṇām uttareṣām nyāya klṛptā abhiplavāḥ । 

prathamasya tu ūrdhvam caturthāt sarva stomo atirātraḥ । 

upasatsu gārhapatye guggulu sugandhi tejana paitudārubhiḥ pṛthak sarpīṃṣi vipacya anusavanam sanneṣu nārāśaṃseṣv āñjīrann abhyañjīraṃś ca । 

ya varcasā na bhāyur ye vā ātmānam na eva jānīraṃs ta etā upeyuḥ । 

āñjana abhyañjanīyā ity ācakṣate । 

etā eva pratiṣṭhā kāmānām āñjana abhyañjana varjam । 

etāsām eva sarva stoma sthāne mahā vratam । 

aindramaty antyāḥ prajā bubhūṣantaḥ । 

etāsām eva sarva stomam uddhṛtya yathā sthānam mahā vratam । 

saṃvatsara kāmān āpsyanta uttamam । 

atirātraś caturviṃśam trayo abhiplavā navarātrao abhiplavau yo āyuṣī daśarātro vratam atirātraḥ । 

saṃvatsara sammitā ity ācakṣate । 

eka ṣaṣṭi rātram pratiṣṭhā kāmāḥ । etāsām eva pṛṣṭhyāv abhito nava rātram । 

tayor āvṛtta uttaraḥ । 

śatarātram āyuṣ kāmāḥ । caturdaśa abhiplavāś caturaha upajanāḥ । 

iti rātri satrāṇi । 

atha gavām ayanam sarva kāmāḥ । 

prāyaṇīya caturviṃśe upetya catur abhiplavān pṛṣṭhya pañcamān pañca māsān upayanti । 

atha ṣaṣṭham sambharanti । 

trīn abhiplavān pṛṣṭhyam abhijitam svara sāmna iti । 

ādyābhyām pūryate ahobhyām । 

iti nu pūrvam pakṣaḥ । 

atha viṣuvān ekaviṃśaḥ । 

na pūrvasya pakṣaso na uttarasya । 

āvṛttāḥ svara sāmānaḥ ṣaḷahāś ca uttarasya pakṣasaḥ । 

svara sāmamno viśvajitam pṛṣṭham trīn abhiplavān iti saptamam dvirātra ūnam kṛtvā atha pṛṣṭhya mukhāṃś catur abhiplavāṃś caturo māsān upayanti । 

atha uttamam sambharanti । trīn abhiplavān go āyuṣī daśarātram vrata udayanīyābhyām saptamaḥ pūryate । 

iti nv eka sambhāryam uttaram pakṣaḥ । 

atha dvi sambhāryam । 

vrata udayanīye eva uttamasya । go āyuṣī saptamasya । 

go āyuṣo vā vihareyuḥ । 

gām viśvajito anantaram । 

āyuṣam pūrvam daśarātrāt । 

api vā ūrdhvam viśvajitaḥ saptamaḥ savana māsam kṛtvā uddhareyur yo āyuṣī daśarātram ca । 

api vā uttarasya pakṣaso ahāny eva āvarterann anulomāḥ ṣaḷahāḥ syuḥ ṣaḷahā vā āvarterann anulomāny ahāni । 

iti gavām ayanam । 

sarve vā ṣaḍahā abhiplavāḥ syur abhiplavāḥ syuḥ । 

gavām ayanena ādityānām ayanam vyākhyātam । 

sarve tv abhiplavās trivṛt pañcadaśāḥ । 

māsāś ca pṛṣṭhya madhyamā nava । ṣaṣṭha saptama uttamān varjayitvā । 

bṛhaspati sava indra stutau ca abhijid viśvajitoḥ sthāne । 

saptamasya ca māsasya uttamayor abhiplavayoḥ sthāne trivṛd dvyūḷho daśarātra udbhid balabhidau ca । 

uttamasya ca māsasya ādau ye abhiplavās traya uddhṛtya teṣām madhyamam atha syuḥ pṛṣṭhya madhyamāḥ । 

samūḷho daśarātraḥ । 

ādityānām ayanena aṅgirasām ayanam vyākhyātam । 

trivṛtas tv abhiplavāḥ sava । 

pṛṣṭhya ādayaś ca ādyā māsāḥ pañca pūrvasya pakṣasaḥ । 

catvāras tu uttarasya pṛṣṭhya antā aṣṭama ādayaḥ । 

uttamasya ca māsasya ādau ye ṣaḷahās trayaḥ pṛṣṭhya antā evam te api syuḥ । 

pūrvau syātām abhiplavau । 

dṛti vātavator ayanam । 

prāyaṇīyo atirātraḥ । 

trivṛtā māsam pañcadaśena māsam saptadaśena māsam ekaviṃśena māsam triṇavena māsam trayas triṃśena māsam । 

vratam viṣuvat sthāne । 

etair eva māsaiḥ pratilomaiḥ pakṣa uttaram । 

udayanīyo atirātraḥ । 

eteṣām eva ahnām atirātrāv iti । 

aparam anyatra apy ādiṣṭaiḥ kāla pūraṇena cet saṃthā niyamaḥ । 

kuṇḍa pāyinām ayanam । 

māsam dīkṣitā bhavanti । 

te māsi somam krīṇanti । 

teṣām dvādaśa upasado bhavanti । 

somam upanahya pravargya pātrāṇy utsādya upanahya vā māsam agnihotram juhvati । 

māsam darśa pūrṇa māsābhyām yajante । 

māsam vaiśvadevena । 

māsam varuṇa praghāsaiḥ । māsam sāka medhaiḥ । 

māsam śunā sīrīyeṇa । 

yad ahar māsaḥ pūryate tad ahar iṣṭim samāpya agni praṇayana ādi dharma utsādana ādi vā aupavasathikam karma kṛtvā śvo bhūte prasunuyuḥ । 

tad dha eka upasadbhya eva anantaram kurvanti tathā dṛṣṭatvāt sautyān māsān agnihotra ādīn vadantaḥ । 

tad anupapannam । 

paśv artham hy agni praṇayanam tasya ca śvaḥ sutyā nimittam । 

atipraṇīta caryāyām ca vaiguṇyam darśa pūrṇa māsayoḥ । tathā agnihotrasya । 

sado havir dhānāy āgnīdhrīya agnī ṣoma praṇayana vasatīvarī grahaṇāni paśv arthāni bhavanti sutyā arthāny eke । 

tat kālaś caiva tad guṇāḥ । 

siddha svabhāvānām na vyavadhānād anyatvam yathā pṛṣṭhya abhiplavayoḥ । 

saguṇānām hy eva karmaṇām uddhāra upajano vā । 

subrahmaṇyā tv atyantam । 

anavadhṛta iha kāla saṃśayatvāt । 

utsargam eke stuyā upasad guṇatvāt । 

kriyā tv eva pravṛtte hy antam agatvā avasthāne doṣaḥ । 

trivṛtā māsam । saptadaśena māsam । triṇavena māsam । aṣṭādaśa trayas triṃśāni । dvādaśa ahasya daśa ahāni । mahā vratam ca atirātraś ca । 

sarveṇa yajñena yajante ya etad upayanti । 

sarpāṇām ayanam । 

go āyuṣī īdṛśī stome । 

anulome ṣaṇ māsān । 

jyotir dvādaśī stomo viṣuvat sthāne । 

prakāśa kāmā upeyuḥ । 

traivarṣikam prajā kāmāḥ । 

gavām ayanam prathamaḥ saṃvatsaraḥ । atha aṅgirasām । 

catvāri tāpaś citāni । 

kṣullaka tāpaś citam prathamam saṃvatsaram sadīkṣā upasatkam । 

tasya catvāraḥ sautyā māsāḥ gavām ayanasya prathama ṣaṣṭha saptama uttamāḥ । 

traivarṣikam tāpaś citam । tasya sautyaḥ saṃvatsaraḥ । 

ukto gavām ayanena । jyotir gaur āyur abhijid viśvajin mahā vratam caturviṃśānām vā eka ekam । 

dvādaśa varṣikam tāpaś citam । tasya catvāraḥ sautyāḥ saṃvatsarāḥ । gavām ayana śasyāḥ pūrveṇa eva nyāyena । 

ṣaṭ triṃśad varṣikam mahā tāpaś citam । tasya dvādaśa sautyāḥ saṃvatsarāḥ । gavām ayana śaṃsyāḥ pūrveṇa eva nyāyena । api vā uttarasya pakṣaso dvāviṃśatiḥ savana māsā bhaveyuḥ । trayo viṃśatiḥ pūrvasya । 

prajāpater dvādaśa saṃvatsaram । 

eka ekena nava nava varṣāṇi । 

etair eva stomaiḥ sādhyānām śata saṃvatsaram । eka ekena pañcaviṃśatiḥ pañcaviṃśatir varṣāṇi । 

etair eva stomair viśvasṛjām sahasra saṃvatsaram eka ekena ardha tṛtīyāny ardha tṛtīyāni varṣa śatāni । 

agneḥ । 

agniṣṭoma sahasram । 

sahasra sāvyam ity etad ācakṣate । 

atha sārasvatāni । 

sarasvatyāḥ paścima udaka ante dīkṣeran । 

te tatra eva dīkṣā upasadaḥ kṛtvā prāyaṇīyam ca sarasvatīm dakṣiṇena tīreṇa śamyā prāse śamyā prāse ahar ahar yajamānā anuvrajeyuḥ । 

saṃhārya ulūkhala budhno yūpaḥ । 

cakrīvanti sado havir dhānāni । 

āgnīdhrīyam patnī śālam ca । 

dakṣiṇa purastād āhavanīyasya avasthāya brahmā śamyām praharet । sā yatra nipatet tad gārhapatyasya āyatanam । tato adhivihāraḥ । 

viṣame cen nipated uddhṛtya same vihareyuḥ । 

apsu ced vāruṇam puroḷāśam nirvapeyuḥ । apānnapādā hy asthād upastham samanyā yanty upayanty anyā iti । ā ataḥ samānam sarveṣām । 

mitrā varuṇayor ayanam । 

kuṇḍa pāyinām ayanasya ādyān ṣaṇ māsān āvartayanto vrajeyuḥ । 

māsi māsi ca go āyuṣo upeyuḥ । gaur yugmeṣu । 

iti nu prathamaḥ kalpaḥ । 

atha dvitīyaḥ । 

yathā amāvāsyāyām atirātraḥ syāt tathā dīkṣeran । 

te amāvāsyāyām atirātram saṃsthāpya tad ahar eva amāvāsyasya sāmnāyya vatsān apākuryuḥ । 

tam pakṣam āmāvāsyena vrajitvā paurṇamāsya aṅgām upeyuḥ tam pūrva pakṣam āmāvāsyena vrajitvā paurṇamāsya aṅgām upeyuḥ । paurṇamāsena uttaram vrajitvā amāvāsyāyām āyuṣam upeyuḥ । 

evam āvartayanto vrajeyuḥ । 

indra agnyor ayanam । 

go āyuṣībhyām । 

aryamṇor ayanam trikadrukaiḥ । 

sarasvatī parisarpaṇasya śasyum uktam gavām ayanena । 

eka pātīni tv ahāny atirātrāḥ । 

pṛṣṭhya ahaś caturtham । 

iti nu gatayaḥ । 

atha utthānāni । 

plākṣam prasravaṇam prāpya utthānam । 

te yamunāyām kāra pacave avabhṛtham abhyupeyuḥ । 

udetya āgneye kāmāya iṣṭir vairāja tantrā । 

tasyām aśvīm ca puruṣīm ca dhenuke dadyuḥ । 

etad vā utthānam । 

ṛṣabha eka śatānām vā gavām sahasra bhāve । 

sarvasva jyānyām । 

gṛhapati maraṇe vā । jyānyām tu uttiṣṭhanto viśvajitā atirātreṇa uttiṣṭheyuḥ । gṛhapati maraṇa āyuṣā । gavā gavām sahasra bhāve । 

iti śasyam । 

atha savanīyāḥ । 

kratu paśavo vā atyantam । 

āgneyo vā aindrāgno vā । 

āgneyam vā rathantara pṛṣṭheṣu । 

aindram bṛhat pṛṣṭheṣu । 

aikādaśinān vā । 

prāyaṇīya udayanīyayor atirātrayoḥ samastān ālabheran । aindrāgnam antardhau vā । 

anvaham vā eka ekaśa aikādaśinān । 

na tv eva aikādaśinīm nyūnām ābheran । 

etena cet paśv ayanena īyus tṛtīye ahani daśarātrasya dvātriṃśatam aikādaśinyaḥ saṃtiṣṭhante ata etasmin navarātre atirikta paśūn ālabheran । 

vaiṣṇavam vāmanam ekaviṃśe । 

aindrāgnam । vaiśvadevam trayastriṃśe । dyāvā pṛthivīyam dhenum caturviṃśe । tasyā eva vatsam vāyavyam catuś catvāriṃśe । ādityānām vaśām aṣṭā catvāriṃśe । maitrā varuṇīm avivākye । 

vaiśva karmaṇam ṛṣabham mahā vrate । āgneyam udayanīye atirātre । 

api vā aikādaśinīm eva trayas triṃśī pūrayeyuḥ । abhijid viśvajid viṣuvanti dvi paśūni syuḥ । 

atha satri dharmāḥ । 

dīkṣaṇa ādi pitryāṇām daivānām ca dharmāṇām prākṛtānām nivṛttiḥ । 

sarvaśaś ca varjayeyur grāma caryām । 

saraṇam । 

vivṛta smayanam । 

stry abhihāsam । 

anāryā abhibhāṣaṇam । 

anṛtam krodham apām pragāhaṇam । 

abhivarṣaṇam । 

ārohaṇam ca vṛkṣasya nāvo vā । 

rathasya vā । 

dīkṣita abhivādanam । 

dīkṣitas tv aupasadam । 

ubhau sunvantam । 

sama siddhāntāḥ pūrva ārambhiṇam । 

abhitaptataram vā । 

sarva sāmye yathā vayaḥ । 

nṛtya gīta vāditāni । 

anyāṃś ca avratya upacārān । 

na ca enān bahir vedi sado abhyāśrāvayeyuḥ । 

na udakyān । 

no eva abhyudiyān na abhyastam iyāt । 

teṣām cet kiṃcid āpadā upanamet tvam agne vratapā asi iti japet । 

ākhyāya vā itareṣu upahavaṃl līpseta । 

avakīrṇinam tair eva dīkṣita dravyair aparyupya punar dīkṣayeyuḥ । 

āgrayaṇa kāle navānām savanīyān nirvapeyuḥ । 

dīkṣā upasatsu vratadugha ādayeyuḥ । 

teṣām vratyāni । 

payo dīkṣāsu । 

vyatinīya kālam upasadām caturtham ekasyā dugdhena । 

tāvad eva tribhis tanaiḥ । ekena tāvad eva । 

sutyāsu havir ucchiṣṭa bhakṣā eva syuḥ । 

dhānāḥ karambhaḥ parivāpaḥ puroḷāśaḥ parasya iti eṣām yadyat kāmayīraṃs tat tad upavigulphayeyuḥ । 

āśir adugho dadhy artham । 

saumyam vā vigulpham nivapeyur iti śaunako yāvat śarāvam manyeran । 

vaiśvadevam eke । 

bārhaspatyam eke । 

sarvān vā anusavanam । 

api vā anyatra siddham gārhapatye punar adhiśritya upavratayeran । 

anyān vā pathyān bhakṣān ā mūla phalebhyaḥ । 

etena vartayeyuḥ paśunā ca । 

tasya vibhāgam vakṣyāmaḥ । 

hanū sajihve prastotuḥ । 

śyenam vakṣa udgātuḥ । 

kaṇṭhaḥ kakudraḥ pratihartuḥ । 

dakṣiṇā śroṇir hotuḥ । dakṣiṇam sakthi maitrāvaruṇasya । savyam brāhmaṇācchaṃsinaḥ । dakṣiṇam pārśvam sāṃsam adhvaryoḥ । 

savyam upagantṝṇām । savya aṃsaḥ pratiprasthātuḥ । dakṣiṇam dor neṣṭuḥ । 

dakṣiṇa ūrur acchāvākasya । dakṣiṇo bāhur ātreyasya । sadam ca anūkam ca gṛhapateḥ । 

dakṣiṇau pādau gṛhapater vrata pradasya । 

savyau pādau gṛhapater bhāryāyai vrata pradasya । oṣṭha enayoḥ sādhāraṇo bhavati tam gṛhapatir eva praśiṃṣyāt । 

jāghanīm patnībhyo haranti । tām brāhmaṇāya dadyuḥ । 

skandhyāś ca maṇikās tisraś ca kikasā grāvastutaḥ । 

tisraś caiva kīkasā ardham ca vaikartasya unnetuḥ । dvayos taktayoḥ sūtrayos trīṇ trīṇi । ardham caiva vaikartasya klomā ca śamitus tad brāhmaṇāya dadyāt । 

yady abrāhmaṇaḥ syāt । 

śiraḥ subrahmaṇyāyai । yaḥ śvaḥ sutyām prāha tasya ajinam । iḷā sarveṣām । tā vā etāḥ ṣaṭ triṃśatam eka padā yajñam vahanti । 

bārhatāḥ svarga lokās tat prāṇeṣu caiva tat svargeṣu ca lokeṣu pratitiṣṭhanto yanti । 

sa eṣaḥ svargyaḥ paśur ya enam evam vibhajanty atha ye te anyathā tad yathā selagāvā pāpa kṛto vā paśum vimathnīraṃs tādṛk tat । 

tām vā etām paśor vibhaktim śrauta ṛṣir deva bhāgo vidām cakāra tām u ha aprocya eva asmāl lokād uccakrāma tām u ha girijāya bābhravyāyā manuṣyaḥ provāca tato ha enām etad arvān manuṣyā adhīyate । 

sarva samāna gotrāḥ syur iti gāṇagāriḥ katham hy āprī sūktāni bhaveyuḥ katham prayājā iti । 

api nānā gotrāḥ syur iti śaunakas tantrāṇām vyāpitvāt । 

gṛhapati gotra anvayā viśeṣāḥ । 

tasya rāddhim anu rāddhiḥ sarveṣām । 

pravarās tv āvarterann āvāpa dharmitvāt । 

jāmadagnā vatsās teṣām paca ārṣeyo bhārgava cyāvana āpnavāna aurva jāmadagna iti । 

atha ha ajāmadagnānām bhārgava cyāvana āpnavāna iti । 

ārṣṭiṣeṇānām bhārgava cyāvana āpnavāna ārṣṭiṣeṇa anūpa iti । 

bidānām bhārgava cyāvana āpnavāna aurva baida iti । 

yaska vādhaula mauna mauka śārkarākṣi sārṣṭi sāvarṇi śālaṅkāyana jaimini daivantyāyanānām bhārgava vaitahavya sāvetasa iti । 

śyaitānām bhārgava vainya pārtha iti । 

mitrayuvām vādhryaśva iti tri pravaram vā bhārgava daivodāsa vādhryaśva iti । 

śunakānām gṛtsamada iti tri pravaram vā bhārgava śaunahotra gārtsamada iti । 

gotamānām āṅgirasa āyāsya gautama iti । ucathyānām āṅgirasa aucathya gautama iti । rahūgaṇānām āṅgirasa rāhūgaṇya gautama iti । 

soma rājakīnām āṅgirasa sauma rājya gautama iti । vāmadevānām āṅgirasa vāmadevya gautama iti । bṛhadukthānām āṅgirasa bārhaduktha gautama iti । pṛṣadaśvānām āṅgirasa pārṣadaśva vairūpa iti । 

aṣṭādaṃṣṭram ha eke bruvate atītya āṅgirasam aṣṭādaṃṣṭra pārṣadaśva vairūpa iti । 

ṛkṣāṇām āṅgirasa bārhaspatya bhāradvāja bāndana mātavacasa iti । 

kakṣīvatām āṅgirasa aucathya gautama auśija kākṣīvata iti । 

dīrghatamasām āṅgirasa aucathya daurghatamasa iti । 

bharadvāja āgniveśyānām āṅgirasa bārhaspatya bhāradvāja iti । 

mudgalānām āṅgirasa bhārmyaśva maudgalya iti । tārkṣyam ha eke bruvate atītya āṅgirasam tārkṣya bhārmyaśva maudgalya iti । 

viṣṇu vṛddhānām āṅgirasa paurukutsya trāsadasyava iti । gargāṇām āṅgirasa bārhaspatya bhāradvāja gārgya śainya iti । āṅgirasa śainya gārgya iti vā । 

harita kutsapiṅga śaṅkha darbha bhaimagavānām āṅgirasa āmbarīṣa yauvanāśva iti । 

mandhātāram ha eke bruvate atītya āṅgirasam māndhātṛ āmbarīṣa yauvanāśva । 

saṃkṛti pūtimāṣa taṇḍi śambu śaivagavānām āṅgira gaurivīta sāṃkṛtya iti । 

śāktyo vā mūlam śāktya gaurivīta sāṃkṛtya iti । 

kaṇvānām āṅgirasa ājamīḷha kāṇva iti ghoram u ha eke bruvate avakṛṣya ājamīḷham āṅgirasa ghaura kāṇva iti । 

kapīnām āṅgirasa āmahīyava urukṣayase atha ya ete dvi pravācanā yathā etat śauṅga śaiśirayaḥ । bharadvājāha śuṅgāḥ katāḥ śaiśirayaḥ । 

teṣām ubhayataḥ pravṛṇīta ekam itarato dvāv itarataḥ । 

dvau vā itaratas trīn itarataḥ । 

na hi caturṇām pravaro asti na pañcānām atipravaraṇam । 

āṅgirasa bārhaspatya bhāradvāja kātya ātkīla iti । 

atrīṇām ātreya arcanānasa śyāvāśva iti gaviṣṭhirāṇām ātreya gāviṣṭhira paurvātitha iti । 

cikita gālava kāla bava manu tantu kuśikānām vaiśvāmitra devarāta audala iti । 

śraumata kāmakāyanānām vaiśvāmitra daiva śravasa daiva tarasa iti । 

dhanañjayānām vaiśvāmitra mādhucchandasa dhānañjaya iti । ajānām vaiśvamitra mādhucchandasa ājya iti । rauhiṇānām vaiśvāmitra mādhucchandasa aṣṭaka iti । 

pūraṇa vāridhāpayantānām vaiśvāmitra devarāta pauraṇa iti । 

katānām vaiśvāmitra kātya ātkīla iti । aghamarṣaṇānām vaiśvāmitra āghamarṣaṇa kauśika iti । reṇūnām vaiśvāmitra gāthina raiṇava iti । veṇūnām vaiśvāmitra gāthina vaiṇava iti । śālaṅkāyana śālākṣa lohita akṣa lohita jahnūnām vaiśvāmitra śālaṅkāyana kauśika iti । 

kaśyapānām kāśyapa āvatsāra asita iti । nidhruvāṇām kāśyapa āvatsāra naidhruva iti । rebhāṇām kāśyapa āvatsāra raibhya iti । śāṇḍilānām śāṇḍila asita daivala iti । 

kāśyapa asita daivala iti vā । 

vāsiṣṭha iti vasiṣṭhānām ye anya upamanyu parāśara kuṇḍinebhyaḥ । 

upamanyūnām vāsiṣṭha ābharadvasv indra pramada iti । parāśarāṇām vāsiṣṭha śāktya pārāśarya iti । kuṇḍinānām vāsiṣṭha maitrā varuṇa kauṇḍinya iti । 

agastīnām āgastya dārḍhacyuta idhmavāha iti । soma vāho vā uttama āgastya dārḍhācyuta soma vāha iti । 

purohita pravaro rājñām । 

atha yadi sārṣṭam pravṛṇīran mānava aila paurūravasa iti । 

iti satrāṇi । 

tāny adakṣiṇāni । 

teṣām ante jyotiṣṭomaḥ pṛṣṭhya śamanīyaḥ । 

sahasra dakṣiṇaḥ । 

anyo vā prajñāta dakṣiṇaḥ । 

dakṣiṇāvatā pṛṣṭhyā śamayerann iti vijñāyate । 

sa eva hetuḥ prakṛti bhāve prakṛti bhāve । namo brahmaṇe namo brahmaṇe । 

nama ācāryebhyo nama ācāryebhyaḥ । 

namaḥ śaunakāya namaḥ śaunakāya । 

bhṛgūṇām na vivāho asti caturṇām ādito mithaḥ । śyaita ādayas trayas teṣām vivāho mitha iṣyate । 

ṣaṇṇām vai gautama ādīnām vivāho na iṣyate mitha । dīrghatamā aucathyaḥ kakṣīvāṃś ca eka gotrajāḥ । 

bharadvāja āgniveśya ṛkṣāḥ śuṅgāḥ śaiśirayaḥ katāḥ । ete samāna gotrāḥ syur gargān eke vadanti vai । 

pṛṣadaśvā mudgalā viṣṇu vṛddhā kaṇvo agastyo haritaḥ saṃkṛtiḥ kapi । yaskaś ca eṣām mitha iṣṭo vivāhaḥ sarvair anyair jāmadagna ādibhiś ca । 

yāvat samāna gotrāḥ syur viśvāmitro anuvartate । tāvad vasiṣṭhaś ca atriś ca kaśyapaś ca pṛthak pṛthak । 

dvyārṣeyāṇām tryārṣeya samnipāte avivāhaḥ । tryārṣeyāṇām pañca ārṣeya samnipāte avivāha । 

viśvāmitro jamadagnir bharadvājo atha gautamaḥ । atrir vasiṣṭhaḥ kaśyapa ity ete sapta ṛṣayaḥ । 

saptānām ṛṣīṇām agastya aṣṭamānām yad apatyam tad gotram ity ācakṣate । 

eka eva ṛṣir yāvat pravareṣv anuvartate । tāvat samāna gotratvam anyatra bhṛgv aṅgirasām gaṇa ād ity asamāna pravaraṇir vivāho vivāhaḥ ।। 