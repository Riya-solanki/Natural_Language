Bādarāyaṇa Brahmasūtra, with the Bhāṣya by Mādhva, and Jagannāthatīrtha's Dīpikā

।। brahmasūtrabhāṣyam ।।

śrīmadānandatīrthabhagavatpādācāryaviracitam

।।

jijñāsyaṃ janmarakṣālayaniyatimatipratyagajñānabandha-
śreyodaṃ śāstragamyaṃ śrutigatavacanairmukhyavṛttyābhidheyam ।
bhaiṣmīsatyāsametaṃ bahuguṇavapuṣaṃ bhītipūrvāradūraṃ
bhaktiśrutyādicintyaṃ bhajanaparagatiṃ bhāvaye veṇukṛṣṇam ।।

āmrastambhātsamāgamya tāmratuṇḍānnihatya yaḥ ।
namraṃ naumi jagannāthaṃ kamro apāttaṃ nṛkesarī ।।

anadhītya mahābhāṣyaṃ yasya vyākṛṣyanugrahāt ।
tamupāse nṛsiṃhārkaṃ pratyūhatimirāpaham ।।

pūrṇabodhagurūn vande jayāryān vyāsadeśikān ।
rāmacandragurūnāryān lakṣmīkāntagurūnapi ।।

yenāyaṃ niraṇāyi madhvagurusadbhāṣyaprakāśāśayaḥ
prākhaṇḍi prativādidarśanagaṇaḥ prābandhi gurvarṇavaḥ ।
śiṣyebhyassamadāyi vittamubhayaṃ prālambhi vidyāsanaṃ
so ayaṃ śrīraghunāthatīrthagururāṭ śuddhiṃ vidadhyānmateḥ ।।

jayāryaracitāṃ ṭīkāmanusṛtya yathāmati ।
jagannāthākhyayatinā kriyate bhāṣyadīpikā ।।

kvacidbhāṣyavivṛtyaiva ṭīkārtho api vivicyate ।
tattvapradīpatātparyacandrikādyuktamārgataḥ ।।

nārāyaṇaṃ guṇaissarvairudīrṇaṃ doṣavarjitam ।
jñeyaṃ gamyaṃ gurūṃścāpi natvā sūtrārtha ucyate ।।

paramānandādyātmakasya paramātmanaḥ pratibimbatayā svataścidānandādyātmakasya jīvasya anādyavidyākāmakarmādinimittabandhadhvaṃsāya nikhilajīvajaḍātmakāt prapañcāt paramārthato atyantabhinnatayā nikhilaguṇodāratayā nirastasamastadoṣatayā paramapuruṣamavagamayituṃ sakalasadāgamānāṃ pravṛttiriti tattvam । yadāhuḥ -

aduḥkhamitaratsarvaṃ jīvā eva tu duḥkhinaḥ ।
teṣāṃ duḥkhaprahāṇāya śrutireṣā pravartate ।।

iti । apravartate'; duḥkhaprahāṇasādhanaṃ paramātmānaṃ pratipādayatītyarthaḥ । teṣāṃ cārthanirṇayāya brahmasūtrāṇi cakāra bhagavān bādarāyaṇaḥ । tāni ca paṭalapihitanayanavat yathāvadarthāvettṛbhiḥ avidyākhyapaṭalapihitanayanapadoktasadarthaiḥ anyairanyathāvyākhyātāni

yathāvadvyācikhyāsurbhagavānānandatīrthācāryaḥ samaṅgalasyaiva saphalatvāt prāripsitabhāṣyasya kaivalyādyakhilaphalasādhanatāsiddhyarthaṃ nirantarāyaparisamāptyādyarthaṃ ca nārāyaṇapraṇāmarūpaṃ maṅgalamācaran śiṣyaśikṣārthaṃ grathayati cikīrṣitaṃ ca pratijānīte - anārāyaṇam'; iti । asarvairguṇaiḥ udīrṇaṃ'; udāram utkṛṣṭam । adoṣavarjitaṃ'; doṣarahitam। ajñeyaṃ'; parokṣāparokṣākhyobhayavidhajñānaviṣayīkaraṇīyam । agamyaṃ'; prāpyam । ubhayatra sadbhiriti śeṣaḥ । nārāyaṇaṃ anatvā gurūṃśca'; iti cakārārthassamuccayaḥ । tathā ca gurūṃśca natvā sāṣṭāṅgaṃ namaskṛtya asūtrārthaḥ'; samastavedatadupabṛṃhaṇetihāsapurāṇādiśabdarāśyarthabhūto nārāyaṇākhyo brahmasūtrārtho mayā aucyate'; bhāṣyata iti yojanā।

atra guṇairudīrṇam ityanena prathamādhyāyasya, doṣavarjitam ityanena dvitīyādhyāyasya, jñeyam ityanena tṛtīyādhyāyasya, gamyam ityanena caturthādhyāyasya arthaḥ śiṣyahitatayā ādau saṅgṛhīta iti jñātavyam । anenaiva viśeṣaṇacatuṣṭayena viśeṣyavācakanārāyaṇaśabdaḥ na ḍitthādiśabdavatsāṅketikaḥ; kintu arāḥ doṣāḥ tadviruddhāḥ nārāḥ guṇāḥ teṣāmāśraya iti vā, arāṇāmāśrayo na bhavatīti vā, viṣayatayā naraviśeṣasambandhijñānāśraya iti vā, aravidhuramuktāśraya iti vā yogenotkṛṣṭaguṇavācaka ityuktaṃ bhavati । tena nārāyaṇa eva śāstrārtha iti pradarśitam । anenaiva viśeṣaṇacatuṣṭayena vandyatāprayojakāni bahuguṇatva-nirdeṣatva-śāstrajñeyatva-śāstragamyatvāni coktāni ।

yadvā - atra nārāyaṇamityādipadapañcakena samudraśāyitva-sarvavasanotkarṣakrīḍājñānādiguṇairuccatva-samyagdoṣa-karṣaṇa-prakṛṣṭadyutimayatva-jñāninaḥ prati prāptinirodharahitatvākhyanimittapañcakayutena nārāyaṇavāsudevasaṅkarṣaṇapradyumnāniruddhākhyamūrtaya ucyante; tāsāmetacchāstrādhyāyapādeṣu pratipipādayiṣitatvāt । tathā ca anārāyaṇaṃ natvā guṇairudīrṇaṃ natvā doṣavarjitaṃ natvā'; ityādikā tattvapradīpikoktayojanā draṣṭavyā ।

agurornāma na gṛhṇīyācchiṣyo bhāryā paterapi'; iti vacanād gurornāma nāgrahīdācāryaḥ । na ca agurūn nārāyaṇaśabdavācyān nārāyaṇapadenaiva gurunāma covāca, āsamantāt viśiṣṭassa eva hi vyāso api'; iti tattvapradīpikāvirodha iti vācyam; gurudevatayorvāstavābhedavivakṣayā tadupapatteḥ । yogarūḍhavyāsakṛṣṇādyasādhāraṇanāmavivakṣayā evamuktatvāt । gurutvanimittaśāstraprabhavatva-śāstrasampradāyapravartakatva-sākṣādupadeśakatvākhyaprakārabāhulyāt gauravādvā bahumānārthaṃ vā bahuvacanaprayogaḥ । yadyapi gururvyāsaḥ, iṣṭadevatāpi sa eveti na tayorbhedaḥ, tathāpi viśeṣānugrahārthaṃ pṛthaṅnatiriti । evaṃ svasya gurudevatayoḥ bhede arucisūcanārtho apiśabdaḥ । tathā ca - aapi'; tathāpi gurudevatābhedābhāve apītyarthaḥ । tattvapradīpakṛttu apiśabdātsūtrakāramapītyāha । tasyāpi viśeṣānugrahārthaṃ pṛthaṅnatirityevābhiprāyaḥ । yadvāpiśabdaḥ viśeṣaṇāntarasamuccayārthaḥ, tadvivaraṇamasyetyādi'; iti sudhoktarītyā guṇapūrṇatvopapādakajagajjanmādikāraṇatvādirūpānuktaviśeṣaṇāntarasamuccayārtho apiśabdaḥ ।

anenaiva ślokena śrotṛpravṛttyaṅgabhūtāḥ śāstrādhikāriviṣayaprayojanasambandhāśca śiṣyaśikṣārthaṃ sūcitā bhavanti।

dvāpare sarvatra jñāne ākulībhūte tannirṇayāya brahmarudrendrādibhirarthito bhagavānnārāyaṇo vyāsatvenāvatatāra ।

nanu brahmasūtrāṇāṃ prāmāṇye satyeva prekṣāvadupādeyatvam, prāyo asya prāmāṇyaprayojyatvāt । satyeva tasmin prātītikārthanirāsena yathāvadvyākhyeyatvaṃ sambhavati । prāmāṇyameva kathamityāśaṅkya āptimūlatvādinaiveti parihāramabhipretya vaktṛśrotṛprasaṅgadoṣābhāvarūpāptimūlatvopapādanāya sūtrāgatikramamāha - advāpare'; ityādinā । dvāveva dharmapādau parāvavaśiṣṭau yasmin yuge, dvābhyāṃ yugābhyāṃ parasminnuttarasmin yuge iti vā, vaivasvatamanvantare mahāyugeṣu prathamadvāparāpekṣayāṣṭāviṃśe dharmapādadvayayutatvāt dvāparākhye yuge । asarvatra'; amanuṣyāṇāṃ ṛṣīṇāṃ devānāṃ ca'; iti tattvapradīpokteḥ aloka iti sajjano vivakṣitaḥ'; iti prameyadīpokteśca sarveṣāṃ devaṛṣyādīnāṃ satāṃ ajñāne'; samyagjñāne aākulībhūte'; samyagjñānaṃ saguṇatvādijñānaṃ uta nirguṇatvādijñānamiti vipratipattijanyasandehaviṣayatāṃ nirguṇatvādijñānameva na tvanyaditi mithyājñānaviṣayatāṃ ca prāpte sati, tajjñānaviṣayībhūtaṃ saguṇatvādikaṃ tattvamanyadveti sandehe tādṛgviparyaye ca satīti yāvat । atannirṇayāya'; tasmin saguṇatvādijñāne tasya samyagjñānatvasya niścayārthe, idameva tattvaṃ nānyaditi viṣaye samyaktvaniścayārthamiti yāvat । abrahmarudrendrādibhiḥ'; devairiti śeṣaḥ । aarthitaḥ'; upayācitaḥ । anyapadārthānāṃ devānāṃ brahmarudrendrādibhiriti yadviśeṣaṇaṃ tat prasiddhaprabhāvānāmapi bhagavaditareṣāmaśakyamidaṃ kāryamiti pradarśanārtham । abhagavān'; samagraiśvaryavairāgyādiguṇasampanno anārāyaṇaḥ'; tannirṇayāya avyāsatvena'; vyāsabhāvena aśubhamarakatavarṇam'; ityuktavyāsarūpeṇa aavatatāra'; āvirbabhūveti । tannirṇayāyetyasyāvṛtyā yojanā । tannirṇayāyendrādibhirarthito rudraḥ brahmā ca tataḥ taiḥ sarvairupagamyottamādhikāribhiḥ arthito bhagavāniti buddhyā vivekenānvayaḥ ।

atheṣṭāniṣṭaprāptiparihārecchūnāṃ tadyogamavijānatāṃ tajjñāpanārthaṃ vedamutsannaṃ vyañjayaṃścaturdhā vyabhajat, caturviṃśatidhaikaśatadhā sahasradhā dvādaśadhā ca ।

tataḥ kiṃ prakṛte ityata āha - atheti । aatha'; tasmāt tannirṇayāyāvatīrṇatvāt avatārānantarameva tattvajñānānanukūlavijātīyavyāpāravyavadhānamakṛtveti yāvat, na tu paropadeśamapekṣyeti vā । aiṣṭāniṣṭaprāptiparihārecchūnām'; iṣṭaprāptiścāniṣṭaparihāraśca tāvicchūnām । tattvapradīparītyā aprāptasukhaprāptiduḥkhaparihārecchāvatāmiti vā । mokṣasya puruṣārthatāsamarthanārthaṃ vādivipratipatteḥ tatsvarūpanirūpaṇārthaṃ caivamuktam । anyathā mumukṣūṇāmityeva brūyāt । naitāvatālam aātyantika'; iti copaskartavyam । atadyogaṃ'; tayorupāyaviśeṣaṃ nivṛttadharmaparāparatattvajñānarūpaṃ aavijānatām'; ajānānānāṃ sajjanānāṃ atajjñāpanārtham'; iṣṭāniṣṭaprāptiparihāropāyajñāpanārthaṃ। autsannam'; apapāṭhādinā tirohitaṃ avedaṃ caturdhā'; - avyabhajat'; ityāvartate, atataḥ prāgeva vibhaktam'; iti apunarekaikam'; iti ca śeṣaḥ । tathā ca avāntaravedavibhāgāt prāgeva tataḥ svata eva caturdhā vibhaktāt ṛgādirūpāt mūlavedāt caturdhā vibhaktaṃ vedaṃ ṛṅnigadādirūpamupavedaṃ vyañjayan adhyāpanenābhivyajya tatastasmādekaikasmādekaiko bhāga iti caturdhā vyabhajat । ṛco ṛca uddhṛtyābhivyajya tato ṛgvedaṃ, nigadādyajurvedam, sāmnassāmavedam, ātharvaṇādatharvaṇavedaṃ kṛtavānityarthaḥ । punarekaikaṃ ca vedam ṛgvedādirūpāvāntarabhedaṃ vedam

adhyetṛṇāmalpaśaktiṃ vīkṣya caturviṃśatidhā ekaśatadhā ekottaraśatākhyaprakāreṇa sahasradhā dvādaśadhā ca vyabhajadityarthaḥ । taduktam ṛgbhāṣye -

ṛcaḥ sa ṛca uddhṛtya ṛgvedaṃ kṛtavān prabhuḥ ।
yajūṃṣi nigadāccaiva tathā sāmāni sāmataḥ ।।

ityādinā svata eva caturdhā vibhaktāt mūlavedāt ṛgādirūpopavedamuddhṛtyābhivyajya tasmādavāntaram ṛgvedādi kṛtavānityarthaḥ । atra pūrvaṃ dvāparagrahaṇaṃ mahāvedāt uddhṛtasya upavedasya avāntaravedatvena avāntaravedasya ca caturviṃśatyāditvena vibhāgakathanaṃ ca akhilajñānākulībhāvasamarthanārtham । kālato vibhāgātpūrvaṃ tattacchākhāparijñānācca bhavati hyākulībhāvaḥ । taduktaṃ - acakre vedataroḥ'; ityādinā । aalpamedhasaḥ'; ākulībhūtajñānān, tannivāraṇārthamiti śeṣaḥ । yadyapi -

eko vedaḥ kṛte hyāsīt tretāyāṃ sa tridhābhavat ।
sa eva pañcadhā jāto dvāparaṃ prāpya vai yugam ।।

utsannassa kaliṃ prāpya vedaḥ prāyeṇa sarvaśaḥ ।।

ityatharvaṇabhāṣyodāhṛtasmṛtau kṛtayuge vedaikatvasya tretāyāṃ traividhyamātrasya dvāpare pañcavidhatvasya cokteḥ, tathā sarvasyāpi vedasya kalāvevotsādokteḥ, atra tu avedamutsannam'; ityanena tretāyuge caturdhā vibhāgasya dvāpara evotsādasya coktervirodho bhāti । tathāpi avyaktamūlarāśyapekṣayā vedaikyokteḥ sambhavāt, tretāyuge prācuryeṇa bhagavadijyāsādhanatvavivakṣayā traividhyoktāvapi vastuta atharvaṇākhyaprakārāntarasattvasya aniṣedhena vidhāntarasyāpi sattvasambhavāt, dvāpare apauruṣeyasya vedasya caturvidhatve api pauruṣeyairitihāsapurāṇādibhiḥ saha pañcavidhatvasyāpi sambhavāt, bāhulyena sarvaiḥ prakārairvedasya kalāvutsāde api vyāsāvatārātpūrvaṃ dvāpare apyapapāṭhādirūpotsādasya sambhavāt avirodhaḥ।

tadarthanirṇayāya brahmasūtrāṇi cakāra ।

evamupodghātamuktvā prakṛtamāha - atadarthanirṇayāya'; iti । teṣāṃ sarveṣām arthaḥ tam upakramādiyuktibhirnirṇetumityarthaḥ । abrahmasūtrāṇi'; brahma vedaḥ, tadarthaḥ parabrahma vā, tasya sūtrāṇi tatsvarūpanirṇāyakānītyarthaḥ। gītābhāṣye tu abrahmasūtrāṇi cakāra'; ityantena vakturvyāsasya nārāyaṇāvatāratvoktyā parihṛtatvāt, brahmādīnāmarthitvoktyā ca śrotṛdoṣābhāvasya vaktari tannimittavipralambhābhāvasya coktatvāt, ajñāna ākulībhūte tannirṇayāya'; ityanena ajñānanirharaṇasya prasaktatvena prasaṅgadoṣābhāvasya tata evānapahāsasya coktatvādāptimūlatā darśitā bhavati। abrahmasūtrāṇi'; ityanena brahmaparaśrutivyākhyānarūpatvāt śrutimūlatvaṃ, nyāyavyutpādakatvādyuktimūlatvaṃ ca sūcitam । tathā ca siddhaṃ brahmasūtrāṇāṃ prāmāṇyamiti bhāvaḥ ।

taccoktaṃ skānde - nārāyaṇād viniṣpannaṃ jñānaṃ kṛtayuge sthitam । kiñcittadanyathā jātaṃ tretāyāṃ dvāpare akhilam ।।

uktamevārthaṃ pramāṇena sthāpayati - atacca'; iti । aca'; śabda evārthe । tathā ca - yadasmābhiḥ advāpare'; ityādinoktaṃ tat skāndapurāṇoktameveti bhāvaḥ । na kevalamasmābhiḥ kintu skānde coktamiti samuccaye vā aca'; śabdaḥ । tathoktaṃ tattvapradīpe - ayadyapyācāryaḥ svoktārthe svayameva pramāṇaṃ, sarvajñatvādavipralambhakatvācca । tathāpi skānde coktamiti prauḍhavādaṃ karoti'; iti । ana kevalamasmābhiḥ'; iti prameyadīpe api kimuktamityatastatpaṭhati - anārāyaṇāt'; iti । tadupadeśādityarthaḥ । abrahmādidvārā'; iti śeṣaḥ । yadvā - utpattyādyaṣṭake jñānasya praviṣṭatvāt tasya nārāyaṇajanyatvopapattiḥ । aniṣpannam'; utpannaṃ aakhilaṃ'; saguṇatvādisarvaviṣayakamityatrāpi sambadhyate । ajñānaṃ'; samyagjñānaṃ asthitaṃ'; yathotpannaṃ tathaiva saṃśayādyanāskanditameva sthitam । asatsu'; iti śeṣaḥ । jñānaviṣaye saṃśayādikaṃ nābhūditi phalitārthaḥ । atretāyāṃ'; yuge atat'; jñānaṃ akiñcit'; viṣaye aanyathājātam'; idamado veti pūrvoktasaṃśayaviṣayatām anyadeveti mithyājñānaviṣayatāṃ ca prāptamityarthaḥ । atra dvāparavat tretādirapyaṣṭāviṃśo grāhyaḥ । dvāpare yuge akhilaṃ sarvaviṣayaṃ tadanyathā jātamityanvayaḥ ।

gautamasya ṛṣeśśāpājjñāne tvajñānatāṃ gate । saṅkīrṇabuddhayo devā brahmarudrapurassarāḥ । śaraṇyaṃ śaraṇaṃ jagmuḥ nārāyaṇamanāmayam ।।

nanu kālaprayuktamanyathātvaṃ cet dvāparayuge bhāgadvayasyaivānyathātvaṃ yuktaṃ, na tu sarvasyetyato viśeṣakāraṇaṃ cāha - agotamasya'; iti । atu'; śabdaścārthaḥ śāpe viśeṣakāraṇatvasya jñāne vā samyaktvasya dyotakaḥ । tathā ca gautamasya ṛṣeḥ śāpācca jñāne guṇapūrṇatvādisamyagjñāne ajñānatāṃ nedaṃ tattvajñānamiti tattvajñānabhinnatvaprakārakapratītiviṣayatāṃ sandehaviṣayatāṃ ca gate prāpte sati, jñānaviṣaye samyagjñānaviruddhasaṃśayaviparyayaviṣayatāṃ gate satīti yāvat । abrahmarudrapurassarāḥ'; tadādayo adevāḥ'; asaṅkīrṇabuddhayaḥ'; ajñānādimiśrajñāninaḥ yadviṣaye jñānaṃ jātaṃ punastadviṣayagataprakāreṣu ajñānasaṃśayādimantaḥ santaḥ aśaraṇyaṃ'; tatra sādhuṃ śaraṇeṣu rakṣakeṣu agryam aanāmayaṃ'; pramāṇalakṣaṇaṭīkoktarītyā atra āmayapadaṃ rogavācakaṃ doṣāntaropalakṣakam । tathā ca nirdeṣaṃ anārāyaṇaṃ'; "sarvottamatvavijñānapūrvaṃ tatra manaḥ sadā"ityādyuktaprakāreṇa aśaraṇaṃ jagmuḥ'; śaraṇaṃ gatā ityarthaḥ । taṃ prārthayan svakāryaṃ ca vyajñāpayanniti ca draṣṭavyam । atra brahmādibuddhīnāṃ saṅkīrṇatvaṃ nāma saṅkīrṇabuddhiṣu sajjaneṣu dayāyuktatvameva, na tvitareṣāṃ buddhīnāmivājñānādimiśratvam, ajñānasaṃśayādiviṣayaviṣayakatvaṃ vā । svahatagonirmātṛmātraviṣayakagautamaśāpakālanimittābhibhavapadoktatirodhānayordeveṣvasambhavāt । brahmādidevagonirmātṛvyatiriktalokasya tu gautamahatagonirmātṛtvābhāve api sampradāyapravartakābhāvāt kālataścājñānaprāptiriti draṣṭavyam । gautamaśāpāgamaprakārastu ittham - pūrvaṃ hi dvādaśavārṣikyāṃ anāvṛṣṭau satyāṃ tayā pīḍitā ṛṣayo gautamāśramaṃ annavantam adhyūṣuḥ । tatraiva bahukālaṃ tenādṛtāḥ svasvavihitakarmāṇaḥ samavartanta । atha anāvṛṣṭau śāntāyāṃ teṣāṃ svasvāśramagamanecchā samajani । tadarthaṃ gautamamanujñāṃ yayācire । tathāpi svāśramāśūnyatālobhāt na tadanujñāmalambhiṣata । tasminnevāvasare

haraśirassthasurasaritaṃ sapatnīṃ matvā tāṃ niścikāsayiṣantyā pārvatyā preṣito vināyako brahmacāriveṣeṇa pracchannastānṛṣīnupasasāra, abravīcca - he tatra bhavantaḥ, kimarthamimamāśramamadhivasatha? cirakālamekaparānnāśanena yuṣmattapo vinaṅkṣyati। tasmāt svaṃsvamāśramaṃ vrajata। tatra ca mayocyamānamupāyamākarṇayata। yūyaṃ jñānatapobalāt kāñcana māyāmayīṃ māheyīṃ nirmimīdhvam । tāṃ gautamatapobalākṛṣṭabalāhakāvalīvigalitasalilavardhitasasyādau praveśayata । atha sasyagrāsinīṃ tāṃ apakrāmayituṃ prayatiṣyate gautamaḥ । tataḥ sahasā tatkamaṇḍalūdakasaṃsparśamātreṇa sā nipatiṣyati । tadā brāhmaṇāstaṃ pratibrūta yāvadimāmaśeṣamātaraṃ gāṃ notthāpayiṣyati bhavān tāvanna bhojyānnaḥ । tato haraśirassthadyusaritamavatārya tadvāriṇā abhiṣicya tāmujjīvayatu bhavān ityevamanutāpinaṃ tamabhilapyāpasaratetyuktvā herambo ambikāṃ jagāma। atha te vināyakena praṇigaditaṃ prayāṇopāyamupasṛtya anvatiṣṭhan। tenaivopāyena prātiṣṭhanta । tatastāvadgautamaḥ tapasā tryambakamārādhya mandākinīṃ anusamānīya tadvāriṇā surabhimabhiṣiṣeca । tataḥ sottasthau munistaddhatyāghāt vimuktaśca । ata eva godāvarīti tasyāḥ saṃjñā samajani । atha vināyakaceṣṭitaṃ pratibudhya ṛṣibhyaścukrodha, aśapacca gautamaḥ yadasmadannanimittajñānabalādete gāṃ niramaṃsta tat jñānamapaitviti ।

tairvijñāpitakāryastu bhagavānpuruṣottamaḥ । avatīrṇo mahāyogī satyavatyāṃ parāśarāt । utsannānbhagavānvedānujjahāra harisvayam । caturdhā vyabhajattāṃśca caturviṃśatidhā punaḥ । śatadhā caikadhā caiva tathaiva ca sahasradhā । kṛṣṇo dvādaśadhā caiva

devaiḥ prārthito bhagavān kimakarodityata āha - ataiḥ'; iti । amahāyogī'; munirūpaḥ mahāśaktirvā । apuruṣottamaḥ'; kṣarākṣaracetanābhyāṃ uttamo abhagavān'; nārāyaṇaḥ ataiḥ'; svaśaraṇāgatiṃ prāptaireva devaiḥ avijñāpitakāryaḥ'; san vijñāpitaṃ pratipāditam avatārādirūpaṃ kāryaṃ yasya saḥ, rūpeṇa amahāyogī'; nāmnā kṛṣṇaḥ aparāśarāt satyavatyāmavatīrṇaḥ'; ityanvayaḥ । avatārānantarikaprayojanamāha - autsannān'; iti । asvayaṃ'; sākṣāt ahariḥ'; abhagavān'; jñānādiguṇaśālī vyāsaḥ autsannān'; apapāṭhādinā tirohitān avedān'; asvayameva'; anyopadeśamantareṇa aujjahāra'; uccāraṇena vyaktīcakāra । tāṃśca prāgeva caturdhā vibhaktān vedān punaḥ acaturdhā vyabhajat'; caturbhāgānakarot । ekaikaṃ ca bhāgaṃ apunaḥ'; caturviṃśatyādiśākhārūpeṇa ṛgvedaṃ acaturviṃśatidhā', yajurvedaṃ aekaśatadhā'; ekottaraśatākhyaikaprakāreṇa, sāmavedaṃ asahasradhā'; atharvaṇavedaṃ advādaśadhā ca'; vyabhajadityarthaḥ । bhagavattvasya mukhyatvajñāpanāya abhagavān'; iti punaruktiḥ । aeva'; śabdāḥ prakārādhikyavyavacchedakāḥ । aca'; śabdāḥ prakārāṇāṃ parasparasamuccāyakāḥ ।

punastasyārthavittaye ।

prakṛtamāha - apunaḥ'; iti । pūrveṇaivāsyānvayaḥ । yadvā - uttareṇāpyanvayaḥ । vedavibhāgānantaraṃ ityarthaḥ । atasya'; vedasya aarthavittaye'; arthajñānāya । vedānāṃ bahutve api arthasyaikatvāttadvivakṣayā tān vedāniti bahuvacananirdiṣṭānāmapi vedānāṃ tasyetyekavacanena nirdeśo nānupapannaḥ, tasyetyasya samudāyaikavacanatvāt । nityasāpekṣatvāt aarthavittaye'; iti samāsassādhuḥ । punaśśabdasyānantaryārthatvaṃ ca apunaraprathame bhede'; ityamaroktyā apunareva samabhyaset'; ityatra punaḥ nidrāpagamānantaramiti sudhoktyā atṛtīye punareva ca'; ityatra varatrayānantaramiti viśveśatīrthoktyā ca siddham । acakāra'; ityatrāpi akṛṣṇo vyāsaḥ'; ityanuṣajyate । nanu sūtrāntaraireva vedārthanirṇayasambhavātkiṃ brahmasūtrairiti gatārthatāśaṅkāparihārāyāha - ayeṣām'; iti। asūtratvaṃ'; sūtraśabdapravṛttinimittaṃ aañjasā'; mukhyato astītyarthaḥ। asya tāni acakāra'; iti pūrveṇa aevaṃvidhāni'; ityuttareṇa vā anvayaḥ ।

alpākṣaramasandigdhaṃ sāravad viśvatomukham । astobhamanavadyaṃ ca sūtraṃ sūtravido viduḥ ।

kiṃ tat sūtratvaṃ yadāñjasyaṃ brahmasūtrāṇāmityata āha - aalpa'; iti । yāvadakṣaratāṃ vinā śrutyarthābhyāṃ vivakṣitārthasiddhirnāsti tadarthapratipādanāya tāvanmātrākṣaramasati niyāmake tato adhikākṣararahitam aalpākṣaram'; । kecittu - alpākṣarabahvakṣarayuktaparyāyapadayormadhye alpākṣarapadopetatvaṃ alpākṣaratvamityāhuḥ । evaṃ ca bhavitumarhatītyanucyamānārtham aasandigdham'; । aasandigdhārthaṃ nirṇītārtham'; iti tattvapradīpokteḥ । ananyalabhyottamārthayuktaṃ asāravat'; । bahuśākhāgatapadavākyārthanirṇāyakaṃ aviśvatomukham'; । tattvapradīpe tu ekaṃ prayojanaṃ pratyapekṣitārthasya kṛtsnasya pratipādikaṃ aviśvatomukham'; ityuktam । arthajñānamantareṇa gānabhāgapūraṇādiprayojanāntarārthākṣararahitam aastobham'; । śabdārthadoṣavidhuram aanavadyam'; । yadetāvadviśeṣaṇayutaṃ tadeva asūtram'; iti asūtravidaḥ'; sūtralakṣaṇajñāḥ aviduḥ'; abhyupayantītyarthaḥ । atra bhāṣyanirṇayahetuśūnyavākyaṃ kuśalapuruṣoktalaukikavārtādikaṃ bhagavannāmamantrādikam arthāpratipādakatve api

ṛgakṣarāvyāptagānabhāgaparipūrakasāmagatastobhākṣarāṇi apaśabdopetatādṛśavākyaṃ ca vyāvartayituṃ krameṇa viśeṣaṇānīti padaprayojanaṃ tattvapradīpoktamanusandheyam । atra sarvatra dharmikathane api taddvārā sūtrapadapravṛttinimittamapyuktamiti nāsaṅgatiḥ ।

nirviśeṣitasūtratvaṃ brahmasūtrasya cāpyataḥ । yathā vyāsatvamekasya kṛṣṇasyānye viśeṣaṇāt ।

nanvetatsūtratvaṃ kuto brahmasūtrāṇāmāñjasyenetyata āha - anirviśeṣita'; iti । abrahmasūtrasya'; iti samudāyaikavacanam । co avadhāraṇe yata ityarthe ca । aapi'; śabdo mukhyasūtratvasamuccaye । tathā ca yato brahmasūtrāṇāṃ mukhyasūtratvamasti ata eva hi anirviśeṣitasūtratvaṃ'; nirgatā viśeṣā yasmāttannirviśeṣaṃ tathākhyātaṃ nirviśeṣitaṃ tādṛśaṃ sūtrapadaṃ yasya tasya bhāvaḥ । yadvā - viśeṣo viśeṣaṇaṃ, tasyābhāvo asya sañjātaḥ tādṛśaḥ sūtraśabdo yasya tasya bhāvo nirviśeṣitasūtratvam । viśeṣaṇarahitakevalasūtrapadavācyatvamasti purāṇādāvuktam । anyathā tanna syāt, vyāpakābhāve

vyāpyābhāvaniyamādityarthaḥ । atrādyapakṣe tathākhyātamityarthe ṇyantātkarmaṇi ktaḥ, dvitīye taddhitaḥ aitac'; iti vivekaḥ। anena brahmasūtrāṇāṃ mukhyasūtratve nirviśeṣitaśabdavācyatvāditi heturukto bhavati । atra hetoraprayojakatvamāśaṅkya vyāptivacanena tāṃ parihartuṃ tatra prathamaṃ yadyannanirviśeṣitaṃ tattanna mukhyamityanvayavyāptimabhipretya tatra dṛṣṭāntamāha - ayathā'; iti । aeva'; ityanuvartate । tenaikaśabdārthasya mukhyatvasya vyāpakatā labhyate । tathā ca yathā ekasyaiva sataḥ kṛṣṇasya vedavyāsasya vyāsatvaṃ nirviśeṣitavyāsapadavācyatvamastītyarthaḥ । tathā ca nirviśeṣitatvānmukhyasūtratvaṃ brahmasūtrāṇāmiti vākyaśeṣaḥ । idānīṃ ye amukhyāḥ na te nirviśeṣapadavācyāḥ kintu saviśeṣapadavācyāḥ iti vyatirekavyāptimabhipretya tatra dṛṣṭāntamāha - aanye'; iti । ayathā'; ityanuvartate । pūrvamekaśabdaśravaṇādatrāmukhyā iti labhyate । avyāsāḥ'; iti śeṣaḥ । tathā ca - yathā kṛṣṇāt aanye'; drauṇyādayo ye amukhyāste aviśeṣaṇāt'; eva viśeṣaṇamapekṣyaiva vyāsāḥ na tannairapekṣyeṇa । tṛtīyārthe vā pañcamī, saviśeṣaṇavyāsapadavācyā eveti yojanā ।

saviśeṣaṇasūtrāṇi hyaparāṇi vido viduḥ ।

nanvastu brahmasūtrāṇāṃ mukhyatvaṃ, tathāpi tadanyeṣāmapyasti, na teṣāmeva, itareṣāmamukhyatve kāraṇābhāvādityāśaṅkya, tatra nirviśeṣitatvahetoḥ samavyāptipareṇa tadarthameva prāguktavyatirekavyāptidṛṣṭāntavacanenopapāditānvayavyāptikamanumānaṃ niyāmakatvenāha - asaviśeṣaṇa'; iti । aataḥ'; ityanuvartate । aparāṇīti cāvartate । ahi'; śabdo hetvarthe । tathā ca - yataḥ aaparāṇi'; brahmasūtrebhyo anyāni sūtrāṇi aaparāṇi'; amukhyāni ata eva avido'; jñāninaḥ aaparāṇi'; asaviśeṣaṇasūtrāṇi'; viśeṣaṇasahitasūtrapadavācyānīti aviduḥ'; upajānantītyarthaḥ । tathā ca anyasūtrāṇāṃ saviśeṣaṇasūtratvāt amukhyatvameva, na mukhyatvamiti bhāvaḥ ।

mukhyasya nirviśeṣeṇa śabdo anyeṣāṃ viśeṣataḥ ।

nirviśeṣitatvamukhyatvayoḥ saviśeṣaṇatvāmukhyatvayośca dṛṣṭāntamukhenopapāditāṃ vyāptiṃ dṛṣṭānte mukhyatvāmukhyatvayoḥ vedavibhāgagranthavistarakartṛtvatatsādṛśyādirūpānyakāraṇaprayojyatvasambhavādasiddhā vyāptirityāśaṅkāparihārāya pramāṇena sādhayati - amukhyasya'; iti । evam aanyeṣām'; ityapi । tena mukhyatvāmukhyatvayorvyāpakatāsiddhiḥ । vācakatvaṃ ṣaṣṭhyarthaḥ । tathā ca yato mukhyasyaiva anirviśeṣeṇa'; viśeṣaṇābhāvena avācakaśabdo asti'; nirviśeṣitaśabdavācyatvamastīti yāvat । aanyeṣām'; amukhyānāmeva aviśeṣato'; viśeṣaṇamapekṣya, viśeṣaṇeneti vā, aśabdo'; vācakaḥ । saviśeṣaṇapadavācyatvamiti yāvat ।

iti vedavidaḥ prāhuḥ śabdatattvārthavedinaḥ ।

aiti'; evaṃ prakāreṇa aśabdatattvārthavedinaḥ'; śabdasya yathābhūtārthajñānino avedavido'; vedārthajñāḥ vṛddhāḥ aprāhuḥ'; vadantītyarthaḥ । asya "ato ayeṣāṃ sūtratvamañjasā'; asaviśeṣaṇasūtrāṇi aparāṇi amukhyāni'; ityuktaṃ yuktam"iti vākyaśeṣeṇānvayaḥ । aviśeṣitaḥ'; iti kvacitpāṭhaḥ । viśeṣaṇaṃ prāpta iti tasyārthaḥ ।

tathā ca mukhyāmukhyayornirviśeṣaṇasaviśeṣaṇaśabdavācyatve vedo vṛddhavyavahāraśca pramāṇamityuktatvānna tayoḥ kāraṇāntaraṃ śaṅkyamiti bhāvaḥ ।

sūtreṣu yeṣu sarve api nirṇayāssamudīritāḥ ।

astvetatsūtratvamañjasā brahmasūtrāṇām । tathāpi vedārthanirṇayasya sūtrāntaraireva sambhavāt kiṃ brahmasūtrairiti codyasya kathaṃ ayeṣām'; ityanena parihāra ukta ityatastadvākyoktaṃ vivṛṇoti - asūtreṣu'; iti । nimittasaptamī iyam । apiḥ abhivyāptau saṅkocanivartakaḥ । nirṇayasya sarvatvaṃ viṣayadvārā tasya ca śabdadvārā bodhyam । tathā ca yebhyaḥ sūtrebhyaḥ sarve nirṇayāḥ sarvaśākhārthanirṇayāḥ bhāvyatayā samudīritāḥ, yeṣāṃ sarvaśākhānirṇāyakatvamuktaṃ

pramāṇa ityarthaḥ । yadvā nirṇīyanta iti nirṇayāḥ nirṇetavyārthāḥ । ayaṃ bhāvaḥ - ayeṣām'; iti vākye tāvat brahmasūtrāṇāmevāñjasā sūtratvamityuktam । sati caivaṃ tadantargataṃ sūtradharmatayoktaṃ viśvatoṇukhatvamapi teṣāmevāñjasā bhavati । yadā caivaṃ tadā teṣāmasaṅkucitasarvaśākhānirṇāyakatvamuktaṃ bhavet, katipayaśākhānirṇāyakatve āñjasyānupapatteḥ । yata evamataḥ sarvavedaśākhārthanirṇāyakānāṃ brahmasūtrāṇām asarvanirṇāyakebhyo anyasūtrebhyo atiśayena nirṇāyakatvāt yuktaṃ atasyārthavittaye brahmasūtrāṇi cakāra'; iti । tacchabdaghaṭitaṃ tadvacanaṃ tādarthyena sūtrakaraṇavacanamiti bhavati tena śaṅkāparihāra iti ।

śabdajātasya sarvasya yatpramāṇaśca nirṇayaḥ ।

anyeṣāmapi dvitraśākhānirṇāyakatvāt kathameteṣāmeva sarvaśākhānirṇāyakatvamityucyate? anyathā tadvaiyarthyaprasaṅgāt । tathā ca aṃśe gatārthatetyāśaṅkāparihārāyāñjasyoktyā sūcitamanyaccāha - aśabdajātasya'; iti। pūrvamīmāṃsādirūpasyetyarthaḥ । ata evoktaṃ sudhāyām "etanmīmāṃsopajīvinī khalu seti purāṇe paṭhyate śabdajātasyeti"iti । kartari ṣaṣṭhīyaṃ na karmaṇi । ata eva ṭīkāyāṃ śabdasamūhairiti tṛtīyā । kartṛtvaṃ ca karaṇībhūtavedetikartavyatayā । itikartavyatvaṃ ca mīmāṃsādvārā upakārakatvāt bhavati । śabdajātapadaṃ śabdapramāṇamātraparamityāśayena sambandhaṣaṣṭhīyam, sambandhaśca janyajanakabhāvaḥ iti kecit । yatpramāṇaṃ mūlaṃ yasya sa tathoktaḥ । aca'; śabdassamuccaye, asamudāhṛtaḥ'; ityasyānukarṣakaśca । itiśabdo adhyāhāryaḥ । tathā ca anyeṣāṃ dvitraśākhānirṇāyakatve api bhavatyeva brahmasūtrāṇāmevānanyāpekṣāsaṅkucitasarvaśākhānirṇāyakatvam, anyakartṛkadvitraśākhārthanirṇayasya brahmasūtramūlatvena tajjanyanirṇayopajīvitvena anyeṣāṃ śrutivyākhyānarūpatvāt । yathā śrutimūlakasmṛteravaiyarthyaṃ tadvadavaiyarthyopapattermūlena mūlino vaiyarthyābhāvāditi bhāvaḥ ।

evaṃvidhāni sūtrāṇi kṛtvā vyāso mahāyaśāḥ ।

aevaṃvidhāni'; iti । añjasā viśvatomukhatvādyupetānītyarthaḥ । asyopasaṃhārarūpatvānna atāni cakāra'; ityanena punaruktiḥ ।

brahmarudrādideveṣu manuṣyapitṛpakṣiṣu ।

adeveṣu'; ityanena karmajājānajadevadevagandharvā api saṅgṛhītāḥ । manuṣyapadaṃ "nivītaṃ manuṣyāṇāṃ" ityādāviva mananaśīlarṣiparam । pāntīti pāḥ cakravartinaḥ । kṣīti kṣayārthasya kṣeḥ rūpaṃ manuṣyottamavācakam, teṣāmitarāpekṣayā atyalpāyuṣṭvāt । manuṣyagandharvāṇāmapyupalakṣakametat । manuṣyāśca pitaraśca pāśca kṣayaśceti vigrahaḥ । anena adevarṣipitṛpanarāḥ'; ityuktāḥ pañcavidhā api muktiyogyāḥ saṅgṛhītā bhavanti । pakṣītyasyākhaṇḍatve pakṣiśabdo jaritāryādiyogyatiryakparaḥ ।

jñānaṃ saṃsthāpya bhagavān krīḍate puruṣottamaḥ ।

ajñānaṃ'; samyagjñānaṃ viśeṣajñānaṃ asaṃsthāpya'; utpādya dṛḍhīkṛtveti vā । dṛḍhīkaraṇaṃ nāma jñānaviṣaye saṃśayaviparyayanirāsaḥ । tathā ca puruṣottamo mahāyaśāḥ uttamaśloko bhagavān vyāso yeṣu sūtreṣu sarve nirṇayāḥ samudīritāḥ, yeṣāṃ sarvaśākhānirṇāyakatvamuktam, tathā sarvaiḥ śabdasamūhaiḥ jaiminyādisūtrāntarātmakairnirṇāyakaiḥ smṛtyādibhiśca kriyamāṇo lokakartṛkavedaikadeśāvāntaratātāparyanirṇayo yanmūlako yajjanyasarvavedamahātātparyanirṇayamūlakaḥ tadupajīvī - taṃ vinā avāntaratātparyajñānamātreṇa muktiphalāsiddheriti coktaṃ ayeṣāṃ'; iti pūrvavākye pramāṇe ca - evaṃvidhāni etādṛkprakārāṇi sūtrāṇi kṛtvā brahmarudrādideveṣu manuṣyapitṛpakṣiṣu jñānaṃ saṃsthāpya krīḍata iti mahāvākyayojanā । akrīḍate parameśvaraḥ'; iti pāṭhe aiśvaryam evaṃvidhasūtrakaraṇe asāmarthyaśaṅkānirāsakatayoktamiti dhyeyam । atra brahmādiṣu jñānasaṃsthāpanaṃ nāma pūrvaṃ sthitasyaiva jñānasya viśeṣayuktyādibhiḥ dṛḍhīkaraṇaṃ kiñcidaprāptalābhaścocyate ajānanto api viśeṣārthajñānāya sthāpanāya vā'; iti gītātātparyodāhṛtavacanāt । na ca aevaṃ jñānaṃ punaḥ prāpurdevāśca ṛṣayastathā'; iti bhāratatātparyaniraṇayavirodhaḥ, atra punaśśabdātsarvadevādīnāṃ ajñātavismṛtārthajñānaprāpteruktatvāditi vācyam, tasyāpyuktārthatvāt । viriñcetareṣāṃ tirohitārthajñānalābho vātrocyate, yata āhurgītātātparye ācāryāḥ - "brahmaṇastu prāyo nāpratibhāsitam"iti । aityādi'; ityasya ataccoktam'; ityanenānvayaḥ । luptavibhaktiko ayaṃ nirdeśaḥ ।

athāto brahmajijñāsā ।

pramāṇābhāvena jīvacaitanyātiriktabrahmaṇo abhāvāt, jīvasya ca svaprakāśatvenāsandigdhatvāt, tathā ca viṣayābhāvāt pratyagrūpe brahmaṇyahamiti pratīyamāne api mokṣānuphalambhena prayojanābhāvāt tata eva tatpratibaddhādhikāryabhāvācca na brahmajijñāsā kartavyeti prāpte siddhāntitaṃ bhagavatā sūtrakāreṇa

om athāto brahmajijñāsā ।

idamekaṃ sūtramekamadhikaraṇam । adhikaraṇaṃ nāma viṣayasaṃśayapūrvapakṣasiddhāntaprayojanarūpapañcāṅgasamudāyaḥ । yathātraiva jijñāsādhikaraṇe "tadvijijñāsasva"iti jijñāsābhidhāyakavākyavihitā śravaṇādirūpā jijñāsā viṣayaḥ । kartavyā na veti sandehaḥ । na kartavyeti pūrvaḥ pakṣaḥ । asmin pakṣe ca śāstrasyānārambhaṇīyatvaniścayaḥ phalam । kartavyeti siddhāntaḥ ।

tatra cārambhaṇīyatvanirṇayaḥ phalaṃ, nyāyānusandhānātmakamīmāṃsārūpajijñāsāyāḥ akartavyatve nyāyagrathanātmakamīmāṃsāśāstrasyānārambhaṇīyatvāvaśyaṃbhāvāt ।

ekasyādhikaraṇasya saṅgatipañcakam । tacca - śāstrasaṅgatiḥ, adhyāyasaṅgatiḥ, pādasaṅgatiḥ, pūrvādhikaraṇasaṅgatiḥ, tadviṣayavākyasaṅgatiścetyevaṃrūpam । saṅgatirapi sāmānyato dvividhā, antarbhāvarūpā ānantaryalakṣaṇā ceti । tatra śāstrādhyāyapādairantarbhāvarūpā saṅgatiḥ । pūrvādhikaraṇatadviṣayavākyābhyāṃ tu ānantaryarūpā । sāpi ākṣepikī ātideśikī aupodghātikī āpavādikī prāsaṅgikī ityādirūpeṇa bahuvidhā । tatra pañcādhikaraṇīparyantaṃ śāstrasaṅgatimātraṃ, nādhyāyapādasaṅgatī । samanvayekṣatyoradhyāyena saṅgatisatve api pādenābhāvātsaṅgatyorabhāvaḥ pañcādhikaraṇīsādhāraṇaḥ । tathā pūrvādhikaraṇatadviṣayasaṅgatī api naitadadhikaraṇasya bhavataḥ, asyaivādyādhikaraṇatvāt śrutivicārasyādyāpyanārabdhatvācca; kintvitareṣāṃ caturṇāmiti dhyeyam ।

atra sūtre ādyantayoroṅkāraḥ uccāraṇīyaḥ tatrādya eka eva dṛṣṭādṛṣṭobhayārthaḥ ata eva sūtrāvayavaḥ sarvasūtreṣu anuvṛttyarthamasaṃhitatayoccāryate । athavā - ādau oṃkāradvayaṃ adṛṣṭārtho dṛṣṭārthaśceti । ante tu pakṣadvaye api adṛṣṭārtha eka evoṅkāraḥ । adṛṣṭārthatvaṃ nāma kevalaṃ sravaṇaviśaraṇarūpadoṣaparihārārthatvam । dṛṣṭārthatvaṃ tu anvetavyapadārthapratipādakatvam । tatrādisūtrāvayavabhūtaṃ aoṃ'; ityetat avyayaṃ brahmaśabdaviśeṣaṇaṃ guṇapūrṇatvavāci । brahmaśabdo api vidvadrūḍhyā mahāyogena ca viṣṇuvācī । aatha'; śabda ānantaryārthaḥ । yogyatayā aadhikārāt'; iti sambadhyate । tathā ca aatha'; adhyayanaśamadamādirūpādhikārānantaraṃ aataḥ'; svajanmajñānajanyaprasādajanyamokṣākhyaphalayuktatvāt aoṃ'; guṇapūrṇasya abrahmaṇo'; viṣṇoḥ ajijñāsā'; śravaṇādirūpo vicāraḥ kartavya iti sūtrārthaḥ । viṣṇoḥ prasādāditi aataḥ'; śabdasyārthāntaram । asya jijñāsādikāryaṃ bhavediti vākyaśeṣeṇānvayaḥ । oṃ brahmaśabdayorubhayoryaugikatve api ekasya rūḍhatvena viśeṣyavācitvaṃ anyasya yaugikatvena viśeṣaṇavācitvamāśrityānvayāṅgīkārānnānyataravaiyarthyam । "omityetadakṣaramudgīthamupāsīta"tadvijijñāsasva । tadbrahmeti"ityādyanekaviṣayavākyasaṅgrahāya cobhayoḥ prayogaḥ ।

athaśabdo maṅgalārtho adhikārāntaryārthaśca । ataśśabdo hetvarthaḥ ।

granthādau maṅgalācaraṇasyāvaśyaṃ kartavyatvena maṅgalaprayojakatayā athaśabdaṃ vyācaṣṭe - aatha'; iti । maṅgalaṃ vighnotsāraṇāsādhāraṇakāraṇānuṣṭheyaviṣṇusmaraṇāthaśabdoccāraṇarūpamarthaḥ prayojanaṃ yasya, tathā praśastarūpānuṣṭheyamaṅgalātmako viṣṇuḥ tadguṇo vābhidheyo yasya sa tathoktaḥ । athaśabdasya maṅgalaphalakatvaṃ tu -

oṅkāraścāthaśca dvāvetau brahmaṇaḥ purā ।
kaṇṭhaṃ bhittvā viniryātau tasmānmāṅgalikāvubhau ।।

iti manusmṛtisiddham । muktyarthimātrasya brahmajijñāsāyāṃ pravṛttinirasanatātparyeṇāpi prayuktasyākhaṇḍāthaśabdasya vācyamarthamāha - aadhikāra'; iti । ca śabdo anuṣṭheyānanuṣṭheyākṣarārthavivakṣayā samuccaye, na kevalaṃ maṅgalaprayojakaḥ kintvānantaryābhidhāyakaśceti viṣayasamuccaye vā ।

yadvā - avadhāraṇe caśabdaḥ । tenānuṣṭheyamaṅgalārambhapraśnakārtsnyārthanirāsaḥ । tatprakārastu candrikāyāmuktaḥ । tathā cādhikārānantaryamartho abhidheyo yasya sa tathoktaḥ । athaśabdasyānantaryamātrārthatve api adhikāretipadasya yogyatayā sambandhāt evamuktiḥ । anenānadhikāriṇo muktyarthimātrasya brahmavicāre pravṛttirnirastā bhavati । brahmajijñāsāyāḥ prayojanakāraṇaśūnyatāśaṅkānivartakatayā ataḥśabdaṃ vyācaṣṭe - aataḥ'; iti । heturliṅgamartho yasya, hetuḥ kāraṇaṃ prasādākhyamartho yasyeti vā, sa tathoktaḥ ।

uktaṃ ca gāruḍe -

nanvathātaḥ śabdapūrvakatvaṃ sūtrāṇāṃ kiṃ nimittaṃ vighnanivartakaśabdoccāraṇādeḥ "maṅgalaṃ tataḥ"iti śabdāntaroccāraṇenāpi sambhavādityāśaṅkāṃ purāṇavacanenaiva nirākaroti - auktañca'; iti । yadetat "athaśabdaḥ"ityādinoktaṃ tadgāruḍapurāṇe uktamevetyarthaḥ । na kevalamasmābhiḥ, kintu gāruḍe ceti samuccaye vā ca śabdaḥ ।

athātaśśabdapūrvāṇi sūtrāṇi nikhilānyapi ।

prārabhante niyatyaiva tatkimatra niyāmakam ।।

kimuktamityastatpaṭhati - aatha'; iti । yādṛcchikatvāparaparyāyāniyatatvaśaṅkāvāraṇāya aniyatyaiva'; iti । anikhilāni'; ityetat asūtrāṇi'; ityasya saṅkocavārakaṃ viśeṣaṇam । evakāro aniyamavyavṛttyarthaḥ । tathā ca - he avidvan'; ādikave abrahman'; caturmukha anikhilānyapi'; vyāsajaiminyādikṛtāni sarvāṇyapyādisūtrāṇi aniyatyaiva'; niyamenaiva kalpāntarepi aathātaśśabdapūrvāṇi'; eva, athātaśśabdau pūrvau prathamaprayojyau yeṣu tathāvidhānyeva aprārabhante'; sūtrakārāḥ । aatra'; prathamaprayojyatve niyamena prathamaprayoge kenacinniyāmakena bhāvyaṃ, tanniyāmakaṃ kimiti praśnavākyayojanā ।

kaścārthaśca tayorvidvan kathamuttamatā tayoḥ ।

nanvavaśyavaktavyārthatvaṃ svarūpottamattvam arthata ādhikyaṃ vā niyāmakaṃ bhaviṣyatītyāśaṅkyādyapakṣe pṛcchati - akaśca'; iti । caḥ praśnasamuccaye, avadhāraṇe vā । dvitīyastuśabdārthaḥ arthasyāvaśyavaktavyatvarūpaviśeṣamāha । tuśabdapāṭhastu svarasaḥ । tathā ca - atayoḥ'; athātaḥśabdayoḥ ko asāvavaśyavaktavyo arthaḥ yena prāthamyamityarthaḥ । dvitīyamākṣipati - akathaṃ'; iti । auttamatā'; svarūpataścādhikyam । na kathamapītyarthaḥ । evaṃ kathaṃśabdasya praśnaparatvamaṅgīkṛtya tṛtīyapakṣapraśnaparatvenāpi kathamityetadyojanīyam । tathā ca - tayorathātaḥśabdayoḥ arthataḥ uttamatā ādhikyaṃ

kathamityarthaḥ । atra ādyatṛtīyapakṣayoravaśyavaktavyārthatārthādhikyayostadabhāvayośca loke śabdāntareṣu darśanāt athātaśśabdayostatsandehāt praśna eva na tvākṣepaḥ । dvitīyapakṣe tu svarūpādhikyasya śabdāntareṣvadarśanāt ākṣepa eveti dhyeyam । atroṅkārasya praśnādyaviṣayatvaṃ sarvaśāstrādisūtrāvayavatvābhāvāt, asravati'; iti śrutyā asisṛkṣoḥ'; ityādismṛtyā caitacchāstramātramukhyāditvena siddhatvāccetyavadheyam।

etadākhyāhi me brahman yathā jñāsyāmi tattvataḥ ।

evamukto nāradena brahmā provāca sattamaḥ ।

aetat'; praśnākṣepaviṣayībhūtaṃ niyāmakaṃ aahaṃ tattvato'; yāthārthyena ayathā jñāsyāmi'; tathā ame'; mahyaṃ aākhyāhi'; brūhiti aevaṃ nāradenoktaḥ'; pṛṣṭaḥ ākṣiptaśca asattamaḥ'; sajjīvottamaḥ abrahmā'; pratyuvācetyarthaḥ ।

ānantarye adhikārasya maṅgalārthe tathaiva ca ।

jijñāsādhikārasyāvaśyavaktavyatvena taddhetutāsādhakānantaryasya jijñāsāhetostatkartavyatāhetoścāvaśyavaktavyatvāttadarthakatvāttayoḥ prathamaprayoga iti parihāramabhipretyāvaśyavaktavyārthatvaṃ athātaśśabdayordarśayati - aānantarye'; iti । parasparasamuccaye tathā caśabdau । evakāro bhinnakramaḥ; tenābhidheyontaraṃ vyāvartyate । tathā ca - sautrāthaśabdaḥ aadhikārasyānantarye'; adhikāranirūpitānantaryarūpārthe tadviṣaye tanmātravācakatvābhiprāyeṇaiva sūtrakāraiḥ asamudīritaḥ'; prayukto na maṅgalādivācakatvenetyarthaḥ । avaśyakartavyaprayojanakatvācca prathamamathaśabdaprayoga iti bhāvenāthaśabdo maṅgalārtha iti svoktārthe pramāṇaṃ darśayati - amaṅgalārthe'; iti । caturthyarthe saptamīyaṃ, avyayaṃ vā । arthaśabdaḥ prayojanavācī । tathā ca - maṅgalarūpaprayojanārthaṃ ca athaśabdaḥ sūtrakāraissamudīritaḥ prayukto bhavedityarthaḥ। viṣṇuvācakākāraghaṭitāthaśabdoccāraṇarūpamaṅgalasya tatsādhyatvāditi bhāvaḥ । ānantarya itivat amaṅgale'; ityanuktvā aartha'; iti vacanaṃ tadvaiṣamyasūcanārtham । svavākye pramāṇakramātikramastu maṅgalasya prathamamanuṣṭheyatvāt kṛtaḥ ।

athaśabdastvataśśabdo hetvarthe samudīritaḥ ।

evamathaśabdasya avasyavaktavyārthatvarūpaṃ prathamaprayoganiyāmakaṃ pradarśya ataḥśabdasyāpi taddarśayati - aataḥśabdastu hetvarthe'; iti । tuśabdo viśeṣārthaḥ । heturliṅgaṃ kāraṇaṃ ca sa cāsāvartho abhidheyaśca tasmin tadviṣaye tadvācakatayā sūtrakṛdbhiḥ asamudīritaḥ'; ityarthaḥ । gurvarthadīpikāyāntu "hetvarthe iti svavākye pramāṇe ca ataddhetutvaṃ vadan'; ityuttaravākyānusārāt bhāvapradhāno nirdeśaḥ"ityuktam । tanniṣphalam । tathā ca vyākhyāsyāmaḥ । hetāvityanuktvā arthaśabdagrahaṇaṃ śabdādhikyādarthādhikyamiti nyāyena prakṛterheturarthaḥ pratyayasya tu hetutvamartha iti prakṛtipratyayobhayārthakathanārtham । yadvā - arthaśabdasyobhayatra śravaṇātsa pūrvatrāpyanuṣañjanīya iti jñāpanāya, tadarthamātraṃ bhinnamiti dhyeyam ।

parasya brahmaṇo viṣṇoḥ prasādāditi vā bhavet ।

atra ataśśabdasyāvaśyavaktavyamarthāntaraṃ cāha - aparasya'; iti । vāśabdaḥ samuccaye । uktaṃ hi prameyadīpe "vāśabdaścārthaḥ"iti । uktaṃ hi "yadi vā bhedabhinnayoḥ"iti viṣṇutattvanirṇayaṭīkāyāṃ

"vāśabdassamuccayārthaḥ"iti । tathā tattvapradīpe api "suptau mokṣe vā"ityatra "vāśabdassamuccayārthaḥ"iti । anena aataḥ'; ityetat aa'; śabdaprakṛtikaṃ tasilantaṃ padam, prakṛtyartho viṣṇuḥ, aprasādāt'; iti tu labdhārthakathanaṃ, kāraṇatvaṃ pratyayārtha ityuktaṃ bhavati । aparavyāvṛtyarthaṃ aparasya'; iti । "a iti brahma" iti śrutiṃ sūcayati parabrahmagrahaṇena । tatsthabrahmaśabdavyākhyānāya parasya brahmaṇa ityanuvādena viṣṇorityuktam । prasādādityanantaraṃ tajjijñāsādirūpaṃ kāryamiti śeṣaḥ । bhavedityasya ityarthe api ataḥśabdaḥ ityanvayaḥ । ataḥśabdaprakṛtyarthasya phalasya yathā jijñāsākartavyatve liṅgatvaṃ, na tathā tadarthaprasādasya, kintu kartavyajijñāsāyāṃ jñānamokṣayorathaśabdārthādhyayanādau ca kāraṇatvenānvaya ityāśayena pṛthaguktiḥ । yadyapi hetvarthe ityanenaivāyamartho labhyeta, hetuśabdasya liṅgakāraṇobhayārthatvāt; tathāpi asādhāraṇāsarvanāmaprakṛtikaśabdena bodhanārtamidamityadoṣaḥ ।

sa hi sarvamanovṛttiprerakassamudāhṛtaḥ ।

nanu jijñāsādyarthaṃ kiṃ bhagavatprasādena yenāsāvavaśyavaktavyārthaḥ syādityata āha - asa hi'; iti । ahi'; yasmāt asaḥ'; viṣṇuprasādaḥ prasanno viṣṇuriti yāvat asarvamanovṛttiprerakaḥ'; sarveṣāṃ adhikāriṇāṃ sarvasmin pūrṇe viṣṇau manovṛtteḥ prerakaḥ prāvaṇyahetuḥ asamudāhṛtaḥ'; prāmāṇikairityarthaḥ । jijñāsāpi sākṣātpramāṇadvārā vā manovṛtteḥ prāvaṇyameva, "jijñāsāpi saiva"iti sudhokteḥ । evaṃ sarvāsāṃ manovṛttīnāṃ tatprabhedānāṃ ṭīkāsthādipadagṛhītānāṃ jñānādhyayanādīnāṃ manovṛttisādhyamokṣādeśca prerakaḥ sampādakaḥ ityapi vyākhyeyam । asya tasmāttadarthepyataśśabdo bhavediti pūrveṇānvayaḥ ।

sisṛkṣoḥ paramādviṣṇoḥ prathamaṃ dvau vinismṛtau ।

oṅkāraścāthaśabdaśca tasmātprāthamikau kramāt ।

nanu maṅgalācaraṇādeḥ "maṅgalaṃ tataḥ"iti śabdāntareṇāpi sambhavātkimetatprayoganiyatyeti kṛtacodyasya kaḥ parihāra ityato na kevalamavaśyavaktavyārthatvādathātaḥśabdayoḥ prathamaprayogaḥ, kintu svarūpādhikyāccetyāśayena akathamuttamatā'; ityasyottaratvena tayoḥ svarūpādhikyamāha - asisṛkṣoḥ'; iti । śabdayoṛ samuccaye ādyaḥ caśabdaḥ । nimittasamuccaye dvitīyaḥ । asvarūpottamau'; iti śeṣaḥ । atasmāt'; ityāvartate । tathā ca yasmāt asisṛkṣoḥ'; sraṣṭumicchoḥ aparamāt'; sarvottamāt aviṣṇoḥ'; tanmukhāt aprathamaṃ'; svasamānajātīyaśabdāntarotpatteḥ pūrvaṃ oṅkāro atha śabdaścetyetau kaṇṭhaṃ bhittvā avinissṛtau'; viniryātau, tasmātsvarūpottamau, tasmātsvarūpottamatvādeva aprāthamikau'; prathamaṃ prayojyāviti yojanā । atrākṣepāviṣayasyāpyoṅkārasya svarūpādhikyoktirbrahmamīmāṃsāśāstramātramukhyāmukhyāditvavivakṣayā pravṛttaṃ asarva ete'; iti vakṣyamāṇamanusṛtyeti draṣṭavyam । nanu dvayorekavidhaṃ prāthamikatvaṃ viruddhamityata uktaṃ akramāt'; iti । ādimadhyakramādityarthaḥ । tatroṅkārasya mukhyaṃ prāthamikatvaṃ, athaśabdasya dvitīyatayā mukhyamiti dhyeyam ।

taddhetutvaṃ vadaṃścāpi tṛtīyo ata udāhṛtaḥ ।

athaśabdasya oṅkāreṇa saha svarūpādhikayamabhidhāya ataḥśabdasyāpi tadāha - atat'; iti । ataddhetutvaṃ vadan'; iti ahetvarthe'; ityasyānuvādaḥ । sa coddeśyasamarpakasya ata ityasya śabdaparatvajñāpanadvārā tṛtīyatayoktatvādividhānārthaḥ anyathā svarūpādhikyakathanadaśāsaṅgatiḥ syāt । yadyapi purovādānusārāt ataddhetutvaṃ vadan'; iti suvacam; tathāpi hetuśabdasya liṅgārthatvapakṣe tatsvarūpaṃ vivarituṃ kāraṇārthatvapakṣe tatkāryaṃ tasipratyayārthaṃ ca pradarśayituṃ ataddhetutvaṃ vadan'; ityuktam । atrātaḥśabdo asakṛdāvartate । tatraikaśśabdaparaḥ, anyo hetau, aparo viṣṇuparaḥ । atra śabdaparasyātaśśabdasya samuccayārthena apiśabdenānvayaḥ । atṛtīyaḥ udāhṛtaḥ'; ityanayorāvṛttiḥ । aprāthamikau'; ityasya vacanavyatyayenānuṣaṅga । tṛtīyaśabdo bhāvapradhānaḥ, vibhaktivyatyayaśca । tathā ca na kevalamoṅkārāthaśabdau, kintu ataddhetutvaṃ'; tasya prasannasyākāravācyasya viṣṇostatra jijñāsādau kāraṇatvaṃ tasipratyayena vadanprakṛtyaiva tasya jijñāsādermokṣahetutvarūpaṃ liṅgaṃ vā vadan aataḥ'; sarvanāmāsarvanāmaprakṛtiko ataśśabdo api yato viṣṇoḥ atṛtīyaḥ'; tṛtīyatayā audāhṛtaḥ'; uccāritaḥ ataḥ so api svarūpottamaḥ; yata evamato ataśśabdo api tṛtīyatayā prāthamika udāhṛta iti yojanā । tathā ca - maṅgalaśabdena maṅgaloktāvapi tasya svarūpādhikyānukteḥ athātaḥśabdābhyāmivādhikāraprayojanayoranukteśca na tena gatārthatā, adhikāraprayonasūcanārthaṃ tayoravaśyāpekṣitatvāt । ata eva ṭīkāyāṃ "maṅgaloktyādeḥ"ityādiśabdaḥ tataśśabdena hetvānantaryapratiyogyadhikārasūcane api na tasyādisūtre niveśā yuktaḥ, tasya svarūpādhikyānuktereveti bhāvaḥ ।

akārassarvavāgātmā parabrahmābhidhāyakaḥ ।

na kevalamavaśyavaktavyārthatvāt nāpi svarūpādhikyāt athātaśśabdayoḥ prathamaprayogaḥ, kintvavayavārthataśca । ato api prathamaprayoga iti bhāvena kathamiti tṛtīyapraśnasya prākarāntareṇottaramāha - aakāraḥ'; iti । tayorityanuvartate । tathā ca - athātaśśabdayossambandhī aakāro'; yataḥ asarvavāgātmā'; atasmātsarvaguṇān viṣṇoḥ akāro vakti yatprabhoḥ'; ityaitareyabhāṣyadiśā sarvāsāṃ vācāmartho yatpūrṇatvaṃ tadabhidhāyakaḥ, ataḥ parabrahmābhidhāyakaḥ guṇapūrṇatvadharmiṇa eva parabrahmatvāt, dharmadharmiṇorabhedācceti bhāvaḥ।

tathau prāṇātmakau proktau vyāptisthitividhāyakau ।

evaṃ tayoḥ atathau'; taśca thaśca varṇau aprāṇātmakau'; prāṇau, doṣātmakaḥ doṣa itivat । viśeṣaṇayoḥ pratyekamanvayaḥ । prāṇaśabdo vāyuviṣṇūbhayavācī । "mahataścaturmukhāt"itivat abhimānyabhimanyamānayoḥ, "ayaṃ vai lokaḥ prathamā mahānāmnī" itivadvācyavācakayoḥ sāmānādhikaraṇyena aikyavyapadeśaḥ । asya nirūḍhatvajñāpanāya aātmaka'; śabdaḥ । proktāviti vācyatvābhimānitvayoḥ prāmāṇikatvamāha । kramabhaṅgastu vargakramānusārāt uccāraṇalāghavācca kṛtaḥ । paramātmavācitvaṃ ca tadguṇadvāretyāha - avyāpti'; iti । tasyeti śeṣaḥ । tathā ca - tasya akāravācyasya parabrahmaṇo vyāptisthityabhidāyakau ityarthaḥ । tathayoretatkrameṇa yojanīyam । atrākārārtho guṇavyāptiḥ, takārārtho deśakālavyāptiḥ, thakārasya tu avikāreṇa avasthitirartha ityarthabhedo jñātavyaḥ । tattvapradīpe tu - atathau prāṇātmakaṃ prāptau'; iti pāṭhabhedamaṅgīkṛtya prāṇātmakaṃ prāṇapraṇetāraṃ viṣṇuṃ vācakatvena prāptāviti vyākhyātam । yadyapi sūtre praviṣṭasya sarvanāmaprakṛtikasya ataśśabdasya naivamavayavārthakathanaṃ yujyate, asarvanāmaprakṛtikasya tu aparasya'; ityanenaiva arthata ādhikyaṃ coktam । tathāpi athaśabdasya arthata ādhikyānukteḥ tadgatavarṇayoḥ asarvanāmaprakṛtikātaśśabdagatavarṇayośca vākyārthāpraviṣṭātiśayitārthāntaroktiriyamityadoṣaḥ ।

ataśca pūrvamuccāryāḥ sarva ete satāṃ matāḥ ।

astvevaṃ, tataḥ kimityata āha - aataśca'; iti । co avadhāraṇe samuccaye ca । tatra athātaśśabdaviṣaye samuccayaḥ, oṅkāraviṣaye tu svarūpata ādhikyādevetyavadhāraṇārthateti dhyeyam । aete'; ityasya vivaraṇaṃ asarve'; omathātaśśabdā iti । aataḥ pūrvaṃ'; etacchāstrādāviti ataśśabdāvṛttyā anvayaḥ । akramāt'; ityatrāpi sambadhyate । auccāryāḥ'; ityevaṃ asatāṃ'; janānāṃ sammatā ityarthaḥ । yadvā - asatāṃ'; mukhyānāṃ brahmasūtrāṇāṃ pūrvaṃ ādisūtre ityarthaḥ । na cātra "sakalasūtrakārairevameva prayuktatvāt"iti sudhāvirodhaḥ, tasyāthātaśśabdamātraviṣayatvāt । ata eva "etau"iti pūrvamuktvā sakalasūtrakārairevamevetyuktam, kramāntaraṃ vihāyāvādāvevetyarthaḥ । athaśabdasya sūtrakṛteti śeṣaḥ ।

athātaśśabdayorevaṃ vīryamājñāya tattvataḥ

sūtreṣu tu mahāprājñāstāvevādau prayuñjate ।। iti ।

tatkimatretyādipraśnottaramupasaṃharati - aatha'; iti । tuśabdo avadhāraṇe viśeṣe ca । aevaṃ'; iti uktaprakāreṇa avīryaṃ'; svarūpādhikyādimāhātmyaṃ aājñāya'; tattvato vijñāya asūtreṣu'; vicāraśāstrādiṣu sarveṣu atau'; athātaśśabdāveva natvanyaṃ aādau'; prathamameva aprayuñjate'; prayogaṃ kurvantītyarthaḥ । amahāprājñāḥ'; ityanena sūtrakṛtāṃ śabdamārātmyatattvajñāne asāmarthyaṃ nivārayati । evakāraḥ sarvaśāstrādisūtravivakṣayoṅkāravyavacchedakaḥ । ata eva aataśca'; iti trayāṇāṃ prakṛtatvepi oṅkāravaiṣamyajñāpanāya athātaśśabdayorevoktiḥ । ata eva athātaśśabdaviṣaye upakramopasaṃhārayoḥ anikhilāni sūtrāṇi'; asūtreṣu'; iti sarvasūtroktiḥ, oṅkāraviṣaye tu tadanuktiḥ । athaśabdasyoṅkāreṇa saha pāṭhe api na sārvatrikatvaṃ, upakramopasaṃhāravirodhāt । iti śabdasya uktamityanenānvayaḥ ।।

adhikāraścokto bhāgavatatantre -

athaśabdo adhikārānantaryaṃ vaktītyuktaṃ; tatra kosāvadhikāro brahmajijñāsāyāṃ, katividhaśca sa ityata āha - aadhikāraḥ'; iti । caśabdo na kevalamadhikāraḥ kintu tadvibhāgaśca bhāgavatatantrākhyagranthe abhihita iti samuccaye । atra pramāṇe adhikārikathane api tadviśeṣaṇatayā devatvādirūpo apyadhikāraḥ ukto bhavatīti nāsaṅgatiḥ।

mandamadhyottamatvena trividhā hyadhikāriṇaḥ ।

kathamityatastadvākyaṃ paṭhati - amanda'; iti । tvaḥ pratyekaṃ sambadhyate । itthaṃbhūtalakṣaṇe tṛtīyā । hiśabdaḥ prasiddhau ।

tatra mandā manuṣyeṣu ya uttamagaṇā matāḥ ।

atatra'; trividheṣu madhye manuṣyeṣu ye uttamagaṇāḥ te mokṣayogyeṣu mandādhikāriṇa ityuddeśyavidheyabhāvo draṣṭavyaḥ । gaṇaśabdena puruṣārthanayoktatrividhamanuṣyottamā gṛhītāḥ ।

madhyamā ṛṣigandharvā devāstatrottamā matāḥ ।

ṛṣayaśca gandharvāśca aṛṣigandharvāḥ'; । bahuvacanamādyarthe । tena pitṛpayorgrahaṇam । punaḥ atatra'; ityasya aevaṃvidhāni'; itivadupasaṃhārarūpatvānna punaruktiḥ । yadvā - prathamasya atatra'; ityasya brahmajijñāsāyāmityarthaḥ । ata evoktaṃ ṭīkāyāṃ "brahmajijñāsāyāṃ"iti । tathā ca - atatra'; brahmajijñāsāyāmadhikāriṇastrividhāḥ, atatra'; trividheṣvityanvayaḥ । athavā "itiśabdaḥ pratyekaṃ abhisambadhyate, ata eva dvirgrahaṇaṃ"iti tatvodyotaṭīkārītyā madhyameṣvanuṣaṅgasūcanāyādyantayostatretyuktiḥ । atatra'; teṣāmadhikāriṇām ।।

iti jātikṛto bhedastathānyo guṇapūrvakaḥ ।

aiti'; evaṃ ajātikṛto'; manuṣyarṣidevatvādirūpasāmānyanimittakaḥ tattatkulajaninimitto vā abhedaḥ'; avāntaravibhāgaḥ anyonyābhāvo vā jñeya ityarthaḥ । anena mokṣayogyatvaṃ vaidikabrahmavidyādhikārisāmānyalakṣaṇamabhipretam । nanvidaṃ lakṣaṇaṃ sacchūdrādau ativyāptam । na ca sacchūdrāderviprādidehāntare brahmavidyādhikāritvānnātivyāptiriti vācyam, dehāntare sato api adhikārasyedānīntanapravṛttyanupayogitvāt, taddehāvacchedena tu anutpannabrahmāparokṣajñānitvenāsyābhāvaniścayāt । tathā ca sacchūdrādāvasyādhikārasya prāyikatvādbāhulakatvāt, ata evaitaddehe abhāvāt ata evālakṣyatvāt, asya ca mokṣayogyatvasya svarūpatvenānadhikāraḥ daśāyāmapi sattvādvyāpterdhrauvyādityataḥ prakārāntareṇa adhikāriṇaḥ svarūpamāha - atathā'; iti । aanyo'; jātikṛtabhedādbheda ityasti aguṇapūrvako'; bhaktyadhyayanādiśubhadharmanimitto astīti śeṣaḥ ।

bhaktimān parame viṣṇau yastvadhyayanavānnaraḥ ।

adhamaḥ śamādisaṃyukto madhyamassamudāhṛtaḥ ।

tameva darśayati - abhaktimān'; iti । pūrvamuddeśavākye bahuvacananirdeśepyatra anaraḥ'; ityādyekavacananirdeśo nānupapannaḥ, asya lakṣaṇavākyatvāt, "pramāṇāni"ityuddeśavākye bahuvacananirdeśe api "pramākaraṇaṃ pramāṇaṃ"ityekavacanena lakṣaṇoktivat । atra - avaiṣṇavasya vede api hyadhikāro na vidyate ।

gurubhaktivihīnasya śamādirahitasya ca ।।

ityukteḥ । adhyayanalabdhāpi viṣṇubhaktiḥ śamādikañca abhaktānadhikārikṛtādhyayanaśamādinivṛtyarthaṃ pṛthamuktam । ādiśabdena "śānto dāntaḥ"ityuktānāṃ grahaṇam । sāranityasamuccaye cāpiśabdau । aiti'; iti śeṣaḥ । anaro'; bhaktajanaḥ । asya sarvatra sambandhaḥ । tathā ca - yo naraḥ parame viṣṇau bhaktimān adhyayanavāṃśca so adhamo adhikārīti prāmāṇikaiḥ samudāhṛtaḥ । yaḥ śamādisaṃyukto naraḥ sa madhyama iti proktaḥ ।।

ābrahmastambaparyantamasāraṃ cāpyanityakam ।

yaḥ aābrahmastambaparyantaṃ'; caturmukhamārabhya tṛṇajīvaparyantaṃ jīvajātaṃ aasāraṃ'; asarvottamaṃ, asārapadaṃ mokṣadavaraparaṃ vā aanityakaṃ'; anityaṃ brahmādijīvānāṃ dehanāśe api svarūpanāśābhāvāt kapratyayaḥ । parabrahma tu sarvasāraṃ sarvathā nityaṃ ceti ।

vijñāya jātavairāgyo viṣṇupādaikasaṃśrayaḥ ।

avijñāya'; jñānavān san sārāsāranityānityavastuvivekavāniti yāvat । yaśca tato vivekāt ajātavairāgyaḥ'; iti vijñāya janitavairāgya iti vā । yaśca aviṣṇupādaikasaṃśrayaḥ'; viṣṇupāda eva eko mukhyaḥ saṃśrayo mama śaraṇamiti jñānaṃ yasya saḥ ।

sa uttamodhikārī syātsaṃnyastākhilakarmavān ।।

yaśca asannyastākhilakarmavān'; sannyastaṃ bhagavati samarpitaṃ akhilaṃ yadakāmyaṃ karma tadvān asaḥ'; naraḥ auttamo adhikārī'; syāditi yojanā । atra sannyāso nāma bhagavān sarvāṇi karmāṇi karoti sarvakarmāṇi bhagavatpūjārūpāṇīti ca jñātvā bhrāntyā jīvakartṛkatvena jñātānāṃ karmaṇāṃ bhagavati visargaḥ । yathoktaṃ gītābhāṣye - "bhagavāneva sarvāṇi karmāṇi karoti"ityādinā । anena abhaktimān parame viṣṇau'; ityādi asannyastākhilakarmavān'; ityantavākyena yānyadhikāritrayaviśeṣaṇānyuktāni tānyeva sarvāṇi militvādhikārisāmānyalakṣaṇabhūtānītyuktaṃ bhavati। na ca militānāṃ trayāṇāṃ pratyekaṃ triṣvabhāvādasambhavaḥ, bhāve vādhamādilakṣaṇasya madhyamādiṣvativyāptyāpattiriti vācyam, uttaravākye pūrvasya pūrvavākye cottarasyānukarṣeṇa sarvatra sarvasya satvābhyupagamenāsambhavābhāvāt । nanvasaṅkīrṇaviśeṣalakṣaṇānuktestraividhyāyoga iti cet - atra kecit "uttaroktāprācuryeṇa"iti ṭīkāvākyasyottarayoradhikāriṇoruktānāṃ guṇānāṃ pūrvasminnadhame aprācuryeṇetyarthamāśritya pracuratamādhyayanādiguṇatrayavattvamuttamatvaṃ, pracuratarādhyayanādiguṇatrayavattvaṃ madhyamatvaṃ, tadubhayabhinnakevalaguṇatrayavattvaṃ adhamatvaṃ ityasāṅkaryamāhuḥ । ta evottaratra saṅgṛhītāḥ pūrvatrānukṛṣṭāśca guṇā uttaroktāsteṣāṃ tatratatra bhaktimānityādiyathāsthitamūloktaguṇāpekṣayāprācuryeṇeti pakṣāntaramāhuḥ । candrikāyāṃ tu pūrvapūrvasmin uttarottarasminnuktāprācuryeṇeti ṭīkārthamāśritya samānādhikaraṇānāṃ adhyayanaśamadamādisampattiviṣṇupādaikasaṃśrayatvādīnāṃ madhye yaḥ pracurādhyayanavān - itare tvapracure - so adhamo adhikārī । yaḥ pracurādhyayanaśamādimān - anyadekamevāpracuraṃ - sa madhyamaḥ । yaḥ pracuraviṣṇupādaikasaṃśrayatvādimān - itare tvapracure - sa uttamādhikārīti tallakṣaṇamedāt traividhyopapattiriti uktam । aiti'; śabdasya abhāgavatatantre'; ityanenānvayaḥ ।

"adhyayanamātravataḥ । nāviśeṣāt" iti copari । 

adhyayanaṃ brahmavidyādhikāra ityuktam । tatkutaḥ? udāhṛtapramāṇe brahmavidyāyāmiti kaṇṭhato anukteḥ kutaśca tatrādhikāratraividhyamityata āha - aadhyayana'; iti । mātraśabdaḥ kārtsnyārthaḥ । tathā ca - yathāśaktisarvavedādhyayanavato brahmavidyādhikāriteti sūtrārthaḥ । anāviśeṣāt'; ityaparaṃ sūtram । devādīnāṃ brahmavidyādhikāritā aviśeṣātsāmānyānna, kintu tāratamyādevetyarthaḥ । aupari'; tṛtīye adhikārastāratamyena vakṣyate, sūtrakṛteti śeṣaḥ । tadabhipretasmṛtau avedoktabrahmavidyāyām'; ityuktatvāt tatrodāhṛtaśrutau jñānādhikāritraividhyasyāpyuktatvāduktaśaṅkāparihāra iti bhāvaḥ । caśabdaḥ aadhyayanavān'; iti pramāṇasamuccaye ।

"śānto dānta uparatastitikṣuḥ samāhito bhūtvā ātmanyevātmānaṃ paśyet" 

śamādikamapi brahmavidyāyādhikāra ityatra kāṇvaśrutimāha - aśānta'; iti । atra aātmani'; ityuktyā madhyamādhikārī sūcitaḥ, aṛṣayo antaḥprakāśāḥ'; iti śruteḥ amadhyamā ṛṣigandharvāḥ'; ityukteśca । aśānto'; bhagavanniṣṭhabuddhiḥ "śamo manniṣṭhatā buddheḥ"iti bhāgavatokteḥ । tattvapradīpe tu - vaiṣṇavasiddhāntādacalanaṃ śama iti paryavasitamuktam । adānto'; nigṛhītamadaḥ, indriyanigrahavāniti yāvat । auparato'; viṣayālambuddhimān । bṛhadbhāṣyarītyā - upa samīpe svahṛdayesthe viṣṇau santoṣavāniti vā । atitikṣuḥ'; śītoṣṇādidvandvasahiṣṇuḥ । asamāhitaḥ'; same sendire harau cittavṛttimān । yadvā - ayathāvastu tathā jñānaṃ tatsāmyātsamamīritam'; iti vacanāt samaṃ yathārthamāhitamādhānaṃ manovṛttirūpaṃ jñānaṃ icchā ca yasya sa tathoktaḥ । tathāca yathāvastujñānādimānityarthaḥ। bhūtvetyasya pratyekaṃ sambandhaḥ । sthitamiti śeṣaḥ । tathā ca - pūrvaṃ aevaṃ'; vicchabdenokto hareḥ saṃsāramocakatvajñānīśāntyādimān abhūtvā'; aātmani'; svahṛdaye sthitaṃ aātmanaṃ'; paramātmānaṃ apaśyet'; jānīyādityarthaḥ, vicārayediti lākṣaṇikārthaḥ । śāntādirbhūtvātmānaṃ vidyādityanena upanayanasya adhyayanārthatvavat śāntyāderbrahmavidyārthatvamuktaṃ bhavati । yadyapi paśyatīti śrutipāṭhaḥ tathāpi viṣṇutattvanirṇayaṭīkāyāṃ "sa tathā cakāreti kvacitpāṭhaḥ sa sadṛśaśākhāntaragato jñātavyaḥ, evamanyatrāpi"ityuktatvāt tannyāyenāyamapi sadṛśaśākhāntaragato vā paśyatītyasyārthānuvādo vetyadoṣaḥ।।

parīkṣya lokān karmacitānbrāhmaṇo ।

nirvedamāyānnāstyakṛtaḥ kṛtena ।

sārāsāranityāvivekajanyavairāgyādyapi brahmavidyāyāmeva adhikāra ityatrātharvaṇaśrutimāha - aparīkṣya'; iti । abrāhmaṇo'; brahmajñānayogyaḥ alokān'; viṣṇuloketarān akarmacitān'; kāmyakarmasampāditān tata evāsāratvenānityatvena ca aparīkṣya'; vivicya tena vivekena anirvedaṃ'; kāmyakarmaṇi tatphale ca vairāgyaṃ aāyāt'; prāpnuyāt । yasmātsvarūpānandāvirbhāvarūpatvāt aakṛto'; nityapumartharūpo mokṣaḥ akṛtena'; utpattināśavatphalatvenāvadhṛtakarmaṇā anāsti', kintu jñānena ।

tadvijñānārthaṃ sa gurumevābhigacchet ।

samitpāṇiḥ śrotriyaṃ brahmaniṣṭham ।।

atat'; tasmāt asaḥ'; mokṣāditaratra viraktaḥ avijñānārthaṃ'; brahmaṇo viśeṣajñānāya । asamitpāṇiḥ'; samidyuktau pāṇī yasya । yadvā - samprāptau sampuṭīkṛtau ariktau vā pāṇī yasya । sa evaṃbhūtassan aśrotriyaṃ'; chandodhyetāraṃ brahmaniṣṭhameva gurum aabhigacchet'; upasīdedityarthaḥ । gurumeva na tvanyamiti vā evaśabdānvayaḥ । tattvapradīpe tu - akarmacitān'; karmaṇā sañcitān aihikān mandirādīn vināśinaḥ aparīkṣya'; parito vīkṣya pāralaukikatvena tadviparītānapi karmabhiścitān svargādilokān vināśina eva parīkṣya tebhyo anirvedamāyāt'; । aakṛto'; jñānipriyo bhagavān akṛtena'; karmaṇā ana'; labhyate । tataḥ atadvijñānārthaṃ'; tasya jñānipriyasya viṣṇorvijñānārthaṃ agurumabhigacchet'; iti śrutyartha uktaḥ । atrāpi vijñānapadena brahmajñāniparabrāhmaṇapadena ca uttamādhikārī sūcitaḥ, adevādīnāṃ tu tajjñānaṃ vijñānamiti kīrtitam'; iti gītābhāṣyokteḥ, anaiva devapadaṃ prāptāḥ brahmadarśanavarjitāḥ'; iti tattātparyokteśca ।

yamevaiṣa vṛṇute tena labhyaḥ

viṣṇubhaktirapi brahmavidyāyāmadhikāra ityetatkaṭhaśrutyā darśayati - ayaṃ'; iti । ātharvaṇepīyaṃ paṭhyate । aeṣaḥ'; icchārūpaḥ aātmā'; viṣṇuḥ ayaṃ'; adhikāriṇaṃ avṛṇute'; parigṛhṇāti atena'; eva alabhyaḥ'; prāpyaḥ tasya prasanno bhavati ।

tasyaiṣa ātmā vivṛṇute tanūṃ svām ।।

tataśca atasya'; adhikāriṇaḥ aeṣaḥ'; prasannaḥ aātmā svāṃ tanūṃ'; rupaṃ avivṛṇute'; prakāśayatītyarthaḥ। atra abhaktameva ca vṛṇuta iti prasiddhaḥ'; iti prameyadīpoktarītyā vṛṇuta ityanena bhaktatvaṃ sūcitam । tattvapradīpe tu - ayamevaiṣaḥ'; paramātmā bhaktidānena avṛṇute'; svīkaroti atena'; prāpyo yatastasyaiva asvāṃ tanuṃ'; prakāśayatītyuktam ।

yasya deve parā bhaktiryathā deve tathā gurau ।

sā ca bhaktiḥ viṣṇau sarvādhikā anyeṣvapi yathāyogyā brahmavidyopayoginītyarthe śvetāśvatarāṇāṃ śrutiṃ darśayati - ayasya'; iti । ayathā'; ityāvartate । atathā'; iti samuccaye । akathitāḥ'; aakathitāḥ'; iti dvedhā vicchedaḥ । pūrvavedādibhirguruṇeti ca śeṣaḥ । tathāca - ayasya'; adhikāriṇo adeve'; dyotanādiguṇe viṣṇau aparā'; sarvādhikā abhaktiḥ'; asti atathā'; adeve'; taditaradeveṣu brahmādiṣu ayathā'; yathāyogyā bhaktirasti, atathā gurau'; anyeṣu svottameṣu ca yathā yogyā bhaktirasti ।

tasyaite kathitā hyarthāḥ prakāśante mahātmanaḥ । 

atasya'; mahātmanaḥ kartari ṣaṣṭhīyam । tenādhikāriṇā pūrvaṃ vedādibhirguruṇā vā akathitāḥ'; aete'; uktāḥ aarthāḥ'; parāparatattvarūpāḥ aprakāśyante'; jñāyanta ityarthaḥ । yadvā - aete'; śamādirūpā aarthāḥ'; guṇāstasmin aprakāśyante'; dṛśyanta ityarthaḥ । atha vā - aakathitāḥ'; gurubhiranupadiṣṭāḥ aarthāḥ'; asya bhaktivaśāt aprakāśyante'; ahi'; prasiddhamityarthaḥ । aprakāśante'; iti pāṭhe tatkartṛkajñānānukūlamānakartāro bhavantītyarthaḥ ।

ityādiśrutibhyaśca । vyomasaṃhitāyāṃ ca -

aityādiśrutibhyaśca'; ityasya aadhikāra uktaḥ'; ityanenānvayaḥ na kevalamuktaśrutibhiḥ, kintu "bhaktyā tvananyayā śakya ahamevaṃ vidhorjuna jñātuṃ draṣṭuṃ" ityādismṛtibhyaśceti

caśabdārthaḥ । nanu yadyadhyayanavatāmeva brahmavidyādhikāraḥ tarhi trivarṇetareṣāmadhyayanābhāvenādhikāro na syāt । tataśca teṣāṃ brahmajñānābhāvena mokṣābhāvassyādityāśaṅkāṃ smṛtyā pariharati - avyomasaṃhitāyāṃ ca'; iti । prakṛtaśaṅkānirāsapūrvakamiti śeṣaḥ । pūrvagranthasamuccaye caśabdaḥ । asyāpi aadhikāra uktaḥ'; । ityanenānvayaḥ ।

antyajā api ye bhaktā nāmajñānādhikāriṇaḥ ।

ante bhavāḥ antyāḥ teṣu jātāḥ aantyajāḥ'; trivarṇabāhyāḥ । ayaṃ cārtho "viṣṇunāmasvādhyāyo antyānāṃ"ityetadavatārikārūpatayā "nāgnirna yajñaḥ śūdrasyetyādestrivarṇabāhyānāṃ"iti nyāyadīpikayā sūcitaḥ । abhaktāḥ'; iti bhaktimānityuktabrahmavidyādhikārakathanam । evaṃ abhaktimatāṃ'; ityapi। etaccobhayanvayi । tathā ca - na kevalaṃ traivarṇikāḥ, kintu ye antyajāḥ trivarṇabāhyāḥ śūdrādayaḥ pulkasāntāḥ te yadyapi vaidikabrahmajñānānadhikāriṇaḥ, tathāpi yato bhaktāḥ ato nāmajñānādhikāriṇaḥ viṣṇunāmajñānatatsvādhyāyādhikāriṇaḥ, ataste brahmajñānamuktyadhikāriṇa iti yojanā ।

strīśūdrabrahmabandhūnāṃ tantrajñāne adhikāritā ।।

traivarṇikeṣvapi vedānadhikāriṇāṃ keṣāñcit, antyajeṣvapi keṣāñcidbhaktimatāṃ, uktādanyaccāha - astrīśūdrabrahmabandhūnām'; iti । striyaśca śūdrāśca brahmabandhavo brāhmaṇābhāsāśca teṣāmiti vigrahaḥ । tantraṃ pañcarātrādi, tajjñāne taduktārthajñāne, tantrotpannabrahmavidyāyāmiti yāvat । apiśabdo atrāpi sambadhyate । tathāca teṣāṃ tadjñānadvārāpi mokṣopapattiriti bhāvaḥ ।

ekadeśe parokte tu na tu granthapurassare ।

tantre api na sarvatrādhikāraḥ, kintu ekadeśe eva । tatrāpi ana granthapurassare'; na svaprādhānyena granthārambhe adhikāraḥ, kintu aparokte'; pareṇānyena parārthaṃ prokte ārabdha evetyāha - aekadeśa'; iti । avadhāraṇe tuśabdaḥ । tadvyāvartyamāha - ana tu'; iti । stryādimātrapuraskāreṇa prāpabhyamāṇatantragranbhādau teṣāṃ nādhikāritetyarthaḥ। anena strīśūdrādimātraṃ puraskṛtya purāṇādigranthapravacanamapi na kāryamityuktaṃ bhavati । dvitīyatuśabdasyottaratrānvayaḥ ।

traivarṇikānāṃ vedokte samyagbhaktimatāṃ harau ।।

tarhi vedotpannabrahmavidyāyāṃ keṣāmadhikāraḥ? pariśeṣāt traivarṇikānāṃ cet - teṣāmapi kiṃ sarveṣāmadhikāraḥ? na, kiṃ tu keṣāñcidityāha - atraivarṇikānāṃ'; iti । avedokteḥ'; vedotpannabrahmajñāne tu aharau samyagbhaktimatāṃ'; eva atraivarṇikānāṃ'; uktetarabrahmakṣatriyavaiśyānāṃ adhikāritetyarthaḥ । na kevalaṃ nāmādijñānādhikāra ityarthepi tuśabdaḥ ।

āhurapyuttamastrīṇāmadhikāraṃ tu vaidike ।

"sapatnīṃ me parādhamapatiṃ me kevalaṃ kuru।" ityādau strīṇāmapi vedādhikāradarśanāt kathaṃ tāsāmanadhikāra ityata uktasyāpavādamāha - aāhuḥ'; iti । turapyarthe api । avaidike'; ityasya vipariṇāmenāvṛttiḥ । auttamastrīṇāṃ'; iti tatpuruṣakarmadhārayau । tathāca - na kevalamuttamānāṃ devānāṃ strīṇāṃ nāmādijñāne adhikāraḥ kintu vaidike api jñāne vedotpannabrahmavidyāyāmapi vaidikāḥ adhikāramāhuriti yojanā ।

yathorvaśī yamī caiva śacyādyāśca tathāparāḥ ।।

tāḥ udāharati - ayathā'; iti । aeva'; evaṃ ayamī'; yamasya bhāryā śyāmalā । caśabda uktasamuccaye । ādyaśabdena umāratyādi gṛhyate । anuktasamuccaye dvitīyaścaḥ, tena manuṣyādikulotpannadevastriyo gṛhyante । tathāśabdaḥ upamāyāṃ uktasamuccaye vā । aparāḥ uttamastrībhyo anyāḥ ṛṇipatnyaḥ । avarā iti vā, uttamadevastryapekṣayā madhyamaṛṣipatnīnāṃ avaratvāditi । avyomasaṃhitāyāṃ'; iti itiśabdānvayaḥ ।

yato nārāyaṇaprasādamṛte na mokṣaḥ,na ca jñānaṃ vinātyarthaprasādaḥ।

ato brahmajijñāsā kartavyā ।।

evaṃ pratijñāpramāṇopanyāsābhyāṃ ānantaryapratiyogyadhikāravivaraṇamukhenāthaśabdaṃ saṃkṣepavistarābhyāṃ vyākhyāya sūtre akartavyā'; iti padaṃ ataśśabdaparāmarśanīyasamarpakaṃ ayataḥ'; ityādikaṃ cādhyāhāryamiti darśayan aataśśabdo hetvarthe'; iti saṅkṣepeṇoktamarthaṃ viśadayati - ayataḥ'; iti । ayataḥ'; ityāvartate । tathāca - yatassukhameva me syāt duḥkhamīṣadapi mābhūditi sarvābhimato amokṣaḥ'; samyañcaṃ anārāyaṇaprasādaṃ ṛte'; vinā nāsti, sa ca aatyarthaprasādaḥ'; atimātraprasādaśca nāparokṣajñānaṃ vinā, tacca na brahmajijñāsāṃ vinā, aato brahmajijñāsā kartavyā'; ityarthaḥ । uktaṃ hi śabdādhikaraṇe tattvapradīpe "mokṣasyaiva paramapuruṣārthatvāt tasya ca samīco vinā viṣṇuprasādāt alabhyatvāt tasya ca atimātrasya aparokṣajñānaprasādhyatvāt tasya cāparokṣasya jijñāsāsamāyattattvādviṣṇureva jijñāsya ityuktam"iti। sāvadhāraṇānvayasyāpyupalakṣakametat । tasyātaśśabdena parāmarśānnānupapattiḥ । anena sūtre yato nārāyaṇaprasādamṛte na mokṣaḥ, kintu prasādenaiva, na ca jñānaṃ vinātyarthaprasādaḥ, kintu jñānenaiva, na ca jijñāsāṃ vinā jñānaṃ, kintu jijñānayaiva, ato brahmajijñāsā kartavyetyanvayapradarśanamukhena ataśśabdasya mokṣasādhanaprasādasādhanajñānasādhanatvāditi heturartha ityetadvivṛtaṃ bhavati । evaṃ yato nārāyaṇaprasādamṛte na jñānaṃ na jijñāsā kintu prasādenaiva iti yojanāyāṃ ataḥśabdasyārthāntaramapi vivṛtaṃ bhavati । nārāyaṇaśabdaprayogeṇa sautrabrahmaśabdo api vyākhyāto bhavati ।

yatrānavasaronyatra padaṃ tatra pratiṣṭhitam ।।

vākyaṃ veti satāṃ nītiḥ sāvakāśe na tadbhavatet ।।

nanu sūtre akartavyā'; iti padasyaiva adhyāhāraḥ kutaḥ adhyāhārasya niraṅkuśatvena ana kartavyā'; iti vākyasyaivādhyāhāraḥ kiṃ na syādityata āha - ayatra'; iti । atra yatreti tatreti padamiti cāvartate, tathā vākyamityapi, vinetyadhyāhriyate । tathā ca - ayatra'; avāntaravākye yat apadaṃ'; vinā aanyatra'; arthāntare aanavasaraḥ'; aghaṭanā atatra'; vākye tadeva apadaṃ'; apratiṣṭhitaṃ'; prāptaṃ bhavet nānyaditi asatāṃ'; nyāyaḥ, yatra vākye yasmin vākye sāvakāśe arthāntare ghaṭanāvati sati tadeva padaṃ niyamena pratiṣṭhitaṃ prāptaṃ na bhavet । evaṃ yatra mahāvākye yadavāntaravākyaṃ vinānyatrānavasaraḥ tatra mahāvākye tadeva vākyaṃ pratiṣṭhitaṃ, yatra yasmin mahāvākye sāvakāśe sati tadavāntaravākyaṃ niyamena pratiṣṭhitaṃ na bhavedityarthaḥ । yatra vākye yatpadaṃ vākyaṃ vāpekṣitaṃ anyatrānyasyānavasara iti vā । iti bṛhatsaṃhitāyāmuktatvāt akartavyā'; iti padamevāvaśyamadhyāhartavyamiti vākyaśeṣeṇāsyānvayaḥ । ana kartavyā'; ityadhyāhāre athātaśśabdārthādhirārāderatrānvayāyogāditi bhāvaḥ । evaṃ candrikoktarītyā ayatra'; iti śloko ayataḥ'; ityādyadhyāhārasamarthanaparatayāpi vyākhyeyaḥ । 

"tamevaṃ vidvānamṛta iha bhavati, nānyaḥ panthā ayanāya vidyate" 

yaduktaṃ ayato nārāyaṇaprasādaṃ'; ityanena prasādasya mokṣasādhanatvaṃ tatkuta ityatastatra śrutiṃ pramāṇayati - ataṃ'; iti । aiha'; adhikārivarge prakṛtapuruṣaśabditaṃ ataṃ'; paramātmānaṃ aevaṃ'; sahasraśīrṣatvādyuktaprakāreṇa aiha'; loke avidvān'; parokṣajñānadvārā aparokṣato jānannevānte aamṛto'; mukto bhavati, yato nārāyaṇāyanāya tatprāptirūpamokṣārthaṃ aanyaḥ'; paramapuruṣajñānāt apanthāḥ'; upāyo ana vidyate'; nāsti ata ityarthaḥ । atra jñānasya mokṣasādhanatvaṃ sākṣāt jñāyate । prasādasya mokṣasādhanatvaṃ tu ṭīkāsudhoktarītyā prasādaṃ vinā vidvatpadalakṣyāparokṣajñānamātreṇa mokṣo na bhavatītyanyathānupapattyaiva, na tu sākṣāt । nimittena naimittikopalakṣaṇāvetyavagantavyam ।

"priyo hi jñāninotyarthamahaṃ sa ca mama priyaḥ"। 

ana ca jñānaṃ vinā'; iti yadaparokṣajñānasya prasādasādhanatvamuktaṃ tatkuta ityatastatra gītāsmṛtimāha apriyo hi'; iti । aahaṃ jñānino atyarthaṃ'; atyantaṃ apriyaḥ'; । ahi'; prasiddham । asa ca so apyaparokṣajñānī mama priyaḥ'; ityarthaḥ। kṛṣṇavākyametat ।

"yamevaiṣa vṛṇute tena labhyaḥ" "ātmā vā are draṣṭavyaḥ śrotavyo mantavyo nididhyāsitavyaḥ" 

prasādasya mokṣasādhanatvaṃ na kovalamarthāt jñāyate, kintu śrutyā cetyāśayena tatra kaṭhaśrutimāha ayaṃ'; iti । atraivakāro bhinnakramaḥ । tathā ca aeṣaḥ'; paramātmā aeṣaḥ'; icchārūpaḥ prasannaḥ san ayaṃ'; adhikāriṇaṃ avṛṇute'; anugṛhṇāti atena'; eva alabhyaḥ'; prāpyaḥ, na tvanyena karmaṇetyarthaḥ । ata eva viṣṇutattvanirṇayaṭīkāyām "eṣa paramātmā yaṃ vṛṇute yasya prasīdati tenaiva labhyaḥ । kathaṃ? yatastasya svāṃ tanuṃ vivṛṇute prakāśayati, tataścāsya svāṃ tanuṃ avidyāvṛtasvarūpāṃ vivṛṇute āvirbhāvayati"iti prakṛtānukūlatayā samagravākyārtha uktaḥ । yatpūrvaṃ jijñāsāyāḥ aparokṣajñānasādhanatvamupaskṛtavākyenoktaṃ tatra pramāṇatevana śrutimāha aātmā'; iti । vā ara iti viśliṣṭapāṭhaḥ। avā'; śabdo avadhāraṇe । aare'; iti yājñavalkyakartṛkamaitreyīsambodhanam । tathā ca aare'; maitreyi amṛtatvamiṣyate cettarhi aātmā'; paramātmā tvayā adraṣṭavyo'; darśanena viṣayīkartavya ityarthaḥ । darśanaṃ kena syādityākāṅkṣāyāmāha - aśrotavyaḥ'; ityādi । darśanārthaṃ nididhyāsitavyaḥ । tadarthaṃ aśrotavyaḥ'; gurūpadeśamukhena ayamasya vākyasyārtha ityupaniṣadvākyārthagrahaṇarūpaśravaṇena viṣayīkartavyaḥ, tathā amantavyaḥ'; yuktyanusandhānarūpamananena viṣayīkartavyaścetyarthaḥ। anena śravaṇamanananididhyāsanātmakajijñāsāyāḥ

aṅgāṅgirūpāyāḥ jñānasādhanatvamuktaṃ bhavati ।

ityādiśrutismṛtibhyaḥ ।

aśrutismṛtibhyaḥ'; iti । śrutayaśca smṛtiśca tābhya iti vigrahaḥ । asya ayato nārāyaṇa'; itāyādinoktaṃ siddhamityanvayaḥ ।

karmaṇā tvadhamaḥ proktaḥ prasādaḥ śravaṇādibhiḥ ।

nanu atatkarma haritoṣaṃ'; aya imaṃ paramaṃ guhyaṃ'; ityādeḥ karmādināpi bhagavatprasādasiddheḥ kiṃ jñānena? prasādasya mokṣasādhanatābodhake "tamevaṃ vidvān"yamevaiṣa vṛṇute"ityādāviva "priyo hi"iti vākye anyaniṣedhābhāvādityāśṅkāṃ smṛtyā pariharati - akarmaṇā'; iti । kāmyākāmyobhayakarmaṇeti yāvat। tathā ca akarmaṇā'; janyo yaḥ aprasādaḥ'; sa aadhamaḥ'; eva aproktaḥ'; prāmāṇikaiḥ। evaṃ aśravaṇādibhiḥ'; yaḥ prasādo bhavati।

madhyamo jñānasampattyā prasādastūttamo mataḥ ।।

sa amadhyamaḥ'; । ajñānasampattyā'; aparokṣajñānaparipākena janyo yaḥ aprasādaḥ'; sa eva auttamo mataḥ'; utkṛṣṭatayā pramita ityarthaḥ । avadhāraṇārthakatuśabdasya dvirgrahaṇaṃ triṣvapyanvayasūcanārtham ।

prasādāttvadhamādviṣṇoḥ svargalokaḥ prakīrtitaḥ ।

kimato yadyevamityata āha - aprasādāt'; iti । tathāca aadhamāt viṣṇoḥ prasādāt'; kāmyakarmasādhyāt asvargalokaḥ'; bhāvyatayā vṛddhaiḥ aprakīrtitaḥ'; ityarthaḥ । kāmyaphalamātropalakṣakametat "parīkṣya lokān" iti śruteḥ kāmyakarmaṇāṃ vairāgyajananadvārā mokṣe apyupayogo astīti jñātavyam । evaṃ akāmyakarmasādhyāt adhamaprasādāt antaḥkaraṇaśuddhyādidvārā mokṣo bhavatītyapi jñātavyam । na ca adhamaprasādaśūnyānāṃ atidveṣiṇāṃ duryodhanādīnāṃ kathaṃ svargaprāptiriti vācyam, bhāgavatācāryarahitānāṃ tadabhāvoktāvapi tadvatāṃ tatsambhavāt । yathoktaṃ gītātātparye -

ācāryāṇāṃ tu tejasā ।
yānti svargaṃ tataḥ kṣipraṃ tamondhaṃ prāpnuvanti ca ।।

tadanye naiva ca svargam ।।

iti । svargaloka ityuktyā tatraiva "mokṣaḥ sāṅkalpikaḥ svargaḥ bhūtāditvaṃ phalaṃ kramāt"iti vacanokto yo nityasaṃsāribhī rājasarājasai rājasatāmasaiśca prāpya svargapratinidhitvena kalpito daityendralokaḥ sāṅkalpikaḥ svargaḥ sa iha na vivakṣitaḥ, kintu saptalokāntargato rājasasāttvikaiḥ prāpyaḥ svargaloka eveti sūcitam ।

madhyamājjanalokādiruttamastveva muktidaḥ ।।

ajanalokādiḥ'; ityatra tu janatyāgena janākhyalokasyaiva pratipattayarthaṃ lokaśabdaprayoga iti jñeyam । janalokādirityatra tatpuruṣo bahuvrīhiśca vivakṣitaḥ । tuśabdo viśeṣārthaḥ । tathā ca amadhyamāt'; viṣṇoḥ prasādāt janalokasyādirmaharlokaḥ janatapolokādireva vā bhavati na muktiḥ । amuktidastu'; uttamaprasāda eva prakīrtito vṛddhaiḥ, na tvanyāviti yojanā । tathā ca karmādinā bhagavatprasādasiddhāvapi tasyānuttamatvāt jñānasādhyasyaivottamatvāt anuttamena svargādimātrasiddhāvapi mokṣāsiddheḥ tatsādhanaprasādāya jñānamapekṣitamiti bhāvaḥ । na cātra "īyustrīn karmaṇā lokān jñānenaiva taduttarān"iti vākyavirodhaḥ śaṅkyaḥ, tasya maharlokasthākṛtakabhāgaviṣayatvāt, asya ca punarāvartyabhāgaviṣayatvāt, asāmānyadarśanāllokāḥ'; iti pramāṇabalena jñānaśabdasya svabimbaviṣayayogyāparokṣavyatiriktasāmānyāvatārādyaparokṣaviṣayatvāt, tasya ca śravaṇādibhirityatra hyādipadena grahaṇādvā; nyāyāmṛtoktarītyā jñānadvāreti śeṣakaraṇādvā;

evakārasyāyogavyavacchedārthatvādvā na virodhaḥ ।

śravaṇaṃ mananaṃ caiva dhyānaṃ bhaktistathaiva ca ।

nanvastūttamaprasādāya jñānāpekṣā, tathāpi "karmaṇā jñānamātanoti"ityādeḥ karmādināpi jñānaṃ bhavatīti na tadarthaṃ jijñāsā kartavyā "ātmā"iti vākye anyaniṣedhābhāvādityāśaṅkāṃ prakṛtapramāṇaśeṣeṇa pariharati - aśravaṇaṃ'; iti । atra evakārasya dvirgrahaṇaṃ sarvatra sambandhajñāpanāya । te ca śravaṇādīnāṃ kāryasādhane anyasāhityanirāsaktāḥ, "naraṃ ca nārāyaṇameva"ityādāviva anabhimatakarmādivyāvartakāśca । dvayordvayossamuccaye aca'; śabdau । atathā'; śabda upamāyām । atathaiva ca'; iti nipātasamudāyo vā । bhaktigrahaṇaṃ prasaṅgāt dṛṣṭāntārthaṃ vā ।

sādhanaṃ jñānasampattau pradhānaṃ nānyadiṣyate ।।

tathā ca ajñānasampattau'; aparokṣajñānaprāptau yathā bhaktistathā śravaṇādyeva sādhanaṃ, nānyatkarmādītyarthaḥ । kā gatistarhi "karmaṇā jñānamātanoti"ityādivacanasyetyata āha - apradhānaṃ'; iti । śravaṇādi pradhānaṃ sādhanaṃ aanyat'; apradhānamityeva aiṣyate'; abhyupeyate prāmāṇikaiḥ, na tvanyat sādhanameva neti yojanā । apradhānasādhanaviṣayaṃ karmādivacanamiti bhāvaḥ ।

na caitāni vinā kaścit jñānamāpa kutaścana ।।

viparītaṃ kiṃ na syādityata āha - ana ca'; iti । tathā ca aetāni'; śravaṇādīni avinā kaścit'; api adhikārī akutaścana'; karmādessataḥ ajñānaṃ nāpa'; evametāni śravaṇādīni santicet kutaśca karmādervinā jñānaṃ nāpeti neti yojanā । tathā ca nirapekṣānvayavyatirekābhyāṃ śravaṇādyeva jñāne pradhānaṃ sākṣātsādhanaṃ, karmādi tu tadabhāvāt pāramparyeṇa sādhanamiti na vaiparītyamiti bhāvaḥ । anāradīye'; ayata uktaṃ'; iti śeṣaḥ । asya aato "yato nārāyaṇa"ityādinoktaṃ yuktaṃ'; ityupaskṛtavākyenānvayaḥ । ayato nārāyaṇa'; ityanena jijñāsāyāḥ nirviṣayatvaśaṅkānirāsāya prayuktaḥ sautro brahmaśabdo nārāyaṇapara iti vyākhyātaḥ ।

brahmaśabdaśca viṣṇāveva ।

nanu nārāyaṇaprasādamṛte na mokṣaścet tarhi tajjijñāsaiva kartavyā na brahmajijñāsā । na ca vācyaṃ nārāyaṇa eva brahmapadena vivakṣitaḥ sūtrakṛteti, brahmaśabdasya bahvarthatvena sūtrakāravivakṣāviśeṣasya durjñeyatvādityata āha - abrahma'; iti । mukhya iti śeṣaḥ । caḥ aanekārtho api brahmaśabdaḥ'; iti apyarthe, yata ityarthe ca । tathā ca brahmaśabdasyānekārthatve api yataḥ saḥ viṣṇāveva mukhyaḥ ato mukhyāmukhyayormukhyasyaiva grāhyatvāt sa eva sūtrakāravivakṣito jñāyata iti yojanā । atra śabdāntaraṃ vihāya viṣṇuśabdaprayogeṇa tacchabdagatānāṃ vargapañcamaṣaṣṭhacaturthānāṃ ṇaṣavānāṃ saṅkhyārekhālekhanena sūtrāṇāṃ catuṣṣaṣṭyuttarapañcaśatasaṅkhyoktā bhavati । yadvā -

deśataḥ kālataścaiva guṇataścāpi pūrtitaḥ ।
viṣṇau brahmeti nāmaitanmukhyatonyatra na kvacit ।।

ityaitareyabhāṣyokteḥ deśakālaguṇāparicchedarūpatrividhapūrtivācakabrahmaśabdavyākhyānāya tādṛśaviṣṇuśabdaprayogaḥ। ṭīkāyāṃ tu - atra viṣṇugrahaṇena "saviṣṇurāha hi । taṃ brahmetyācakṣate"ityanyonyāvyavahitasūtradvayakaraṇānantarameva brahmamīmāṃsāyāḥ vyāsenārabdhatvādetadavyavahitadevamīmāṃsāntyasūtradvaye brahmatvena nārāyaṇasyaiva prakṛtatvaṃ sūcayatīti prayojanāntaramuktam । tattvapradīpe apyetadeva ayaśca devatāmīmāṃsānte "viṣṇureva hi tat śrutestaṃ brahmetyācakṣate"iti sarvadevottamatvena pratijñāto brahmatvena coktaḥ, sa eva brahmaśabdenottaramīmāṃsāyāṃ vicāryatvenocyate'; iti pāṭhabhedenoktam।

yamantassamudre kavayo avayanti tadakṣare parame prajāḥ ।

brahmaśabdasyānyatrāpi rūḍhatvādrūḍhereva mukhyavṛttitvātkuto asau viṣṇāveva mukhya ityata āha - ayaṃ'; iti। abrahmaśabdaśca'; ityādi atrāpi sambadhyate । co yadyapītyādyarthe । hiśabdo yata ityarthe । śrutirāheti śeṣaḥ । tathā ca yadyapi brahmaśabdo anyatra rūḍhaḥ, tathāpi aśrutiḥ'; "yamanta"ityādikā yataḥ kavīnāṃ mate atadeva paramaṃ brahma'; ityāhuriti prayogabāhulyarūpāṃ rūḍhimāha, ato brahmaśabdo viṣṇāveva paramamukhya ityarthaḥ । anyatrājñarūḍheḥ vidvadrūḍheratimukhyatvāditi bhāvaḥ । yamantassamudre iti vākyam -

yadoṣadhībhiḥ puruṣān paśūṃśca viveśa bhūtāni carācarāṇi ।
ataḥ paraṃ nānyadaṇīyasaṃ hi parātparaṃ yanmahato mahāntam ।।

yadekamavyaktamanantarūpaṃ viśvaṃ purāṇaṃ tamasaḥ parastāt ।।

iti vākyena saha vyākhyātaṃ viṣṇutattvanirṇayaṭīkāyām । tathā hi - ayamantassamudre'; vibhakttayarthe avyayībhāvaḥ samudrasyāntassthitaṃ akavayo'; jñāninaḥ aavayanti'; īṣadeva jānanti, yasmin atadakṣare'; avijñeyatvarūpapūrvaviśeṣaṇaviśiṣṭe prasiddhe vā avināśini aparame'; prajā adhīnāḥ santi ।

yataḥ prasūtā jagataḥ prasūtī toyena jīvānvyasasarja bhūmyām ।।

ajagataḥ prasūtī'; prasūtirjanayitrī mūlaprakṛtirlakṣmīḥ ayato'; yasmāt prasūtā utpannā, sṛṣṭau abhimukhībabhūveti vā, yacca yadvastu atoyena'; tattajjīvakarmaṇā svavīryeṇa vā, toyaśabdoktāmbūpalakṣitairbhūtairvā abhūmyāṃ'; pṛthivyādiṣu lokeṣu ajīvān vyasasarja'; vividhaṃ sasarja ।

ityādyuktvā "tadevartaṃ tadu satyamāhustadeva brahma paramaṃ kavīnām" 

yacca aoṣadhībhiḥ'; sahitān apuruṣān paśūṃśca carācarāṇi bhūtāni'; preraṇāya aviveśa'; । acarācarāṇi bhūtāni'; ityanenaiva siddhe yajñāṅgatvādinā viśiṣṭānāṃ vrīhyoṣadhīnāṃ grahaṇāya punarvacanam । aataḥ'; yasmāt aparaṃ'; atiśayena aanyat'; vastu aaṇīyasaṃ'; aṇīyo nāsti, yacca aparātparaṃ'; utkṛṣṭādutkṛṣṭaṃ amahato'; mahatparimāṇādapi amahāntaṃ'; mahat, ayadekaṃ'; kevalaṃ aavyaktaṃ'; svaprasādaṃ vinā atīndriyaṃ aviśvaṃ pūrṇaṃ tamasaḥ'; prakṛterajñānādvā aparastāt'; atikramya sthitaṃ atadevartaṃ'; yathārthajñānarūpaṃ atadu'; tadeva asatyaṃ'; jñānapūrvakriyāvat atadeva kavīnāṃ'; mate aparamaṃ'; mukhyaṃ abrahma'; ityāhuriti । atra atadakṣare'; iti śrutipāṭhaḥ । ayadakṣare'; iti kvacitpāṭhe yasminnityadhyāhāro na kāryaḥ । avyasasarja'; iti prāyikaḥ śrutipāṭhaḥ । avyacasarja'; ityapi kvacitpaṭhanti । atra sakārasya cakārādeśaḥ chāndasaḥ । ādyapakṣe api vi ā sasarjetyavayavavibhāgaḥ tatrāṅgo hrasvatvaṃ chāndasaṃ bahulagrahaṇāt । "indrā varuṇa vāmaham"iti śrutau ṇakārātparasyākārasya yathā hrasvatvaṃ tadvaditi nārāyaṇapaṇḍitācāryoktiḥ। "vyasasarja visasarja bahulagrahaṇāt" iti prameyadīpoktirapi hrasvābhiprāyikaiva । kecittu liṭyaḍāgamaḥ chāndaso bahulagrahaṇāditi prameyadīpārthamāhuḥ । tadāryoktātpakṣāntaram । padmanābhatīrthakṛtatattvanirṇayaṭīkāyāṃ nyāyaratnāvalyāṃ tu avayanti'; iti vicchidya atadakṣare'; ityeva ca paṭhitvā, "yaṃ puruṣaṃ samudre antaḥ kavayo vayanti vāñchanti tadakṣare yasmin tasmin akṣare nāśavarjite parame prajāstadādhārāḥ tiṣṭhanti, jagataḥ prasūtī jagajjanayitrī prakṛtiḥ yataḥ prasūtā prādurbhūtā satī toyena itaramiśritena jīvān dehavattvena vyasasarja visṛṣṭavatī"ityekānvayena "tadeva tātparyaviṣayībhūtatvādṛtaṃ tadevābādhitarūpatvātsatyaṃ tadeva kavīnāmabhimataṃ paraṃ brahma"ityartha uktaḥ । nārāyaṇapaṇḍitāryakṛtau tattvamañjaryāmapi atadakṣare'; iti paṭhitvā "yamavayanti avagacchanti yasmiṃstasmin akṣare prajāḥ santi yataḥ prasūtā parādhīnaviśeṣaṃ prāptā śrīḥ toyena karmaṇā jīvān bhūmyāṃ prakṛtyāṃ vyasasarja"ityanvayena "tadevartaṃ śaśvadekaprakāraṃ satyaṃ sādhu guṇapūrṇaṃ"ityartha uktaḥ ।

iti hi śrutiḥ । "tanno viṣṇuḥ" iti vacanāt viṣṇureva hi tatrocyate ।

nanu atadeva'; iti vākye tacchabdena kuto viṣṇuniścayaḥ? samudrasthatvaliṅgāditi cet - na, tasya rudrādāvapi kathañcitsambhavādityato niravakāśaviṣṇuśruterevetyāha - atannaḥ'; iti । aiti vacanādviṣṇureva'; atatra'; "tadeva"iti śrutau tacchabdena aucyate'; iti niśicīyata ityarthaḥ । hiśabdaḥ prasiddhau । atra atannaḥ'; ityekadeśagrahaṇena "nārāyaṇāya vidmahe vāsudevāya dhīmahi, tanno viṣṇuḥ pracodayāt"iti samagravākyaṃ gṛhyate । dvitīyārthe caturthyau । tathā ca yasmāt vayaṃ nārāyaṇaṃ avidmahe'; jānīmahe yataśca taṃ vāsudevaṃ adhīmahi'; dhyāyemahi atat'; tasmāt anaḥ'; asmān atat'; śubhaṃ prati aviṣṇuḥ pracodayāt'; prerayatviti śrutyarthaḥ ।

na cetaraśabdāttatprāptiḥ ।

yadyuttaravākye viṣṇuśabdaśravaṇādviṣṇurevātroktaṃ brahma, tarhi atanno rudraḥ'; ityādītaraśabdaśravaṇāt rudrāderapi mukhyabrahmatā prāptetyata āha - ana ca'; iti । caśabdaḥ samuccaye । tathā ca aitaraśabdāt'; rudrādivācakaśabdabalāttasya rudrāderapi tasya mukhyabrahmatvasya aprāptirna'; ityarthaḥ ।

nāmani viśvābhi na santi loke yadāvirāsīdanṛtasya sarvam ।

kuta ityatastatprāpakaśabdānāṃ viṣṇāveva mukhyatvāditi hetūpaskārabhipretya tasyāsiddhiparihārāya viṣṇormukhyataḥ sarvanāmavācyatve śrutimāha - anāmāni'; iti । aśruteḥ'; iti kvacitpañcamyantapāṭhaḥ । prathamāntapāṭhe yato ata iti śeṣaḥ । asya ana ca'; ityanenānvayaḥ । ayat'; yasmāt aanṛtasya'; ṛtabhinnasya viṣṇvitarasya lokasya jagataḥ asarvaṃ'; nāmapravṛttinimittaṃ aāvirāsīt'; abhūt tasmādutpattimatpravṛttinimittavattvāt aviśvā'; viśvāni sarvāṇi anāmāni'; aloke'; rudrādijagati aabhi'; mukhyataḥ vācakatayā ana santi'; ityarthaḥ ।

nāmāni sarvāṇi yamāviśanti taṃ vai viṣṇuṃ paramamudāharanti ।।

tarhi kasmin tāni mukhyānītyata āha anāmāni'; iti । vaiśabdo avadhāraṇe । paramamiti hetugarbhaviśeṣaṇam । tathā ca asarvāṇi nāmāni'; ayaṃ'; aā'; mukhyato vācakatvena aviśanti'; ataṃ paramaṃ'; deśakālābhyāmaparicchinnapravṛttinimittaṃ aviṣṇuṃ vai'; vadanti vidvāṃsa ityarthaḥ । tattvapradīpe tu - aviśvā'; viśvāni anāmāni loke'; abhito ana santi'; mukhyato na santi mukhyato na lokavācakāni ayat'; yasmāt, yataḥ puruṣāt aanṛtasya'; viṣṇvanyasya jagato janmalayādikaṃ sarvaṃ aāvirāsīt', yaṃ ca vācakatvena anāmāni ā'; samantāt aviśanti', ataṃ'; ha aviṣṇuṃ'; uttamaṃ vadantītyartha uktaḥ । etatpakṣe yacchabdasyāvṛttiḥ । dvitīyādipādatrayasya hetusamarpakatvam । pakṣadvaye api viṣṇuśabdo bhinnakramaḥ ।

iti bhāllaveyaśrutiḥ । "yo devānāṃ nāmadhā eva eva taṃ sampraśnaṃ bhuvanā yantyanyā" ityevaśabdānnānyeṣāṃ sarvanāmatā ।

nanu yathā viṣṇoḥ śrutyantarasiddhasarvanāmatvenātroktaṃ brahmatvaṃ siddhyati tathā rudrādīnāmapi viṣṇvādiśabdavācyatvena atroktaṃ brahmatvaṃ kiṃ na syādityata āha - ayaḥ'; iti । aityevaśabdāt'; iti itivākyasyaivaśabdāt aanyeṣāṃ'; rudrādīnāṃ asarvanāmatā'; viṣṇvādisarvaśabdavācyatvaṃ netyarthaḥ । sarvanāmatetyanantaraṃ - yata evamataḥ atanno viṣṇuḥ'; ityādau nānyeṣāṃ prāptiḥ ata eva na brahmatvaṃ teṣāmiti vākyaśeṣaḥ । ayo'; bhagavān aeka eva devānāṃ'; brahmādīnāṃ anāmadhāḥ'; - viśvapāśabdavadayaṃ śabdaḥ - nāmadhārakaḥ na tvanye api ataṃ praśnaṃ'; praṣṭāraṃ aanyā'; anyāni abhuvanā'; bhuvanāni lokāḥ asaṃyanti'; saṃyānti mokṣe pralaye ceti śrutyarthaḥ ।

"ajasya nābhāvadhyekamarpitaṃ yasmin viśvāni bhuvanāni tasthuḥ"। iti hi viṣṇorliṅgam ।

nanvatrāpi yacchabdena viṣṇuriti kutaḥ? viśvakarmeti śrutibalādasya sūktākhyaprakaraṇasya viśvakarmādyanyaparatayā tadgatayacchabdasyāpi tatparatvaucityādityata āha - aajasya'; iti । ahi'; yasmāt iti vākye aviṣṇoḥ liṅgaṃ'; padmanābhatvākhyamasādhāraṇo dharmaḥ śrutaḥ tasmādyacchabdodito viṣṇurevetyanvayaḥ ।

utsargato liṅgāt śruteḥ prābalye api sāvakāśāyā viśvakarmaśruteḥ niravakāśaliṅgena bādhopapatteriti bhāvaḥ । śrutyarthastu - aajasya'; ajanyasya puruṣasya anābhau ekaṃ'; vastu aarpitaṃ'; udbhūtam । ayasmin viśvāni bhuvanāni'; sarve caturdaśalokāḥ aadhitasthuḥ'; adhiṣṭhitāḥ iti ।

na ca prasiddhārthaṃ vinānyortho yujyate ।

nābhyarpitaṃ padmādanyatkiṃ na syādityata āha - ana ca'; iti । prasiddhaṃ viṣṇunābhisthatvena prasiddhaṃ padmākhyārthaṃ avinānyo artho'; na yujyate, prasiddhibādhādityarthaḥ । viśvakarmaśrutivatpadmanābhatvaliṅgamapyanyasya kiṃ na syādityato vādmaha - ana ca'; iti । padmanābhatvena prasiddhapadārthaṃ bhagavantaṃ vinā aanyaḥ'; padmanābho na yujyate prasiddhibādhādityarthaḥ ।

ajasya nābhāviti yasya nābherabhūt śruteḥ puṣkaraṃ lokasāram ।

na kevalaṃ prasiddhibalādevaitacchrutyuktaṃ padmaṃ padmanābhaśca harirityavasīyate, kintu aajasya'; iti śrutestadubhayabodhakatvena smṛtyanugṛhītatvāccetyāha - aajasya'; iti । iti śruterityanvayaḥ । tathā ca aajasya nābhāviti śruteḥ'; sakāśāt alokasāraṃ'; lokādhārabhūtaṃ apuṣkaraṃ'; padmaṃ aabhūt'; iti jñāyate ।

tasmai namo vyastasamastaviśvavibhūtaye viṣṇave lokakartre ।। iti ca skānde ।

atasmai vyastasamastaviśvavibhūtaye'; viśvasya jagato vibhūtayaḥ sṛṣṭyādyaṣṭakaṃ jīvādau vyastāḥ vistṛtāḥ jaḍādau samastāḥ saṃkṣiptāḥ viśvavibhūtayo yenāsau vyastasamastaviśvavibhūtistasmai alokakartre'; lokasvāmine aviṣṇave namaḥ'; ityarthaḥ । tattvapradīpe tu - samastaviśvavibhūtayo yena vyastā sa vyastasamastaviśvavibhūtiḥ । atha vā vyastāḥ samastā viśvavibhūtayo yeneti dvedhā vyākhyātam । tatra divitīyaṃ ṭīkāyāṃ vivṛtam । pūrvārdhe viṣṇuvācakaśabdābhāvāduttarārdhodāharaṇam । aiti ca skānde'; iti caśabdo bhinnakrameṇa auktaṃ'; ityadhyāhṛtapadena sambadhyate । yata evamataḥ aajasya'; ityuktaṃ padmameva, padmanābhaśca harireveti vākyaśeṣaḥ । na kevalaṃ prasiddhibādhāditi cārthaḥ ।

"paro divā para enā pṛthivyā" iti samākhyāśrutau ।

yadā niravakāśaliṅgamātraṃ śrutibādhakaṃ tadā kimu vācyaṃ samākhyāyuktaṃ taditi bhāvenāha - apara'; iti। idaṃ cāvartate, aviṣṇureva'; ityādikamatrāpi sambadhyate । tathā ca yataḥ viśvakarmasūkte "paro divā para enā pṛthivyā paro devebhirasurairyadasti"iti yā ākhyā uktiḥ tasyāḥ samā samānā aparo divā'; ityevaṃrūpa aśrutau'; āmbhṛṇīsūkte asti ato api aviṣṇureva'; viśvakarmasūktodita ityarthaḥ ।

"yaṃ kāmaye taṃ tamugraṃ kṛṇomi taṃ brahmāṇaṃ tamṛṣiṃ taṃ sumedhām" ityuktvā ।

nanu samākhyāśrutāvapi viṣṇuḥ kuto vācya ityata āha - ayaṃ'; iti । itītyanantaraṃ vākyenetyubhayatra śeṣaḥ । aparo divā'; ityetatsamastamanenāpi yojyam । atra samākhyāśrutāvityekaṃ padam। tathā ca yasmāt aparo divā'; iti samākhyāśrutau metyākhyā mākhyā tayā sahitā samākhyā "prakṛtirvāva samāsamā" iti śrutau samāsamatvokteḥ anāmaikadeśe'; iti nyāyena samābhidhāvā, ahamiti prakṛtā lakṣmīḥ "yaṃ"ityādivākyena brahmādīnāṃ svādhīnatvamuktvā "mama yonirapsvantaḥ samudre" iti vākyena "paro divā"ityuktaṃ viṣṇuṃ svakāraṇatvena samudrasthatvena cāha, tasmādviṣṇureva samākhyāśrutipratipādya ityarthaḥ। uktvetyanena lakṣmīkāraṇaṃ brahmādyanyatamaṃ kiṃ na syāditi śaṅkā vāritā । śrutau adivā'; ityādi tṛtīyā pañcamyarthe । tathā ca - adivaḥ'; aśriyaḥ'; aparaḥ'; aenā'; etasyāḥ bhūmyāśca aparaḥ'; uttamaḥ । adevebhiḥ'; adevebhyaḥ'; aasuraiḥ'; asurebhyaśca aparaḥ'; uttamaḥ । kiṃ bahunā - ayadasti'; tasmātsarvasmādapi paraḥ । sa viṣṇuḥ dyāvāpṛthivībhyāṃ paraḥ । ahaṃ tu amahinā'; mahimnā aetāvatī'; parimitā babhūva । ahametāvatī yathoktaprakārā mahimnā nāto adhiketi vā śrutyarthaḥ । ahamiti labdhapadena lakṣmīrucyate, etatsūktapravartikāyāḥ āmbhṛṇyāḥ lakṣmīrūpatvāt । tathā ca - ahaṃ ayaṃ yaṃ'; rudrapadayogyaṃ jīvaṃ augraṃ'; rudraṃ kartuṃ akāmaye'; iccheyaṃ ataṃ taṃ'; ugraṃ kṛṇomi karomi । evaṃ tattatpadayogyaṃ yaṃ yaṃ abrahmāṇaṃ'; aṛṣiṃ'; asumedhāṃ'; sumedhasaṃ vā kartuṃ kāmaye taṃ taṃ tathā karomītyarthaḥ । śiṣṭavākyārthaḥ "patyurasāmañjasyāt" ityadhikaraṇe vakṣyate ।

"mama yonirapsvantaḥ samudre" ityāha ।

tathāpi mama na svatantryamityaha - amama'; iti । amama'; ayoniḥ'; kāraṇaṃ asamudre apsu'; apām aantaḥ'; tiṣṭhati । tasyādhikyaṃ kampasvarārthaḥ । patināma na grāhyamiti bhāvena nārāyaṇa ityanuktvā tadarthabodhanāyaivamuktiḥ ।

ugro rudraḥ, samudre antarnārāyaṇaḥ । prasiddhatvāt sūcitatvāccāsyārthasya ।

nanvatra samudrastho rudraḥ kiṃ na syāt atapyamānāya salile'; iti bhāratokteḥ na ca ramādhīnatoktivirodhaḥ, ugraśabdena kasyacitkrūrasya grahaṇasambhavādityata āha - augra'; iti । bhavedityubhayatra śeṣaḥ । tathā ca atrogra ityukto rudra eva bhavet, tathā samudre antassthito nārāyaṇa eva bhavet, iti pratijñāvākyadvayārthaḥ । tatra hetumāha - aprasiddhatvāt'; iti । aasyārthasya'; rudre ugraśabdavācyatvarūpārthasya prasiddhatvāt, "ugraḥ kapardī"ityādikośaprasiddhatvāt, ugraśabdena rudraśabdārthasya krauryasya jñāpitatvāccetyarthaḥ । rudro raudra ugra ityeteṣāmekārthatvāditi bhāvaḥ । evaṃ samudraśāyitvarūpārthasya "mahodadhiśayo antakaḥ"ityādiviṣṇusahasranāmaprasiddhatvāt samudre antaḥsthatvakathanena "āpo nārāḥ"iti smṛtisiddhanāraśabdoditodakāśrayatvarūpanārāyaṇaśabdārthasya asūcitatvācca'; ityarthaḥ ।

na cāvirodhe prasiddhaḥ parityajate । uktanyāyena ca śrutaya etameva vadanti ।

nanu prasiddhyādisadbhāve api tatparityāgenānyasvīkāre kiṃ bādhakamityata āha - ana ca'; iti। arthasyetyetadvipariṇāmenātra sambadhyate । tathā ca co yato ayamarthaḥ aprasiddhaḥ'; ato aavirodhe'; pramāṇavirodhābhāve ana parityajyate'; na tyajyata ityarthaḥ, prasiddhārthasya virodhaikāpodyatvāt, anyathā prasiddhibādhāditi bhāvaḥ । "ākāśādeva samutpadyante" "janitota viṣṇoḥ" "nakirindratvaduttaraḥ" ityādau vyabhicāravāraṇāyāvirodha iti । nanu virodhābhāvo asiddhaḥ, yato atra yadi rudro lakṣmyadhīnatayograpadenocyate tarhi "viśvādhiko rudraḥ"ityādiśrutivirodhaḥ syāt ato atra tatparityāgo yukta ityata āha - aukta'; iti । karaṇavyutpattyā nyāyaḥ pramāṇam । tathā ca - yato "nāmāni viśvā" ityādyuktāgamena, taduktotpattimatpravṛttinimittavattvādyanumānena, caśabdasamuccitaiḥ "vede rāmāyaṇe caiva"iti vakṣyamāṇapramāṇaiśca sādhakaiḥ aśrutayo'; "viśvādhiko rudraḥ" ityādyāgamāḥ radrādipadānāṃ viṣṇuvācitvamāśritya vā, viśvo vāyuḥ adhiko yasmādviśvādhika ityarthāśrayaṇena vā aetameva'; viṣṇumeva avadanti'; tātparyataḥ prādhānyena bodhayanti ityavagamyate । ato na "viśvādhikaḥ"ityādiśrutivirodha iti yojanā ।

vede rāmāyaṇe caiva purāṇe bhārate tathā ।

śrutīnāṃ viṣṇvekavācitve smṛtiṃ cāha - avede'; iti । viṣṇureva avede rāmāyaṇe ca purāṇe tathā bhārate'; ।

ādāvante ca madhye ca viṣṇussarvatra gīyate ।

kiṃ bahunā asarvatra'; sarvagrantheṣu agīyate'; pratipādyate । teṣvapi na bhāge, kintvādau madhye ante ca, karmādikāṇḍatraye api, upakramopasaṃhārayoravāntaraprakaraṇeṣu ca, sarvatra prativākyaṃ pratipadaṃ pratyakṣaraṃ ca mukhyataḥ pratipādyata ityarthaḥ ।

iti harivaṃśeṣu । na cetaragranthavirodhaḥ,

aveda'; iti vacanasya khilākhilapārijātākhyaharivaṃśabhāgatrayagatatvasūcanāya aharivaṃśeṣu'; iti bahuvacanam । harivaṃśeṣvityanantaraṃ ayaduktaṃ'; iti śeṣaḥ, tasyāto na virodha iti, harivaṃśeṣūktanyāyena uktarītyā iti vānvayaḥ । nanu pramāṇavirodhābhāvo asiddhaḥ, yataḥ śrutivirodhābhāve apyasti pāśupatādiśāstravirodhaḥ, tatra rudrādīnāṃ sarvottamatvasya sarvakāraṇatvasya cokteḥ ityata āha - ana ca'; iti। co apyarthaḥ na kevalaṃ śrutivirodhābhāvaḥ, apitarhītaravirodho api neti । aasyārthasya'; iti vartate ।

eṣa mohaṃ sṛjāmyāśu yo janānmohayiṣyati ।

kuta ityata teṣāṃ mohārthaṃ kṛtatvāditi hetvadhyāhāramabhipretya tasyāsiddhiṃ pramāṇodāharaṇena nirāha - aeṣa'; iti । rudraṃ prati viṣṇuvākyametat । muhyate anena jana iti amoho'; naṭanaṃ vañcanaṃ vā । amoho'; mohakāraṇamanādikarmavāsanārupamiti tattvapradīptokterapyayamevārthaḥ, mohakaśāstramiti vyāsatīrthīyokteḥ । na ca asya ana mohaśāstrasya vaktā viṣṇurāśaṅkyaḥ, "ajasyāvakracetasaḥ" iti hi śrutiḥ'; iti tattvapradīpavirodhaḥ śaṅkyaḥ asatāmityabhiprāyāt । vidyamānākārācchādanenāvidyamānākārapradarśanaṃ naṭanam । avidyamānakathanaṃ vañcanam । sṛjāmītyuttamapuruṣaprayogādahamiti kartā labhyate । caśabdaḥ kriyākartṛsamuccaye । apūrvaśrutasyaitacchabdasya paścāt śruto yacchabdo viśeṣaṇam'; iti nyāyadīpokteḥ ya eṣa iti yojanā । tathā ca ahaṃ amohaṃ sṛjāmi'; karomi । aya eṣa'; mohaḥ ajanān mohayiṣyati'; ajñānamithyājñānādikaṃ prāpayiṣyati ।

tvaṃ ca rudra mahābāho mohaśāstrāṇi kāraya ।

parabādhakatvāt bāhuḥ prāṇyaṅgaṃ, mahān bāhuryasya saḥ, tasya sambuddhiḥ he amahābāho'; śatrubādhakāṅgayukta arudra'; atvaṃ ca'; mohaṃ sṛja amohaśāstrāṇi'; ca akāraya'; kuru, dadhīcyādibhiśca kāraya। he amahābhuja'; mahābhakṣaka mahākuṭileti vā he rudra ।

atathyāni vitathyāni darśayasva mahābhuja ।

teṣviti śeṣaḥ tathā ca - ateṣu'; mohaśāstreṣu aatathyāni'; kvāpyavidyamānāni liṅgamūlānveṣaṇādīni avitathyāni'; vyadhikaraṇatvena vidyamānāni viṣṇuniṣṭhāni vāyuniṣṭhāni vā rudrādiniṣṭhatayocyamānāni sarvottamatvasarvasvātantryaviṣabhakṣaṇādīni adarśayasva'; pratipādayeti yāvat ।

prakāśaṃ kuru cātmānamaprakāśaṃ ca māṃ kuru ।

amām ātmānam'; ityuddeśyadvitīyāntam । parasparasamuccaye caśabdau । tathā ca lokeṣu aātmānaṃ'; svātmānamuddiśya aprakāśaṃ'; prasiddhiṃ akuru'; । na kevalametāvat, kintu amām'; uddiśya aaprakāśam'; aprasiddhiṃ ca kurvītyarthaḥ । kecittu - prakāśo asyāstīti prakāśamiti arśaādyajantatvamāśritya uddeśyadvitīyānāśrayaṇena prakāśaṃ prasiddhamiti vyācakṣate ।

iti vārāhavacanāt । śaive ca skānde -

avārāhavacanāt'; ityasyetareṣāṃ mohārthaṃ kṛtatvāvagamāditi hetumukhena ana cetara'; iti pratijñāvākyenānvayaḥ । liṅgamūlānveṣaṇakathā tu - pūrvaṃ jagatkartṛtvaviṣaye viṣṇuviriñcayorvivādo abhūt ahameva jagataḥ kartā na matto anyaḥ iti । etasminnantare tayorgarvavināśāya tanmadhye kiñcana liṅgamudabhūt । tau tat dṛṣṭvā sarvadevasannidhau parasparaṃ samayaṃ cakratuḥ । tatra brahmā viṣṇumāha - avayormadhye asya liṅgasya yo antamādiṃ ca gacchati sa bhavedadhiko loke, lokakartā ca sa prabhuḥ । tasmāddhe viṣṇo tvaṃ liṅgasya mūlagaveṣaṇāyādhastādvraja, ahamantagaveṣaṇāya ūrdhvaṃ gamiṣyāmi iti । evaṃ tau samayaṃ kṛtvā mārgamāṇau nirgatau । tatra viṣṇurvarāharūpeṇādhastādgaveṣituṃ yayau । vāṇījānistu haṃsarūpeṇordhvaṃ yayo । atha punarviṣṇuḥ svasthānaṃ samāgatya sarvadevasannidhau ahaṃ liṅgasyādimadrākṣamiti satyam āha । brahmāpi samāgatya ahamantamadrākṣamiti chadmanā mṛṣā āha । atha liṅgarūpī maheśvaraḥ tayorvacaḥ śrutvā he viṣṇo yatastvaṃ satyamevāvocaḥ ataḥ tava loke matsamā pūjā bhaviṣyati । brahmaṇastu netyuvāca । tato brahmā he rudra mamānṛtoktikṛtāparādhastvayā kṣantavya ityāha । tato rudro na mama vaco mithyā bhaviṣyati । tathāpi tvaṃ mithyoktikṛtadoṣaparihārārthaṃ gandhamādanagiriṃ vraja । tatra kratūn kuruṣva। tatastava śrautasmārtakarmasveva pūjā bhaviṣyati । na tu devālayādiṣvityuktvāntaradhīyatetyādirūpā skāndapurāṇasthā। nanu tathāpyasyārthasya skāndabrahmavaivartādipurāṇavirodhassyāt, teṣāṃ śivabrahmādipāramyaviṣayatvādityata āha - aśaive ca'; iti । caśabdo apyarthassamuccaye, yadyapītyādyarthe ca - aśaive'; śivotkarṣapare apīti askānde'; vacanādityanuṣaṅgadyotakaśca ।

śvapacādapi kaṣṭatvaṃ brahmeśānādayassurāḥ ।

tadaivācyuta yāntyeva yadaiva tvaṃ parāṅmukhaḥ ।।

he aacyuta'; ayadaiva'; yadi ca tvameva sarvathā aparāṅmukho'; bhavasi anugrahaṃ ca karoṣi atadā'; tarhi abrahmeśānādayaḥ surāḥ'; śvapacādapi śvānaṃ pacatīti śvapaco nīcaḥ tasmādapi akaṣṭatvaṃ'; kleśayuktatvaṃ kaṣṭaṃ vā ayāntyeva'; ityarthaḥ । asya tarkatvāttasya viparyayaparyavasāne brahmādīnāṃ viṣṇvadhīnatvam atyantatadanugrahapātratvaṃ ca siddhyatīti na pramāṇavirodhaḥ । itiśabdasya aiti skānde'; ityanvayaḥ ।

brāhme ca brahmavaivarte -

nāhaṃ na ca śivo anye ca tacchaktyekāṃśabhāginaḥ ।

bālaḥ krīḍanakairyadvat krīḍate asmābhiracyutaḥ ।। iti ।

abrāhme'; brahmaviṣaye । atra aaham'; iti caturmukha ucyate । ayadvat'; iti śravaṇāt atadvat'; iti labhyate । caśabdau samuccayārthau । aasmābhiḥ'; ityatra śivaścānye ca ahaṃ ca vayaṃ tairityekaśeṣaḥ । tathā ca yadyapi vayaṃ atacchaktyekāṃśabhāginaḥ'; tasyācyutasya yā śaktiḥ sāmarthyaṃ tasyaikāṃśabhāgino na bhavāmaḥ tathāpi ayadvat'; yathā abālaḥ krīḍanakaiḥ'; krīḍāsādhanapadārthaiḥ akrīḍate'; atadvat'; tathā aacyuto'; harirapi aasmābhiḥ'; karaṇaiḥ akrīḍate'; sṛṣṭyādikrīḍāṃ karotītyarthaḥ । punarna cetyuktiḥ tātparyārthā, anā'; puruṣa iti vā । itiśabdasya iti brahmavaivarte ityanvayaḥ । askānde'; abrahmavaivarte'; ityanayoḥ avacanāt'; itipadadvārā ana cetaragranthavirodhaḥ'; ityanenānvayaḥ । tathā ca teṣāṃ śaivāditve api na virodhitvam, tatrāpi viṣṇūttamatvāderapyuktyā svavirodhena śivādyutkarṣe aprāmāṇyāt । na ca viparītaṃ kiṃ na syāditi vācyam, śivādyutkarṣādeḥ śaivādipurāṇeṣvevāsādhāraṇyena prāptatvāt, tatraiva viṣṇūtkarṣoktau tatra prāmāṇyasya śivādyutkarṣādāvaprāmāṇyasya ca niścayena vaiparītyāyogāt । tasmātpāśupatādiparikalpitaśivādyuttamatvaparipāṭī darśanabhāṣayā teṣūpanyasyata iti na tadvirodha iti bhāvaḥ ।

na ca vaiṣṇaveṣu tathā । tacca "eṣa"mohaṃ ityuktam ।।

।। iti jijñāsādhikaraṇam ।।

tathāpi viṣṇūttamatvarūdrādhamatvayorvaiṣṇavagranthavirodho astītyata āha - ana ca'; iti । samuccaye caśabdaḥ । tathā ca - avaiṣṇaveṣu'; viṣṇuviṣayapurāṇādiṣvapi atathā'; viṣṇoranyasyottamatvamuktaṃ na, ata eva atathā'; śaivavat sarvottamatvādhamatvaviṣaye virodho netyarthaḥ, yena svavirodhena svaviṣaye aprāmāṇyaṃ syāditi bhāvaḥ । tarhi vaiṣṇaveṣu rāmakṛṣṇādiviṣṇukartṛkaśivastutyādi kathamucyata ityata āha - atacca'; iti । castavarthaḥ । vacanādityanuvtate । tadityasyāvṛttiḥ । tathā ca - co yato vaiṣṇaveṣu yacchivastutyādyucyate tattu aeṣa moham'; iti vacanājjñātena tena mohārthatvena auktaṃ'; pratyuktaṃ samāhitaṃ

ityuktamityarthaḥ । asya aato na tadvirodhaḥ'; ityadhyāhṛtenānvayaḥ ।

।। iti jijñāsādhikaraṇam ।।

।।

brahmaṇo lakṣaṇamāha -
janmādyasya yataḥ ।sṛṣṭisthitisaṃhāraniyamanajñānājñānabandhamokṣā yataḥ ।
etadadhikaraṇapratipādyaṃ darśayati - abrahmaṇaḥ'; iti । nirbādharūḍhibalāt jīva evedaṃ brahma, tasya cāsandhigdhatvānna jijñāsyatvamiti prāptetannirākartuṃ brahmaśabdena jīvagrahaṇe bādhakarūpaṃ śrutyuktaṃ jijñāsyabrahmaṇo lakṣaṇamāha sūtrakāra ityarthaḥ । "śrutyuktaṃ lakṣaṇamāha"iti ṭīkayā "sā viṣṇorbrahmatvavidhātrī taittirīyaśrutiryāni tasya lakṣaṇānyāha tānyanena sūtreṇa bhagavānāha"iti tattvapradīpokteḥ tacchabdādhyāhāreṇa bhāṣyārtha uktaḥ । ata eva lakṣaṇamiti samudāyaikavacanamiti jñātavyam। anena pūrvatra vivakṣitabrahmajijñāsākṣepeṇeha pūrvapakṣotthānāt pūrvādhikaraṇenāsyākṣepikī saṅgatiruktā bhavati । brahmaviṣayatvācchāstrasaṅgatiḥ siddhaiva । yadyapi abrahmaśabdaśca viṣṇāveva'; ityanena brahmaśabdo viṣṇāveva mukhya ityuktam । tathāpi bhāṣyakārairuktatve api sūtrakṛtānuktatvāt brahma kiṃ jīva uta viṣṇuriti bhavatyeva sandehaḥ । sūtraṃ paṭhati - ajanma'; iti । yata ityuktestadbrahmeti prakṛtaṃ bhavatīti śeṣaḥ। yadvā - "janmādyasya yata iti sūtre śrutamiti vākyaśeṣaḥ"। iti sudhokteḥ śrutamiti vākyaśeṣaḥ । janma ādiryasya sṛṣṭyādisamudāyasya tajjanmādīti tadguṇasaṃvijñānabahuvrīhiḥ, tasya samāsārthaikadeśasya janmano guṇatvena viśeṣaṇatvena saṃvijñānāt । tathā ca - aasya'; pramitasya jagato ajanmādi yato'; bhavati śrutamiti vā tadbrahmeti sūtrārtha ityabhipretya asya jagato janma ādipadokte sthitisaṃhṛtī yatastadbrahmetyādyanyathāpratītivāraṇāya sūtraṃ yathāvadvyācaṣṭe - asṛṣṭi'; iti । atra prayojakavyāpāravācisṛṣṭisaṃhāraniyamanaśabdairlakṣaṇayā prapañcaniṣṭhajanmanāśaniyamyatvarūpaprayojyavyāpārāḥ pratipādyante । lakṣaṇāprayojanaṃ brahmaṇa upādānatvābhāvapradarśanamiti candrikoktiḥ । sṛṣṭyādīnāmaṣṭānāṃ ca pratyekaṃ lakṣaṇatvaṃ, na tu samuditaveṣeṇa, ativyāptyādyabhāvāt । etacca lakṣaṇamanantaguṇapūrṇatvasyāpyupalakṣakam । ekenopalakṣaṇasambhave api mumukṣujñeyatvātsārthakamaṣṭānāṃ vacanam । yathoktaṃ śrīmanmahābhāratatātparyanirṇaye - 
sṛṣṭirakṣāhṛtijñānaniyatyajñānabandhanān ।
mokṣaṃ ca viṣṇutaścaiva jñātvā muktirna cānyathā ।।

iti । yata ityanantaraṃ aśrutāḥ'; abhavanti'; iti vā śeṣaḥ । asya tadbrahmetyupaskṛtenānvayaḥ ।।

utpattisthitisaṃhārā niyatirjñānamāvṛtiḥ ।
bandhamokṣau ca puruṣādyasmātsa harirekarāṭ ।।

iti skānde ।।

nanu jagajjanmādikartṛtvaṃ yadi viṣṇvekaniṣṭhaṃ bhavettadā brahmaśabdena jīvagrahaṇe bādhakarūpaṃ syāt; tasya viṣṇvekaniṣṭhatvameva kuto jñāyata ityata āha - autpatti'; iti । asya jagato ayasmāt'; puruṣāt autpattisthitisaṃhārāḥ'; bhavanti aniyatiḥ'; niyamanam aāvṛtiḥ jñānaṃ'; ca yasmādbhavati abandhamokṣau ca'; yasmādbhavataḥ asaḥ ekarāṭ'; svatantro ahariḥ'; eva ityarthaḥ । viriñcādiṣu ativyāptiparihārārtham aekarāṭ'; iti। aiti skānde'; ityanantaraṃ avacanāt sṛṣṭyādikartā harireva'; iti vākyaśeṣaḥ ।

"yato vā imāni bhūtāni jāyante । yena jātāni jīvanti । yatprayantyabhisaṃviśanti । tadvijijñāsasva tadbrahmeti"।।

jijñāsyaṃ brahma viṣṇureva bhavet janmādikartṛtvāt ityanumāne hetvasiddhiṃ jijñāsyabrahmalakṣaṇasya tatrānupalambhakṛtāsambhavaṃ vā nirākartuṃ jagatkāraṇatvalakṣaṇaṃ jijñāsye brahmaṇi "tadvijijñāsasva"ityataḥ pūrvavākye kathitamityāha - ayataḥ'; iti । vaiśabdaḥ prasiddhau । bhūtaśabdaḥ "astitvādbhūtanāmabhyaḥ sarvajīvebhya eva yat"iti gītātātparyanirṇayavacanājjīvavācī tadupalakṣitasarvajagatparaḥ । tathā ca - aimāni bhūtāni yato jāyante yena jātāni'; utpannāni ajīvanti'; prāṇaṃ dadhati ayat'; ca pralaye aprayanti'; praviśanti yacca aabhi'; svecchayā samyak aviśanti'; muktau atat'; tadeva abrahma'; nānyat । mukhyataḥ tajjñānāya vedārthabhūtaṃ atadvijijñāsasva'; tadviṣayakavicāraṃ kurvityarthaḥ । itiśabdaḥ śrutistha eva । tasya aiti varuṇo bhṛgumuvāca'; iti kriyāpadenānvayaḥ ।

ya u tridhātu pṛthivīmuta dyāṃ eko dādhāra bhuvanāni viśvā ।।

caturbhissākaṃ navatiṃ ca nāmabhiḥ cakraṃ na vṛttaṃ vyatīṃravīvipat ।।

lakṣaṇasyātivyāptiśaṅkāṃ uktānumānasya vyabhicāraśaṅkāṃ vā parihartuṃ spaṣṭārthatvātprathamaṃ smṛtimupanyasya idānīṃ sṛṣṭyādikartṛtvaṃ pratyekamapi viṣṇvekaniṣṭhaṃ kimu sarvamiti bhāvena sthitikartṛtvasya viṣṇvekaniṣṭhatve śrutimāha - ayaḥ'; iti । uśabda evārthaḥ, tridhātvityekaṃ padaṃ, utaśabdassamuccaye । tathā ca - ayo'; viṣṇuḥ aekaḥ'; eva atridhātu'; prakṛtipuruṣakāladhārakaḥ apṛthivīṃ'; bhūmiṃ adyāṃ'; śriyaṃ ca aviśvā'; viśvāni sarvāṇi ca abhuvanāni'; adādhāra'; dadhāretyarthaḥ । niyamanasyāpi viṣṇvekakartṛtve śrutimāha - acaturbhiḥ'; iti । sa iti śeṣaḥ, naśabda ivārthaḥ, caśabdo mātrārthaḥ । tathā ca - sa bṛhaccharīro mūlarūpī viṣṇuḥ anāmabhiśca'; nāmamātraiḥ svarūpabhedaśūnyaiḥ acaturbhiḥ'; vāsudevasaṅkarṣaṇapradyumnāniruddhaiḥ asākaṃ navatiṃ'; navatisaṅkhyākān avyatīn'; - deveṣu yaugiko ayaṃ śabdaḥ - viśeṣeṇādhikān devān kimutānyān avṛttaṃ cakraṃ na'; vartulaṃ rathāṅgamiva yugapat aavīvipat', viparivartana iti dhātuḥ, paryavartayadityarthaḥ । aṣṭau vasavaḥ ekādaśa rudrāḥ viṣṇuvyatiriktaikādaśādityāḥ hiraṇyagarbheṇa saha daśa prajeśvarāḥ pradhānena pañcāśanmaruta iti navatiḥ । tattvapradīpe tu - prathamaṃ ṭīkoktārthamabhidhāya -

ādityā vasavo rudrā marutaścāśvināvapi । 
bṛhaspatiśac kāmaśca manurdakṣo vināyakaḥ ।
bhṛguścaivāniruddhaśca dharmo nirṛtireva ca ।
kuberasahitā devāḥ navatissamprakīrtitāḥ ।
ananto garuḍo vāyuḥ catvāro brahmaṇā saha ।।

iti pramāṇānusāreṇa prakārāntareṇa caturuttaranavatiruktā । tatraiva nāmavadbhiḥ kīrtimadbhiriti ca vyākhyātam ।

paro mātrayā tanvā vṛdhāna na te mahitvamanvaśnuvanti ।
na te viṣṇo jāyamāno na jāto devamahimnaḥ paramantamāpa ।।

eteṣāṃ lakṣaṇānāmativyāptiṃ viṣṇvekaniṣṭhatvoktyā smṛtyā cārthāt parihṛtāmapi sākṣādanyatra lakṣaṇābhāvaṃ pratipādayantyā śrutyā nirāha - aparaḥ'; iti । tattvodyotaṭīkoktarītyā muktā amuktāśceti śeṣaḥ । ata eva ṭīkāyāṃ ka ityuktam । tathā ca - atanvā'; svamūrtyaiva na tu kīrtimātreṇa avṛdhāna'; aparicchinna he viṣṇo tvaṃ yato amātrayā'; miteḥ aparaḥ'; vilakṣaṇo asi aparimito asīti yāvat । ata evaṃbhūtasya ate mahitvaṃ'; jagatsṛṣṭyādirūpaṃ mahimānam aanu'; api ke api muktā amuktāśca anāśnuvanti'; na prāpnuvantītyarthaḥ । yadvā - anāśnuvanti'; nānubhavantītyarthaḥ । nāśnuvantīti vartamānaniṣedhāt syāduttaratretyata āha - ana'; iti । tathā ca - he aviṣṇo'; adevamahimnaḥ'; ramādimahimnaḥ aparam antaṃ'; sīmānaṃ mahimatāratamyaparāvadhibhūtaṃ ate mahitvaṃ'; mahimānaṃ ajāyamāno'; na prāpnoti, jāto anāpa'; ityarthaḥ । upalakṣaṇaṃ caitat janiṣyamāṇo na prāpsyatītyapi draṣṭavyam । ata eva tattvapradīpe - "paro mātrayā tanvā vṛdhāna । na te mahitvamanvaśnuvanti । ubhe te vidma rajasī pṛthivyā viṣṇo devatvaṃ paramasya vitse । na te viṣṇo jāyamāno na jāto devamahimnaḥ paramantamāpa । udastabhnā nākamṛṣvaṃ bṛhantaṃ dādhartha prācīṃ kakubhaṃ pṛthivyāḥ"iti ṛgdvayamevameva vyākhyātam । tathā hi - mātrāyāḥ paraḥ parimāṇātītaḥ tanvā vṛdhānaḥ tanvā vardhamānaḥ dehena pūrṇaḥ - itthaṃ bhāve tṛtīyā -

deharūpeṇa pūrṇa ityarthaḥ । yataścidānandādyātmako viṣṇorabhinnaśca dehaḥ । te mahitvaṃ mahimānaṃ nānubhavanti na prāpnuvanti ca । te tvadīyāyāḥ pṛthivyāḥ prakṛteḥ rajasī rajoguṇakārye ubhe puṇyapāpe vayaṃ vidmaḥ । prakṛteḥ rajasā hi puṇyapāpe sṛjyate । paramasya te mahimānaṃ tvameva vitse । tvameva mahimnaḥ mahimasamudāyasyāntaṃ brahmaṇaḥ śriyo vā mahimānamatiśayito hi viṣṇumahimā anyamahimnāṃ param antaṃ te mahimānaṃ na kañcidāpa । yatrākaṃ nāsti tannākam । ṛṣvaṃ prakāśarūpam । bṛhantaṃ pūrṇaṃ lokam udastabhnāḥ udastabhnaḥ uccairastambhayaḥ । pṛthivyāḥ prathivyātmakasya brahmāṇḍasya prācīṃ kakubhaṃ diśaṃ indrasthāpanena dādhartha dhṛtavānasi । sarvadhāraṇopalakṣaṇametaditi ।

yo naḥ pitā janitā yo vidhātā dhāmāni veda bhavanāni viśvā ।।
ityādi ca ।।

jagatkāraṇatvaṃ ca brahmaṇo na vikāritvena, kintu pitṛvannimittattvenaiveti śrutyā darśayati, - ayaḥ'; iti । ayaḥ'; eka eva anaḥ'; asmadādisarveṣāṃ ajanitā'; janayitaiva apitā'; na dattaputrapitṛvat pālakapitṛmātram । yadvā - "sa eva pitṛsaṃsthastupātṛtvātpitṛnāmakaḥ"ityaitareyabhāṣyadiśā "pitā pātā"iti tattvapradīpokteḥ ajanitā'; janakaḥ apitā'; pātā cetyarthaḥ । ayo vidhātā'; viśeṣeṇa dhārakaḥ poṣakaḥ, "muktānāṃ poṣaṇaṃ ca jñānamokṣadānena"iti tattvapradīpokteḥ । "vidhātā kartā"iti prameyadīpoktiḥ । tasyā dhāraṇapoṣaṇayoriti bhāvaḥ । yo aviśvā'; viśvāni sarvāṇi bhuvanāni tadgata adhāmāni'; gṛhāṇi jīvādisvarūpāṇi ca aveda'; jānātītyarthaḥ । aityādi'; iti vākyam auktārthe pramāṇam'; iti śeṣaḥ । ādiśabdena etajjātīyakaśrutyantaraṃ "dyāvābhūmī janayan"iti ca gṛhyate ।।

।। iti janmādhikaraṇam ।।

।। śāstrayonitvādhikaraṇam ।।

anumānato anye na kalpanīyāḥ ।

atrādhikaraṇe pūrvoktajagajjanmādikāraṇatvarūpabrahmalakṣaṇasya rudrādiṣvativyāptiparihārāya jagatkāraṇe pramāṇamucyate । siddhāntapratijñāmupaskṛtya darśayati - aanumānataḥ'; iti । kāraṇatveneti śeṣaḥ। tathā ca - śivo jagajjanmādikartā sarvajñatvāt vyatirekeṇa yajñadattavat ityādyanumānāt viṣṇoḥ aanye'; rudrādayo api jagatkāraṇatvena ana kalpanīyāḥ'; na śaṅkyā ityarthaḥ। kuta ityatastatra hetvākāṅkṣāyāṃ sūtramupanyasyati - aśāstrayonitvāt'; iti। jagatkāraṇasyeti śeṣaḥ । "tannirdhāritayuktirvā"ityanuvyākhyāpade "tannirdhāritetyataḥ paraṃ vyāptiśabdo adhyāhāryaḥ"iti sudhokteryathā tatra madhye adhyāhāraḥ, yathā vā "sarvendriyavivarjitatvādyartha uktaḥ"iti gītābhāṣyaprameyadīpe ādītyataḥ paraṃ śabdaśabdo adhyāhārya ityuktestatra yathā madhye adhyāhāraḥ, yathā vā "puruṣādvadhavikārasamūhatenakṛteṣu"iti mahābhāṣyavākye samāsamadhye teneti padādhyāhāraḥ, tathātrāpi śāstraśabdātparamekaśabdo adhyāhāryaḥ yoniśabdātprāk jñaptiśabdaśca । tathā ca ṛgādirūpaṃ śāstraṃ ca tadekamasahāyaṃ ca jñaptiyonirjñaptikāraṇaṃ yasya vastunaḥ tattathoktaṃ tasya bhāvastattvaṃ tasmāditisūtrārthaḥ । anena na jagatkāraṇamānumānikaṃ tasya śāstraikasamadhigamyatvāt dharmādivat ityanumānamuktaṃ bhavati । na ca dṛṣṭānte sādhyavaikalyam । na hi dharmādiniścayo anumānena bhavati । tathā ca - anumānādanyeṣāṃ jagatkāraṇatāsādhanamayuktamiti na teṣu lakṣaṇasyātivyāptiriti bhāvaḥ ।

"nāvedavinmanute taṃ bṛhantam । sarvānubhumātmana sāmparāye" "aupaniṣadaḥ puruṣaḥ" ityādiśrutibhyaśca ।

kāraṇasya śāstraikavedyatvaṃ kuta ityata āha - ana'; iti । taittirīyavākyamidam । atra hrasvokārapāṭhaḥ। aaupaniṣadaḥ'; iti śrutyantaram । atrāṅaḥ praśleṣaḥ kāryaḥ । ādiśabdena "sarve vedā yatpadaṃ" "vedāhyevainaṃ" "taṃ tvaupaniṣadaṃ puruṣaṃ pṛcchāmi" iti vākyaṃ ca gṛhyate । ataṃ'; pūrvaprakṛtaṃ abṛhantaṃ'; pūrṇaṃ asarvānubhuṃ'; sarvamanubhavatīti sarvānubhūḥ taṃ sarvajñam । yadvā - sarvamanubhāvayatīti sarvānubhustaṃ ātmānaṃ sarvajagatkartāraṃ sarvasvāminaṃ vā । asāmparāye'; samyakparasyāyaḥ prāptiḥ samparāyaḥ sa eva sāmparāyaḥ, tādarthye saptamī, tathā ca mokṣāya aavedavit'; - viṣṇutattvanirṇayaṭīkoktarītyā atra vedaśabdena sadāgamā gṛhyante । tathā ca sadāgamatadarthājñānī vedaviruddhajñānī vā ana manute'; na jānāti, vedādanyat jagatkartāraṃ na pramāpayatīti yāvat । kintu vedavideva jānāti veda eva pramāpayatīti prathamaśrutyarthaḥ । puruṣo jagatkartā ā aupaniṣadaḥ upaniṣadekasamadhigamya ityanyaśrutyarthaḥ । gamyatvaṃ grāhyatvaṃ taddhitārthaḥ । ādiśabdopāttaśrutyapekṣayā aśrutibhyaśca'; iti bahuvacanam। caśabdo adhyāhṛtasādhyasamuccaye, svoktisamuccaye vā । asya śāstrayonitvādityanenānvayaḥ । kāraṇasyeti śeṣaḥ । tathā caivamādiśrutibhyaḥ kāraṇasya śāstraikayonitvāvagamāt nāsiddhiriti bhāvaḥ । nañdvayāṅghaṭitaśrutyudāharaṇena sūtra ekaśabdo adhyāhārya iti sūcitam ।

na cānumānasya niyataprāmāṇyam । śrutisāhāyyarahitamanumānaṃ na kutracit । niścayātsādhayedarthaṃ pramāṇāntarameva ca ।।

aupaniṣadasyāpi kāraṇasyānumānena siddhiḥ kiṃ na syādityata āha - ana ca'; iti । tathā ca - aanumānasya'; anumānamātrasya aprāmāṇyam'; atīndriyārthapramāpakatvaṃ netyarthaḥ । tathā ca - na tenānyasya jagatkartṛtāsādhanaṃ yuktamiti bhāvaḥ । nanu kathametat asarvadharmopapatteśca'; ityadhikaraṇe svātantryādihetunā viṣṇoḥ pūrṇatvādisiddhyaṅgīkārādityata uktam - aniyata'; iti । idaṃ ca svātantryārthakaṃ pramāṇarūpaprakṛtyarthaviśeṣaṇam । anumānasyeti hetugarbham । tathā ca - anumānatvādeva na tasya svātantryeṇādṛṣṭārthaniścāyakatvaṃ, pratipakṣādisambhavāt, kintvasvātantryeṇa । svātantryaṃ ca sahāyarāhityam । tacca na svātantryādihetāvasti śrutisāhāyyarahitatvena svatantratvānna pramāṇatvamiti bhāvaḥ । kuto nānumānasya niyataprāmāṇyamityata āha - aśruti'; iti । smṛterapyupalakṣakametat । atra sahāyaśabdo mūlavācī । tasmātsvārthe ṣyañ । śrutiśca tatsāhāyyaṃ ceti karmadhārayaḥ, tatastena rahitamiti tatpuruṣaḥ । śrutyanugrāhyatvarahitamiti yāvat । evaśabdo bhinnakramaḥ । tathā ca - akutracit'; asmādādyadṛṣṭe śraute arthe aśrutisāhāyyarahitamanumānam'; īśvaro na svatantraḥ cetanatvādityādi liṅgam, tathā yajñahiṃsādharmatvānumānaṃ ca tathā apramāṇāntaram'; anumānādanyat rāmakṛṣmādidoṣagrāhi mānuṣatvagrāhi ca pratyakṣaṃ aniścayāt'; sphuṭamatīndriyārthaṃ ana sādhayet'; iti yojanā । yadvā - arthaṃ niścayānna sādhayenna sādhayedevetyarthaḥ । uktaṃ hi gītābhāṣye - "sa niścayena yoktavyaḥ yoktavya eva bubhūṣuṇetyarthaḥ"iti uktaṃ hi prameyadīpikāyām "ayogavyavacchede niścayaśabdaḥ"iti ।

śrutismṛtisahāyaṃ yat pramāṇāntaramuttamam । pramāṇapadavīṃ gacchennātra kāryā vicāraṇā ।

tarhi kīdṛśasya pratyakṣāderadṛṣṭārthaniścāyakatvamityata āha aśruti'; iti । tathā ca - śrutismṛtirūpasahakāriyuktaṃ ayatpramāṇāntaraṃ'; yaśodādipratyakṣaṃ tat auttamam'; । ataḥ tat apramāṇapadavīm'; anupramāṇasya pramākaraṇatvarūpāṃ paddhatiṃ agacchet'; prāpnuyādityanvayaḥ । taditi pāṭhe apyevameva yojanā । evaṃ śrutismṛtisahāyo yastarkaḥ viṣṇuḥ svatantraḥ pūrṇatvāditi samavyāptikānumānaṃ so api pramāṇapadavīṃ gacchedityanvayaḥ । aatra'; asmin viṣaye avicāraṇā'; saṃśayo ana'; kārya ityarthaḥ nātretyanena svoktārthe aprāmāṇyaśaṅkā nirākṛtā ।

pūrvottarāvirodhena ko atrārtho abhimato bhavet ।
ityādyamūhanaṃ tarkaḥ śuṣkatarkaṃ tu varjayet ।।

ityādi mahākaurme ।

tarkapadasya vyāpyāropeṇetyādyanyathāpratītinirāsāya tarkasvarūpamāha - apūrva'; iti । aatra'; vipratipanne vākye ako artho abhimataḥ'; tātparyaviṣayo abhavedityādyam'; evaṃbhūtavimarśapūrvakaṃ apūrvottarāvirodhena'; upakramopasaṃhārāvirodhena tadaikarūpyeṇa-liṅgāntarasyāpyupalakṣaṇametat - tathā ca - upakramāditātparyaliṅgaiḥ atra tātparyaviṣayārtho ayameva bhavedityādyaṃ yat aūhanaṃ'; yatpramājñānaṃ tatsādhanaṃ liṅgaṃ sa eva atarkaḥ'; atrābhimataḥ । aśuṣkatarkaṃ'; śrutismṛtisahāyarahitaṃ tannirapekṣaṃ cetanatvādi tarkaṃ tu varjayet, tenātīndriyārthaniścayo na kārya ityarthaḥ । kecittu ka - ityasyobhayārthatvamāśrisya "kaśchandasām" iti vākyam aatra'; ityanena parāmṛśyate । ata eva aityādyam'; ityapi yuktamityāhuḥ । akaurme'; ityanantaraṃ purāṇe yata uktamiti śeṣaḥ । asya ana ca'; ityanenānvayaḥ ।

śakyatvāccānumānāṃ sarvatra ।

na kevalaṃ śrutyādisāhityahīnānumānasya prāmāṇyābhāve sādhaka sadbhāvaḥ, api tu tatprāmāṇyābhyupagame bādhakaṃ cāstītyāha - aśakyatvāt'; iti । prayoktumiti śeṣaḥ । aanumānām'; iti karmaṇi ṣaṣṭhī । caśabdo na kevalamityuktasamuccayārthaḥ । tathā ca - śrutyādisāhityahīnānām aanumānāṃ'; cetanatvavastutvādirūpakevalahetūnāṃ asarvatra'; rudrāderjagatkāraṇatvābhāvādau śaśādeḥ śṛṅgitvādau sādhyo api prayoktuṃ aśakyatvāt'; nānumānasya niyataprāmāṇyamiti yojanā ।

sarvatra śakyate kartumāgamaṃ hi vinānumā । tasmānna sā śaktimatī vināgamamudīkṣitum ।।

atraiva pramāṇamāha - sarvatreti । ahi'; yasmāt aāgamaṃ vinā'; taddhīnā aanumā'; asarvatra'; īśvarakāraṇatvābhāvādau akartuṃ'; prayoktuṃ aśakyate'; atasmāt'; anumā aāgamaṃ vinā udīkṣitum'; udīkṣayituṃ jñāpayitum arthamiti śeṣaḥ aśaktimatī'; sāmarthyayutā netyarthaḥ । avārāhe'; ityasyāpi akaurme'; itivadanvayaḥ । tasmātkevalānumānasyānirṇāyakatvācchāstreṇaiva kartṛtvaniścaya iti sthitam ।

reto dhāturvaṭakaṇikā ghṛtadhūmādhivāsanam । jātismṛtirayaskāntaḥ sūryakānto ambubhakṣaṇam । pretya bhūtāpyayaścaiva devatābhyupayācanam । mṛte karmanivṛttiśca pramāṇamiti niścayaḥ । iti mokṣadharmavacanānna nāstikyavādo yujyate ।।

nanvatīndriyārthābhāvena pratyakṣetarasyāprāmāṇyātkathaṃ śāstrādīśvarasiddhiriti nāstikyavādaṃ mokṣadharmavacanena nirācaṣṭe - reta iti । reta ityādiprathamaikavacanāntānāṃ padānāṃ pratyekaṃ pramāṇamiti padenānvayaḥ । aatrārthe'; iti śeṣaḥ । tathā ca - retodhātvādi aatrārthe'; atīndriyārthasattve anumānādiprāmāṇye ca pramāṇaṃ pramāpakaṃ bhavatītyarthaḥ। bhāṣyakārīyadvitīyetiśabdasya evaṃ mokṣadharmavacanātpratītairhetubhirnāstikyavādo na yujyata iti yojanā । nāstikā eva nāstikyaṃ, nāstikasamudāyo vā nāstikyam । tathā ca - nāsti paralokaḥ, dharmo nāsti, adharmo nāstīti dhiyā vāda ityarthaḥ । yadvā - nyāyadīpikoktarītyā - āstikyaṃ dharmādāvastyanena prayojanamiti bhāvo buddhiḥ, tatpūrvako vādaḥ, tadanyo nāstikyavāda ityarthaḥ । retodhātvādīnāmanumāpakatvaprakārastvittham - retaśśabditacaramadhātuśarīrayoḥ kāryakāraṇabhāvo na pratyakṣaḥ, kintvanvayavyatirekākhyānumānagamya iti tatprāmāṇyasiddhiḥ । mṛtaśarīre siktasya retasaḥ śarīrākāraṇatvena yadadhiṣṭhite śarīre siktaṃ retaḥ śarīrātmanā pariṇamati tajjīvasiddhiḥ। vandhyādisarvaśarīre siktasya retasaḥ kāryākaratvena yatpreritaṃ retaḥ kāryakaraṃ tadīśvarādṛṣṭasiddhiḥ । tata eva tatpratipādakāgamaprāmāṇyasiddhiḥ । evaṃ vātapittādidhāturapathyādinā jīvaccharīre kvacideva vikriyate, na mṛtaśarīre, nāpi jīvatsarvaśarīreṣu । tato jīveśvaratadbodhakāgamaprāmāṇyādisiddhiḥ । vaṭakaṇikāpadoktavaṭabījādvaṭa utpadyata iti suprasiddham, na ca bharjitāyāstasyāḥ, nāpyabharjitābhyassarvābhya iti tatprerakeśvādṛṣṭasiddhiḥ । ghṛtena jīvaccharīra eva pīnatā jāyate, na mṛtaśarīre kṣiptena nāpi jāvatsarvaśarīreṣu । adhūmādhivāsanaṃ'; nāma puṣpādisampattyarthaḥ dhūmena vṛkṣasya saṃskāraḥ । tenāśuṣkavṛkṣeṣveva puṣpādisampattiḥ, na śuṣke, nāpyaśuṣkeṣu sarveṣu । etābhyāmapi liṅgābhyāṃ jīveśvarādṛṣṭādisiddhiḥ । keṣāñcitsādhanaviśeṣāt ajātismṛtiḥ'; pūrvajanmasmṛtirbhavati anenaiva puṇyena evaṃ svargo anubhūtaḥ, anena pāpenetthaṃ narakamanubhūtamiti । sā ca kasyacideva, na sarvasya, na cetanādyabhāve sā yuktetyato api cetanādṛṣṭādisiddhiḥ । ayaskāntākhyaśilāviśeṣeṇāyo bhramati, na cācetane ceṣṭakatvaṃ dṛṣṭaṃ, nāpi sarvacetanānāmityetasmādapi tatprerakeśvarādṛṣṭādisiddhiḥ । sūryakāntākhyaśilāviśeṣeṇāgnirjāyate, na cāsau śaktiracetane yuktā । ato api prerakeśvarādṛṣṭādisiddhiḥ । ambubhakṣaṇena jīvaccharīra eva tṛṣṇā nivartate, na ca tanmṛtaśarīre pātrāntare vā nihitaṃ pacyate । nāpi jīvatsarvaśarīreṣu । tasmādapi jīveśvarādisiddhiḥ । pretyetyanantaraṃ sthitasyeti śeṣaḥ । apretya'; jīvaṃ vihāya sthitasya dehasya abhūtāpyayo'; bhūteṣu laya ityarthaḥ । tathā ca - maraṇena dehasya pṛthivyādipañcabhūteṣu layo bhavati, na jīvato, na cecchayetyato api tanniyāmakeśvarādisiddhiḥ । evaṃ devatābhyupayācanena keṣāñcideva sampadādikaṃ bhavati, evaṃ mṛte dehe ceṣṭānivṛttirbhavati, na purā na svecchayā । ato api jīveśvarādṛṣṭādisiddhiriti ।

darśanācca tapa ādiphalasya ।

yuktyantareṇāpi nāstikyavādaṃ dūṣayati - darśanācceti । ādiśabdena pāpaṃ gṛhyate। tathā ca svādhyāyabrahmacaryādirūpātyutkaṭatapaādiphalasya tejassvitvādeḥ pratyakṣata eva darśanācca na nāstikyavādo yujyata ityarthaḥ । puṇyapāpākhyātīndriyavastunastatsādhakānumānāgamaprāmāṇyasya cāṅgīkāryatvāditi bhāvaḥ ।

ṛgyajussāmātharvāśca bhārataṃ pañcarātrakam ।
mūlarāmāyaṇaṃ caiva śāstramityabhidhīyate ।।

nanu yadyanumānasyāniścāyakatvena śāstrādeva kāraṇatvasiddhiḥ, tarhi pāśupatādiśāstreṇa rudrāderjagatkāraṇatvasiddhiḥ syādityata āha - ṛgiti । akārānto ayamatharvaśabdaḥ । ṛkca yajuśca sāma cātharvaśceti tathoktāḥ । evaśabdasya ṛgādikameveti sambandhaḥ । amūlarāmāyaṇamevetyavāntararāmāyaṇavyudāsaḥ'; iti sudhoktiḥ । caśabdau samuccaye ।

yaccānukūlametasya tacca śāstraṃ prakīrtitam ।
ato anyo granthavistāro naiva śāstraṃ kuvartma tat ।।

iti skānde ।

tarhi mānavādyaśāstraṃ syādityata āha - yacceti । co avadhāraṇe, dvitīyo apyarthe । tathā ca aetasya'; ṛgādeḥ ayat'; yadeva aanukūlam'; aviruddhārthapratipādakaṃ mānavādi purāṇādikaṃ vā atat'; sarvamapi aśāstraṃprakīrtitaṃ'; prāmāṇikaiḥ aataḥ'; etasmāt vedāt tadanukūlācca aanyaḥ'; viruddhaḥ udāsīnaśca yo agranthavistāraḥ'; pāśupatādirūpagranthavistaraḥ atannaiva śāstram', kintu akuvartma'; kutsitamārgaḥ, mārga iva mārgaḥ, kutsitajñānopāyo amānamityarthaḥ। ṛgādikamevetyevakārastu viruddhādiviṣaya iti bhāvaḥ । skānde purāṇe ityuktamityanvayaḥ । pāśupatādeḥ kuvartmatvamitiśabdārthaḥ ।

sāṅkhyaṃ yogaḥ pāśupataṃ vetāraṇyakameva ca ।
ityārabhya vedapañcarātrayoraikyābhiprāyeṇa pañcarātrasyaiva prāmāṇyamuktamitareṣāṃ bhinnamatatvaṃ pradarśya mokṣadharmeṣvapi ।।

ito api pāśupatādikaṃ kuvartmetyāha - sāṅkhyamiti । atraivaṃ yojanā - na kevalaṃ skānde, kintu mokṣadharmeṣvapi । asāṅkhyaṃ yogaḥ pāśupataṃ vedāraṇyakameva ca'; aityārabhya'; upakramyādhītena

pañcarātras kṛtsnasya vaktā nārāyaṇassvayam ।

jñāneṣveteṣu rājendra sarveṣvetaddhiśiṣyate ।।

ityuttaravākyena sāṅkhyādiṣu prakṛteṣvapi tatparityāgena pañcarātrasyaiva prāmāṇyarūpamādhikyamuktaṃ yato ataḥ pāśupatādikaṃ kuvartma amānameveti । nanvanena pañcarātraprāmāṇyameva bhavennānyāprāmāṇyamityata āha - itareṣāmiti । vedapañcarātrayoranyeṣāṃ sāṅkhyādīnāmityarthaḥ। abhinnamatattvaṃ'; viruddhadarśanatvaṃ apradarśya'; jñāpayitvā pratipādyeti yāvat।

sāṅkhyaṃ yogaḥ pāśupataṃ vedāraṇyakameva ca ।

jñānānyetāni bhinnāni nātra kāryā vicāraṇā ।।

iti vākyaśeṣeṇeti śeṣaḥ । pradarśyetyasya pañcarātrasyaiva prāmāṇyamuktamityanenānvayaḥ । parasparaviruddhānāmekaprāmāṇyoktāvanyāprāmāṇyalābhāditi bhāvaḥ । tarhi vedāraṇyakasyāpyaprāmāṇyaṃ syādityata āha - vedeti । aaikyābhiprāyeṇa'; iti । ekārthatvarūpamūlamūlibhāvābhiprāyeṇetyarthaḥ । tathā ca pañcarātrasya vedasamānārthatvena tatprāmāṇyoktau vedaprāmāṇyamevoktaṃ bhavatīti na tasyāprāmāṇyamiti bhāvaḥ । na caikyābhiprāyaḥ kutaḥ kalpyata iti vācyam, yato adṛṣṭaviṣayasya pauruṣeyasya pañcarātrasya nirmūlatve aprāmāṇyādādhikyakathanamasaṅgataṃ syāt । asāṅkhyam'; īśvarāvatārānyakapiloktaṃ śāstram ।

kapilo vāsudevākhyaḥ tantraṃ sāṅkhyaṃ jagāda ha ।

sarvāgamaviruddhaṃ ca kapilo anyo jagāda ha ।।

ityuktatvāt । ayogo'; hi hiraṇyagarbhoktaṃ pātañjalam । apāśupataṃ'; paśupatinā proktam । araṇye nirjane deśe adhyetavyatvādāraṇyakamityupaniṣaducyate । vedāścāraṇyakāni ca, teṣāṃ samāhāraḥ vedāraṇyakaṃ, dvandvaikavadbhāvo vā । varṇāśramarājadānadharmādipratipādyadharmabahutvāt mokṣadharmāṇāṃ bhedādvā mokṣadharmeṣviti bahuvacanam । ata eva tattvapradīpe - mokṣadharmeṣviti bahuvacanaṃ dharmabhedādityuktam । mokṣadharme hi -

sāṅkhyaṃ yogaḥ pāśupataṃ vedāraṇyakameva ca ।

jñānānyetāni bhinnāni utāho neti cocyatām ।

iti vaiśampāyanoktaṃ prativacanaṃ cāsti । ime yudhiṣṭhirabhīṣmakartṛke ca । bhagavataḥ jñānāni jñānasādhanāni bhinnāni bhinnamatāni । viruddhanāmapi matānāṃ na sarveṣāṃ prāmāṇyaṃ sambhavati vastuno bahurūpatvābhāvāt, kintvekasyātra prāmāṇyamitareṣāmaprāmāṇyaṃ vācyam । tatra kasya prāmāṇyaṃ kasya vāprāmāṇyamiti punaryudhiṣṭhirajanamejayahārdapraśnottaramāha bhīṣmo vaiśampāyanaśca । "sāṅkhyasya vaktā kapilaḥ"ityārabhya "pañcarātrasya kṛtsnasya"ityanena jñāneṣu jñānasādhaneṣu etatpañcarātram । abhiprāyastu paramāptatamena nārāyaṇena sarvasya pañcarātrasya kṛtatvātprāmāṇyaṃ tāvatsiddham, viruddhānāṃ caikaprāmāṇye anyāprāmāṇyaṃ ca। etaccādyavākyasthavedāraṇyakapadena vedamūlakapañcarātrasyottaravākyasthapañcarātrapadena ca mūlabhūtavedāraṇyakasyopalakṣaṇāmaṅgīkṛtyobhayorekavākyatāyāmeva sambhavati । anyathā pañcarātrasya pūrvamaprakṛtatvena pūrvottaravākyayorasaṅgatatvāpātaḥ । upalakṣaṇāmaṅgīkṛtyaikavākyatāyāṃ ca svīkṛtāyāṃ vedapañcarātrayoreva prāmāṇayaṃ siddhyati । na tadviruddhapāśupatādīnāmiti teṣāmaprāmāṇyameveti ।

śāstraṃ yoniḥ pramāṇamasyeti śāstrayoni ।।

evaṃ sūtraṃ vyākhyāya yatpareṇoktaṃ śāstrasya yoniriti tadayuktamiti bhāvena svābhimatārthaṃ darśayati - śāstramiti । kāraṇārthakena yoniśabdena yogyatayā jñaptessambandhe pramāṇamiti paryavasyatītyabhiprāyeṇa ayoniḥ pramāṇam'; iti vyākhyātam । aasya'; jagatkāraṇasya aiti śāstrayoni'; ityanantaraṃ tuśabdo adhyāhāryaḥ । ata eva gītābhāṣye "iti tu śāstrayonitvam"ityuktam । turevārthaḥ । tathā ca - śāstraṃ yoniḥ pramāṇaṃ yasya tacchāstrayonītyeva śāstrayonipadārtho brahma, na tu śāstrasya yonītyarthaḥ। paravyākhyānaṃ tūktānupayuktamayuktaṃ ceti ṭīkāyāmeva dūṣitam ।।

।। iti śāstrayonitvādhikaraṇam ।।

।। samanvayādhikaraṇam ।।

ajñānāṃ pratīyamānamapi netareṣāṃ śāstrayonitvam । kutaḥ?
tat tu samanvayāt ।
atrādhikaraṇe jagatkāraṇasya śāstrayonitvānna lakṣaṇātivyāptiriti pūrvādhikaraṇaphalākṣepaparihāramukhena tasya lakṣaṇatvasiddhaye viṣṇoreva jagatkāraṇatvena śāstragamyatvaṃ netareṣāmapīti samarthyate । pūrvapakṣasūcanapūrvakaṃ siddhāntamāha - ajñānāmiti ।। itareṣāṃ iti sambandhe । samuccayārthasyāperubhayatrānvayaḥ । pratītyā āgamopalakṣaṇā vā । tathā ca - na kevalaṃ pāśupatādyuktam, kintu aajñānāṃ'; śrutitātparyārthājñānibhirāpātataḥ jñāyamānamapi na kevalaṃ viṣṇoḥ kintu aitareṣāṃ'; rudrādīnāmapi śāstrayonitvaṃ, jagatkāraṇatvena śāstragamyatvaṃ netyarthaḥ । nanu pratītyāderajñānamūlatvādikaṃ parikalpyānyeṣāṃ kāraṇatayā śāstrayonitvāgrahaṇe ko heturiti pṛcchati - kuta iti । pratīyamānamapītyanenāsyānvayaḥ । tatra hetukathanāya sūtramupanyasyati - tattviti । yata ityādau grāhyam ।

anvaya upapattyādi liṅgam ।

sūtrākṣarāṇi vyācaṣṭe - anvaya iti । anvīyate svārthena sambadhyate tatparatayā jñāyate śāstraṃ śabdo vānenetyanvayaḥ upapattyāditātparyaliṅgamityarthaḥ । sūtrānusārādekavacanaṃ samudāyābhiprāyam । tena copakramādīnāṃ kvacidavirodhaṃ sūcayati । ādipadaṃ śrutiliṅgavākyaprakaraṇasthānasamākhyānāmapi grāhakam । atra śrutyādiṣaṭkaṃ ca grāhyamiti ṭīkokteḥ । atra vākye śrutyādiṣaṭkamapyādipadena grāhyamiti hi tasyārthaḥ । parantu śrutyādīnāmupakramādivattātparyagrāhakatvābhāvādāgamārthamātranirṇāyakatvāt nātra tannidarśakapramāṇoktiḥ । ata evottaratra -

śrutirliṅgaṃ samākhyā ca vākyaṃ prakaraṇaṃ tathā ।

pūrvaṃ pūrvaṃ balīyaḥ syādevamāgamanirṇaye ।।

iti tatrāpi pramāṇaṃ vakṣyati । uktaṃ hi pramāṇalakṣaṇaṭīkāyām "upakramādīnāṃ tātparyaliṅgatvameteṣāṃ punarartha eveti viśeṣajñāpanārtho yogavibhāgaḥ"iti । na caivam "atra śrutyādiṣaṭkaṃ ca grāhyam"iti ṭīkāyāṃ tātparyagrāhakeṣvantarbhāvoktirayukteti vācyam, yato atretyasya samanvayaśabdārtha ityevārtho na tātparyagrahakeṣviti, aākāśastalliṅgāt'; aśabdādeva pramitaḥ'; ityādau śrutiliṅgādibhirāgamārthaniraṇayadarśanena teṣāmapi anvīyate śaktirūpasambandhavattayā jñāyate padajātamebhiritivyutpattyā anvayaśabdārthatvaucityāt । na copakramopasaṃhārābhyāsāpūrvatāphalārthavādopapattayaḥ śrutiliṅgavākyaprakaraṇasthānasamākhyāśca tātparyaliṅgānīti jñānapādīyasudhāvirodha iti vācyam, atra śakterapi saṃyojanāt । ata eva candrikāyāmupakramādipramāṇakaḥ śaktitātparyalakṣaṇassambandhaḥ samanvaya ityuktam । atradipadaṃ śrutyādīnāmapi grāhakam । vyutkrameṇānvayaḥ । anenātra bṛhatsaṃhitāvacanodāharaṇaṃ vakṣyamāṇasya śrutirliṅgamiti vacanasyopalakṣakamiti sūcitam ।

uktaṃ ca bṛhatsaṃhitāyām -
upakramopasaṃhārāvabhyāso apūrvatā phalam ।
arthavādopapattī ca liṅgaṃ tātparyanirṇaye ।।

iti ।

kāni tānyupapattyādīni kutra ca liṅgānītyata āha - uktaṃ ceti । upapattyādītyanuṣajyate। na kevalamupapattyādyuktaṃ nirdiṣṭaṃ, kintu tajjñāpyaṃ coktamiti cārthaḥ । asmaduktamupapattyādi liṅgaṃ bṛhatsaṃhitāyāmapyuktamiti vā । kimuktamityatastatpaṭhati - upakrameti । prakaraṇādirupakramaḥ tadanta upasaṃhāraḥ । upakramopasaṃhāraśca tau tathoktau । atropakramopasaṃhāratadaikarūpyābhyāsāpūrvatāphalārthavādāśceti pramāṇalakṣaṇokteḥ pratyekavivakṣayā viśakalitāvupakramopasaṃhārau dvau samudāyavivakṣayā ubhayāvirodhalakṣaṇaṃ ekārthatvalakṣaṇaṃ vā tadaikarūpyamapi pṛthaktātparyagrāhakamanusandheyam । ata eva dvivacanaprayogaḥ । ekaprakārāsakṛduktirabhyāsaḥ । prācuryeṇa pramāṇāntarāsiddhārthabodhakatā apūrvatā । phalavadarthapratipādakaṃ phalam । stutiḥ, nindā, ekakartṛkopākhyānarūpā parakṛtiḥ, anekakartṛkopākhyānarūpaḥ purākalpaśca, arthavādaḥ । atātparyanirṇaye'; vākyatātparyaniścaye aliṅgaṃ'; sādhanamitiyarthaḥ। yadvā - nirṇetavye tātparye sādhye aliṅgaṃ'; heturityarthaḥ। liṅgamityasya upakramādipadaiḥ yathāyogyaṃ pratyekaṃ sambandhaḥ । smṛterupakramāditve api virodhe uttarottaraprābalyasūcanāya bhāṣye upapattyādīti vyatyasyoktiḥ । sāmānyaviśeṣabhāvena upapatterupakramādibhyaḥ pṛthaguktiḥ । yadvā - etaccopakramādi svārthe śabdātmakamapi idametatparam abādhe satyetadupakramatvāt

ityādirūpeṇa vākyatātparye liṅgaṃ ca bhavati । upapattistu yathāgnyādirūpasvarthe tathā tātparye api ayametattātparyaviṣayaḥ upapannatvāt iti prakāreṇa liṅgarūpeti pṛthaguktiḥ ।

upakramāditātparyaliṅgaiḥ samyaṅnirūpyamāṇe tadevaśāstragamyam ।

sūtraṃ yojayati - upakramādīti । aśāstre'; iti śeṣaḥ । samityasyārthaḥ samyagiti । sarvasminnityapi draṣṭavyam । anirūpyamāṇe'; ityanena saṃśabdārthasya adhyāhṛtakriyayānvayo darśitaḥ । tuśabdasyārtha eveti । aśāstrayoni'; ityanuṣaktapadasyārthaḥ śāstrāgamyamiti । tathā ca yato atrānvayapadoktaiḥ śrutiliṅgavākyaprakaraṇasthānasamākhyopakramādibhiḥ śaktitātparyaliṅgaiḥ asaṃ samyak'; balābalavimarśapūrvakaṃ asarvasmin'; śāstre ṛgādirūpe anirūpyamāṇe'; vicāryamāṇe ekārthe śaktitātparyarūpavyāpakadharmavattayā avagamyamāne atadeva'; viṣṇvākhyaṃ brahmaiva aśāstragamyaṃ'; tatpramāṇakaṃ pratīyate, na rudrādi, ato ajñānāṃ pratīyamānamapi netareṣāṃ śāstrayonitvamiti yojanā । liṅgairiti tṛtīyayā nirūpyamāṇe iti saptamīprayoge ca upakramādikaṃ tātparyahetuḥ । tātparyaṃ ca śāstrapramāṇakatve heturiti sūcitaṃ bhavati । na kevalamupapattyādikaṃ samanvayaśabdārthaḥ, kintu taddhetukaḥ śāstrajanyapramāgocaratvarūpaḥ śāstrayonitve hetubhūtaḥ । "tatparatvasambandho api"iti sudhokteḥ । anena asamanvayāt'; sāvakāśatvaniravakāśatvādinā balābalaniścayapurassaraṃ anyatarabādhayā vākyārthavimarśarūpasamyagvicāritatvalakṣaṇasamyakttvayuktādupakramā-

diśaktitātprayaliṅgasamudāyātmasamanvayāt sarvaśāstrasya bhagavatyeva samyagvacanavṛttyā śaktitātparyākhyasambandhāvagamāt tadviṣṇvākhyaṃ brahmaiva jagatkāraṇatayā śāstrayoni na rudrādīti asamanvayāt'; ityasyāvṛttyā sūtrayojanā darśitā bhavati ।

māṃ vidhatte abhidhatte māṃ vikalpyo apohyā ityaham । ityasyā hṛdayaṃ sākṣānnānyo madveda kaścana । iti bhāgavate ।। nanu karmavidhānādirūpaśāstrasya kathaṃ brahmaparatetyāśaṅkāṃ bhagavadvākyena pratiṣedhati - māmiti। yadyapi bhāgavate "ityasyā hṛdayaṃ loke"iti pāṭhaḥ, tathā pūrvottarārdhayorvyutkrameṇa pāṭhaśca dṛśyate। tathāpyācāryokteranyakalpīyo ayamityadoṣaḥ । ekādaśaskandhe uddhavaṃ prati kṛṣṇavacanametat । atrāsmacchabdena kṛṣṇa ucyate । tathā ca "vasante vasante" ityādi karmavidhātrī śrutiḥ amām'; uddiśyaiva matpūjātvena karmavidhatte । indrādyabhidhātrī amāmabhidhatte'; madguṇānaiśvaryādīnabhidhatte । aahaṃ vikalpyaḥ'; kalpanaṃ vidhānaṃ tathā ca -

catvāri vākparimitā padāni tāni vidurbrāhmaṇā ye manīṣiṇaḥ ।
guhā trīṇi nihitā neṅgayanti turīyaṃ vāco manuṣyā vadanti ।। 

iti śrutyā yā vāgvaktṛttvānnimittādvākbdito hariḥ tasyā yāni sthānāpekṣayā aparimitāni'; paricchinnāni acatvāri padāni'; vāsudevādirūpāṇi tāni ye manīṣiṇaḥ brāhmaṇāḥ ta eva viduḥ । tatra vāco hṛdayaguhāyāṃ nihitāni vāsudevāditrīṇi rūpāṇi amanuṣyāḥ'; sādhāraṇāḥ aneṅgayanti'; na jānanti । aturīyam'; aniruddhākhyaṃ tu avadanti'; jānanatītyevaṃrūpeṇa ahameva catuṣṭvasaṅkhyāviśiṣṭavāsudevādivividharūpatayā bahutvena vidheya ityarthaḥ । aahamapohyaḥ'; ana surāṃ pibet'; ityādivākyenāpriyāditi śeṣaḥ। tathā ca "niṣedhabuddhiviṣayamapriyaṃ hi hareḥ smṛtam"iti bhāgavatatātparyokteḥ surāpānādikaṃ madaprītisādhanatvāt niṣidhyate ityapriyadvārā ana surāṃ pibet'; ityādinā ahameva niṣedhya ityarthaḥ । athavā - ahamapriyādapohyaḥ mamāprītikarātsurāpānaśabditāt "surā harerguṇā me syuḥ"iti cintanāttapadapekṣya apohyo niṣedhya ityarthaḥ । taduktaṃ bhāgavatatātparye - vidhirūpatvena kalpanaṃ vikalpaḥ catvāri vāgityādi । tatra vāgityanuvādaḥ ।

vidhibhāge hareḥ pūjaivābhidhāne ca tadguṇāḥ । vikalpe tadbahutvaṃ cāpyapohe tu tadapriyam । ucyate sarvavedeṣu tacca veda sa eva hi ।। iti । tathā -

surā harerguṇāḥ proktāste me syuriti cintanam । surāpānamiti proktaṃ tanna kuryātkathañcana ।।

tattvapradīpe tu - adve vā va brahmaṇo rūpe'; iti vikalpya vividhaṃ kalpayitvā atatra yassa ātmā'; iti sadoṣādapohyo nirdeṣatvena vidheyo apyahamevetyarthaḥ uktaḥ । atra tattvapradīpapakṣe vikalpyeti lyap । ṭīkākṛtpakṣe tu vikalpyaśabdassamāsāntargato vyasto veti viśeṣaḥ । iyaṃ ca bhagavati

vākyasamanvayarītiḥ - ādyasya itiśabdasya prakārārthasya hṛdayamityanenānvayaḥ । dvitīyasya evaṃbhūtāyā ityarthaḥ । tathā ca hyevaṃbhūtāyā vidhiniṣedhādirūpāyā anyaparatvena pratītāyāścāsyāśśruteriti amāṃ vidhatte'; ityādyuktaprakāreṇa ahṛdayaṃ'; tātparyam aahameva veda'; jānāmi amadanyaḥ kaścana'; ko api viśeṣataḥ prāyaḥ na veda na jānātītyarthaḥ । bhāgavata ityanantaraṃ tadeva śāstragamyamityuktatvāt na kathamitiśaṅkāvakāśa iti vākyaśeṣaḥ ।।

।। iti samanvayādhikaraṇam ।।

।। īkṣatyadhikaraṇam ।।

nanu yato vāco nivartante । aprāpya manasā saha । 

atrādhikaraṇe saṃśabdoktaṃ vācyatvaṃ kārtsnyaṃ cākṣipya samādhīyate । pūrvapakṣayati - nanviti । aityādibhiśśrutibhiḥ'; iti tṛtīyāpañcamyarthe । tathā ca atat'; pūrvasūtre tacchabdoktaṃ brahmaśabdagocaraṃ śāstroktaṃ kāraṇaṃ na, kutaḥ? yato na śabdagocaraṃ śāstramukhyārthaḥ na, tadapi kutaḥ? yato na śabdagocaraṃ śabdāvācyaṃ, nacekṣaṇīyatvavirodhaḥ tadasiddheḥ । kutaḥ? yato na tadgocaraṃ jñānaviṣayaḥ na, ajñeyamiti yāvat । na cāvācyatvājñeyatvayorasiddhiḥ । "yato vāco nivartante"ityādi śruteriti yojanā। ayato vācaḥ'; iti vākye avācyatvasya aaprāpya manasā saha'; ityajñeyatvasya ca uktatvāditi bhāvaḥ । "trayī na śrutigocarā"ityatra gocaraśabdasya viśeṣyaliṅgatayā prayogāt ana tacchabdagocaram'; iti sādhu । sudhāyāṃ tu śabdānāṃ gavāṃ jñānānāṃ caraścaraṇaṃ vṛttiryasmin tacchabdagocaramiti vyadhikaraṇabahuvrīhiṃ caraścaraṇamasyāstīti matvarthīyācpratyayāntatvaṃ cāśritya śabdagocaramityasya sādhutvamuktam । ayataḥ'; iti taittirīyavākyam । yato avāco'; vedā vāgindriyāṇi ca amanasā'; manorūpendriyeṇa saha atamaprāpya'; tadviṣayakavṛttijñānamajānantya eva nivartante । taṃ brahmaṇa ānandaṃ vidvānna bibheti ityarthaḥ । guṇaguṇinorabhedāśrayeṇaitadudāhṛtam ।

aaśabdamasparśamarūpamavyayaṃ tathārasaṃ nityamagandhavacca yat'। 

aaśabdam'; iti kāṭhakavākyam । atra sarvatra yacchabdo yojyaḥ । na vidyate śabdo guṇaḥ pramāṇaṃ vā yasmiṃstattathoktam । prākṛtaśabdaguṇaśūnyaṃ śabdapramāṇāviṣayaḥ śabdabhinnaṃ cetyarthaḥ । aasparśaṃ'; sparśaguṇaśūnyaṃ tata eva sparśaliṅgāviṣayaḥ tadbhinnaṃ ca, aarūpaṃ'; rūparahitam ata eva cakṣuṣapratyakṣāviṣayastadbhinnaṃ ca । aarasaṃ'; rasaguṇaśūnyaṃ rasabhinnaṃ ca । agandhamityasyāpyupalakṣakametat ।

anena pañcamātrāvilakṣaṇatvamapyuktam । aavyayaṃ nityam'; ityābhāyāṃ svarūpato dehataśca nāśaśūnyatvamucyate । agandhavadityanena gandhavatpṛthivīlakṣaṇatvamuktam । anenopalakṣaṇayā pañcamahābhūtavilakṣaṇatvamapyuktaṃ bhavati । asya anicāyya taṃ mṛtyumukhātpramucyate'; ityanenānvayaḥ।

aavacanenaiva provāca'; 

aavacanena'; ityanyacchrutivākyam । aavacanena'; vacanavṛttiṃ vinaiva lakṣaṇayā aprovāca brahma guruḥ'; śiṣyāyopadideśeti pararītyārthaḥ ।

ayadvācānabhyuditaṃ yena vāgabhyudyate yacchrotreṇa na śruṇoti yena śrotramidaṃ śrutam' ityādibhiśśrutibhiḥ na tacchabdagocaram ।

ayadvācā'; ityanyattalavakāravākyam । avācā'; taduccāryeṇa śabdena yat aanabhyuditam'; anuktam । yena vāk aabhyudyate'; ucyate । śrotrendriyeṇa na śṛṇoti puruṣaḥ । yenedaṃ śrotraṃ śrutaṃ tadeva brahma tvaṃ viddhītyarthaḥ । atra pūrvapakṣarītyā vacanavṛttiniṣedhaḥ । ādipadenaivaṃjātīyakā śrutirgṛhyate ।

netyāha -
īkṣater nāśabdam ।
asa etasmājjīvaghanātparātparaṃ puriśayaṃ puruṣamīkṣate'; aātmanyevātmānaṃ paśyet'; avijñāya prajñāṃ kurvīta'; ityādivacanairīkṣaṇīyatvādvācyameva ।

siddhāntayatsūtramavatārayati - neti ।। itiśabda āvartate । tathā ca atra sūtrakāraḥ iti pūrvapakṣyuktaṃ śrutitātparyāparijñānaprāptaṃ brahmaṇo avācyatvaṃ neti niṣedhatītyarthaḥ । sūtraṃ paṭhati - īkṣateriti । atra tadityanuvartate । tacca ādhyāyaparisamāpteḥ vidheyasamarpakamapīhoddeśyasamarpakam । na vidyate śabdo vācako yasya tadaśabdam । tathā ca atat'; brahma aaśabdaṃ'; śabdāvācyaṃ na, kintu vācyameva । dhātunirdeśo ayaṃ, tathaiva sudhokteḥ । tathāpi śabdamātrasyāsādhakatayā tena tadartho lakṣyate । tena prakṛtānukūlatayekṣaṇīyatvaṃ vivakṣyate । tathā ca aīkṣateḥ'; īkṣaṇīyatvāt jñānaviṣayatvādityarthaḥ ityāśayena sūtraṃ vyācaṣṭe - sa iti । idaṃ ca ṣaṭpraśnavākyam । atra "yaḥ punaretaṃ trimātreṇaumityanenaivākṣareṇa paraṃ puruṣamabhidhyāyīta sa tejasi sūrye sampanno yathā pādodarastavacā vinirmucyate evaṃ ha vai sa pāpmanā vinirmuktaḥ sa sāmabhirunnīyate brahmalokam"iti pūrvavākye prakṛto yaḥ akārokāramakārākhyāṃśatrayayuktapraṇavoktaprakāreṇa paramātmānamabhidhyāya tamaparokṣīkṛtya ca tejorūpe sūrye sampannatvagvinirmuktasarpavadvidhūtapāpassāmābhimānidevaiḥ satyākhyaṃ brahmalokaṃ prāptaḥ praṇavopāsako jīvaḥ saḥ ajīvaghanāt'; jīvasārāttacchreṣṭhāt aetasmāt'; caturmukhāttadupadeśena aparātparam'; uttamāduttamaṃ apuriśayaṃ'

sakaladehāntargataṃ apuruṣaṃ'; pūrṇaṃ vāsudevaṃ paramātmānaṃ aīkṣate'; jānātītyarthaḥ । yadyapi ṣaṭpraśnaṭīkāyāṃ "jīvaghanādviriñcāttadupāsanayeti yāvat, īkṣate punarabhivṛddhajñāno bhavati । īkṣitvāca taṃ prāpnoti"ityukterīkṣateraparokṣajñānārthatvaṃ pratīyate । tathāpi mūle jñānasāmānyaviṣayatvarūpekṣaṇīyatvahetorasiddhiparihārāya asyāḥ śruterupanyastatvāt "hiraṇyagarbhopadeśena"iti ṭīkokteśceha prakṛtānuguṇyādīkṣatiḥ parokṣajñānārtho vyākhyeyaḥ। aātmani'; ityaparaṃ kāṇvavākyaṃ jijñāsānaye vyākṛtam । avijñāya'; ityanyadvājasaneyavākyam। abrāhmaṇo'; brahmaniṣṭho dhīraḥ ataṃ'; paramātmānamevaṃ śāstreṇācāryādvā avijñāya'; parokṣato jñātvā aprajñāṃ'; prakṛṣṭamapokṣajñānaṃ akurvīta'

sampādayedityarthaḥ । evamādivākyairityarthaḥ । ādiśabdena "ātmā vā are draṣṭavyaḥ" "ajaātmā mahān dhruvaḥ" "tameva dhīro vijñāya" ityādikaṃ gṛhyate । avagamopalakṣakametat । anenāsiddhiḥ parihṛtā । tadanyathānupapatteriti śeṣaḥ । vācyameveti sautranañdvayalabdhārthoktiḥ । na tvavācyaṃ nāpi lakṣyamiti evaśabdārthaḥ । tadityanenāsyānvayaḥ । aniyamasūcanāya sūtrabhāṣyayoḥ pratijñāhetvorvyutkrameṇoktiḥ ।

aupaniṣadatvānnāvacanenekṣaṇam ।

nanvastvīkṣaṇīyatvaṃ brahmaṇaḥ, tathāpi na tadanyathānupapattyā tasya vācyatvaṃ vācyaṃ pratyakṣādināpīkṣaṇīyatvopapatterityata āha - aupaniṣadatvāditi । tadityetadvipariṇamyānuvartate । tathā ca atasya'; brahmaṇaḥ aaupaniṣadatvāt'; upaniṣadekasamadhigamyatvāt aavacanena'; vacanetarapramāṇena aīkṣaṇaṃ'; jñānaṃ netyarthaḥ । tathā ca śrutismṛtisāhāyyarahitapratyakṣādyavedyatvaviśiṣṭekṣaṇīyatvānyathānupapattyā brahmaṇo vācyatvaṃ siddhyatyeveti bhāvaḥ । pariśeṣapramāṇaparatayā vā idamāvṛttya vyākhyeyam । yojanā tu brahmaṇaśrutiṣūktaṃ īkṣaṇaṃ pramāṇenaiva hi bhavet । prasaktapramāṇeṣu ca anāvacanena'; vacanetarapramāṇenekṣaṇaṃ sambhavati aupaniṣadatvāt vacanenaiva bhavadīkṣaṇaṃ nāvacanena vacanavṛttyanyalakṣaṇādinā sambhavati । kutaḥ? aavacanena'; bhāvapradhāno bahuvrīhiḥ । avacanatvenāvācyatvena nimittena ataḥ pariśeṣādīkṣaṇaṃ vācyatvameva sādhayatīti ।

asarve vedā yatpadamāmanti tapāṃsi sarvāṇi ca yadvadanti'; । 

nanu śrutisiddhamavācyatvaṃ kathamīkṣaṇīyatvayuktimātreṇa dūṣyate? aprābalyamāgamasyaiva'; iti yuktitaḥ śruteḥ prābalyokterityataḥ sautro heturāgamopalakṣaka iti bhāvena vācyatve śrutismṛtī cāha - sarva iti ।। kaṭhānāmiyaṃ śrutiḥ। sarve vedā ayatpadaṃ'; yasya brahmaṇaḥ svarūpam aāmananti'; mukhyavṛttyā satātparyaṃ pratipādayanti । sarve vedāḥ sarvāṇi tapāṃsi prasiddhāni ayat'; brahma prati avadanti'; yaduddeśena kartavyānīti bodhayantītyarthaḥ । tattvapradīparītyā atapāṃsi'; ālocanarūpā yuktaya iti vā । sarvairvedairahameva avedyo'; mukhyataḥ pratipādyaḥ । ahaṃ avedāntakṛt'; brahmasūtrakṛt avedavit'; vedārthajñānī ceti gītāsmṛtyarthaḥ । ādipadāt aatha kasmāducyate'; anāmāni sarvāṇi'; avacasāṃ vācyamuttamam'; ityādessaṅgrahaḥ । tathā ca śrutau aāmananti'; iti sākṣādvācyatvokteḥ, smṛtau ca aahameva'; ityavadhāraṇopapattaye mukhyatayā vedyatvasya vivakṣaṇīyatvāt tasya ca vācyatvaṃ vināyogātsarvaśabdalakṣaṇāyāścāsambhavādvācyatvamevābhyāṃ siddhyatīti bhāvaḥ । smṛtibhyaścetyasya vācyamevetyanenānvayaḥ । ādiśabdopāttaśrutismṛtyapekṣayā bahuvacanam । na kevalamīkṣaṇīyatvahetoriti cārthaḥ ।

vedaiśca sarvairahameva vedyo vedāntakṛdvedavideva cāham । 

ityādiśrutismṛtismṛtibhyaśca ।

avācyatvādikaṃ tvaprasiddhatvāt ।

nanvevaṃ vācyatvasya yuktyādisiddhatve avācyatvājñeyatvābhidhāyakodāhṛtaśruteḥ ayato vācaḥ'; ityādirūpāyāḥ kā gatirityata āha - avācyatvādikamiti । ajñeyatvamatarkyatvaṃ ca ādiśabdārthaḥ । tuśabdaḥ śaṅkāvyāvartakaḥ bhinnakrameṇāvadhāraṇe vā । tathā ca aaprasiddhatvāt'; sākalyena agocaratvānnimittādeva brahmaṇi aavācyatvādikam'; avācyatvādivyapadeśo yujyata iti na tadvirodha iti bhāvaḥ । anena siddhānte aaśabdam'; ityāderaprasiddhatvātsākalyena vācakaśabdaśūnyamityādirthaḥ । aavacanena'; ityasya tu sākalyena vacanamantareṇetyartha ityuktaṃ bhavati ।

na tadīdṛgiti jñeyaṃ na vācyaṃ na ca tarkyate ।
paśyanto api na paśyanti mero rūpaṃ vipaścitaḥ ।।

itivat ।।

nanvaprasiddhinimittako avācyatvādivyapadeśaḥ kva dṛṣṭa ityata āha - na taditi । yasmāt avipaścito'; jñānino mero rūpaṃ paśyanto api aīdṛgiti'; sākalyena ana paśyanti'; na jānanti । anenāprasiddhatvahetuḥ sūcitaḥ । tasmānmero rūpaṃ na jñeyaṃ pratyakṣeṇa । na vācyaṃ śabdena । ana tarkyate'; nānumīyate ca liṅgenetyucyata ityarthaḥ । itivaditi । iti vākya ivetyarthaḥ । asyāvācyatvādikamiti pūrveṇānvayaḥ । tathā ca yathā merurūpe aprasiddhinimittakāvācyatvādivyapadeśastathā brahmaṇyapīti bhāvaḥ ।

aprasiddheravācyaṃ tadvācyaṃ sarvāgamoktitaḥ ।
atarkyaṃ tarkyamajñeyaṃ jñeyamevaṃ paraṃ smṛtam ।।

iti gāruḍe ।।

na kevalaṃ apaśyantaḥ'; ityuktyanyathānupapattimātreṇaiva aprasiddherajñeyatvātarkyatvāvācyatvavyapadeśa iti vyavasthā siddhā, api tu smṛtisiddhā ceti bhāvenāha - aprasiddheriti । tadbrahma yataḥ aparaṃ'; pūrṇam atassākalyenāprasiddhatvādavācyamucyate । sarvasadāgamoktatvāttatprasiddhatvādvācyaṃ ca bhavatītyarthaḥ । evamaprasiddhiprasiddhibhyāṃ tat atarkyam anumeyaṃ ca ajñeyaṃ jñeyaṃ jñānipratyakṣagamyaṃ ca asmṛtaṃ'; smṛtikārairuktamityarthaḥ । gāruḍe ityanantaraṃ uktamiti śeṣaḥ । asyāpyavācyatvādikamityanenānvayaḥ ।

na cāśabdatvamitarasiddham ।।

evaṃ ayato vācaḥ'; ityādiśrutīnāṃ yuktyādibalādarthāntaropapatterna tadbalācchabdāvācyaṃ brahmeti sūtraṃ vyākhyāyāpavyākhyāṃ pratyākhyāti - na ceti । caśabdaḥ svasiddhamapi netisamuccaye । tathā ca jagatkāraṇaṃ aaśabdaṃ'; pradhānaṃ na, kutaḥ? aśabdaṃ hi tat । aaśabdaṃ'; pradhānaṃ kāraṇaṃ neti vā, kutaḥ? aīkṣateḥ'; atadaikṣata'; iti jagatkāraṇasyekṣaṇakartṛtvaśravaṇātpradhānasya cācetanatvena tadasambhavāditi sāṅkhyamatanirākaraṇaparatayā vyākhyāne prathamapratijñāyāṃ hetūkṛtam aaśabdatvam'; aśrautatvam
aitarasiddhaṃ'; svetarasāṅkhyasiddhaṃ na, na kevalametāvat, kintu svasiddhamapi na, sāṅkhyena vaidikatvābhyupagateḥ । sūtrakāreṇa aajāmekām'; ityādi śrutyuktatvāṅgīkārāt ।
yadvā - tattvapradīparītyā māyinā sāṅkhyaṃ prati hetutvenopanyastamaśabdatvaṃ māyītarasya sāṅkhyasya na siddhaṃ nāpi sāṅkhyetaramāyisiddhamuktahetubhyāmeva । tathā cāsiddhiriti na tadvyākhyānaṃ yuktamitibhāvaḥ । evamaśabdatvaṃ śrautatvaṃ brahmaṇassāṅkhyetaramāyisiddhaṃ na, tanmate avācyatvāt । cakārādīkṣitṛtvamapi siddhaṃ na, tasyekṣatisvarūpatvādityapi vyākhyeyam । tathā ca hetudvayamapi svapakṣapratikūlamiti na paravyākhyā yukteti bhāvaḥ tattvapradīpe tu anaca'; ityādibhāṣyaṃ aitarasiddhaṃ'; māyisiddhamaśabdatvaṃ na śrutyarthaḥ uktanyāyena brahmaṇo vācyatvāt । evam aaśabdatvam'; avācyatvaṃ brahmaṇa itarasya māyino api na siddham । brahmaṇi vyavahārābhāvaprasaṅgāt iti dvedhā vyākhyāyaparakṛtavyākhyāpratyākhyānāya paroktahetoṣṭīkārītyāsiddhyuktiparatayāpi vyākhyātam ।।

gauṇaścennātmaśabdāt ।

īkṣaṇīyatvasya hetorvyadhikaraṇāsiddhimākṣipya samādhātuṃ sūtram - aoṃ gauṇaścennātmaśabdāt'; iti । asyārthaḥ - ayataḥ ātmanyevātmānaṃ paśyet'; ityādiśrutyukta ātmā agauṇaḥ'; sattvādiguṇabaddho jīva evātastadanyathānupapattyā vācyo api sa eva syānna nirguṇaḥ paramātmeti cet - na, kutaḥ? aātmānaṃ paśyet'; itīkṣaṇīye tasminnātmaśabdaśravaṇāditi । aātmapatasāmānādhikaraṇyāya pulliṅganirdeśaḥ'; ।।

na ca gauṇa ātmā dṛśyo vācyaśca na nirguṇa iti yuktam ।

sūtraṃ vyācaṣṭe - na ceti । atra yato adṛśyaḥ'; īkṣatiśrutau dṛśyatayoktaḥ aātmā'; jīvākhyo gauṇa eva atastadanyathānupapattyā vācyo api sa eva syāt ana nirguṇaḥ'; guṇātīto viṣṇuḥ adṛśyaḥ'; īkṣatiśruttyuktaḥ । gauṇagrahaṇe bādhakasyetarajñāpakasya cābhāvāditi bhāvaḥ । ato na sa vācyaḥ iti codyaṃ na yuktam । kutaḥ? aātmaśabdāt'; aātmanyeva'; iti vākye īkṣaṇīye tasmin ātmaśabdaśravaṇāddṛśyo nirguṇa eva, ata evekṣatyā liṅgena vācyo api sa eva bhavediti yojanā । yadyapi sudhāyāṃ gauṇapadaṃ māyāśabalitaiśvaryādidharmayuktasaguṇabrahmaparatayā vyākhyātaṃ tathāpi pūrvapakṣiṇo māyāśabalitaṃ vā guṇabaddhā jīvā vā dṛśyā vācyāśca, na sarvathā nirguṇaṃ brahmetyāśayānna virodhaḥ ।

yo guṇaissarvato hīno yaśca doṣavivarjitaḥ ।
heyopādeyarahitaḥ sa ātmetyabhidhīyate ।
etadanyasvabhāvo yaḥ so anātmeti satāṃ matam ।
anātmanyātmaśabdastu sopacāraḥ prayujyate ।।

iti vāmane ।।

nanvātmaśabdasadbhāve kuto ayaṃ nirguṇo na gauṇa ityata āha - ya iti । yaḥ asarvataḥ'; prakāreṇa aguṇaiḥ'; sattvādibhiḥ śūnyaḥ yaśca dukhakhādidoṣarahitaḥ yaśca heyopādeyarahitaḥ । bhāvapradhāno ayam । heyatvasahitopādeyatvarahita iti । upādeya evetyarthaḥ । tattvapradīparītyā svābhāvikadoṣarahito guṇapūrṇatvenāptakāmatvādupādeyarahita iti vā । tattvodyotaṭīkārītyā doṣābhāvāddhāturabhāvādvā heyatvarahitaḥ, laukikaguṇābhāvādupādāturanyasya svatantrasyābhāvādvā upādeyatvarahitaḥ aniṣṭābhāvāddheyaṃ nāsti, apūrtyabhāvādupādeyamasya nāstīti vā tathoktaḥ । ya evaṃ bhūtassa ātmetyabhidhīyate । ya etadviruddhasvabhāvavān so anātmeti satāṃ mataṃ sammatamitythaḥ । kvacit ahṛdi hyeṣa ātmā'

ityādāvetadanyasvabhāve apyātmapadaprayogāt kathaṃ so anātmetyata āha - anātmanīti । aanātmani'; ātmaśabdamukhyārthabhinne jīve aātmaśabdaḥ'; asopacāraḥ'; upacāraḥ paramamukhyavṛttyanyamukhyavṛttiḥ tatsahitastadvṛttika ityarthaḥ। tuśabdo viśeṣārthaḥ । avāmane'; ityanantaraṃ anirguṇaikaniṣṭhatvenoktāt'; iti śeṣaḥ । asya nāyaṃ dṛśyo

vācyaśca gauṇaḥ, kintu nirguṇa evetyanenānvayaḥ ।

adve vāva brahmaṇo rūpe ātmā caivānātmā ca । tatra yaḥ sa ātmā sa nityaḥ śuddhaḥ kevalo nirguṇaśca । atha ha yo anīdṛśaḥ so anātmā'; iti talavakārabrāhmaṇam ।

atraiva pramāṇāntaramāha - dve vāveti । abrahmaṇaḥ'; parabrahmaṇaḥ rūpaṃ ca rūpaṃ ca rūpe । tatrādyo rūpaśabdaḥ svarūpaparaḥ dvitīyo rūpyate jñāyate brahmākhyamiti vyutpattyā pratimāparaḥ । vāveti nipātasamudāyaḥ prasiddhidyotakaḥ । te rūpe darśayati - ātmeti । ātmaśabdamukhyavācyastadavācyaścetyarthaḥ । atatra'; ātmanātnormadhye asa yaḥ'; ityanvayaḥ । anyathā paunaruktyāt । tathā ca asaḥ'; prasiddho ayaḥ'; ātmā ātmaśabdamukhyārtho viṣṇuḥ asaḥ nityaḥ'; dehahānyādirahitaḥ aśuddhaḥ'; karmalepavidhuraḥ akevalaḥ'; jaḍāmiśraḥ anirguṇaḥ'; sattvādiguṇābaddha ityarthaḥ । co viśeṣaṇasamuccaye । evaṃ prathamoddiṣṭātmaśabdārthaṃ lakṣaṇamukhena pradarśya athānātmānamuktalakṣaṇavyatirekamukhena darśayati - atheti । yasmādātmā evaṃ bhūtaḥ aatha'; tasmāt ayo anīdṛśaḥ'; nityatvādirahitaḥ ha prasiddhaḥ । aso anātmeti'; satāṃ sammatamityarthaḥ । abrāhmaṇam'; ityanantaraṃ yato nirguṇasya viṣṇorevātmatvaṃ vaktīti śeṣaḥ । asyāpi avāmane'; itivadanvayaḥ ।

na ca mukhye satyamukhyaṃ yujyate ।

nanūpacāreṇāpyātmaśabdasya gauṇe prayogasadbhāvātsa eva śrutyukto dṛśya ātmā kiṃ na syādityata āha - na ceti । amukhye'; ātmapadamukhyārthe nirguṇe dṛśyatayekṣatiśrutipratipādye sambhavati sati amukhyārthagauṇagrahaṇaṃ na yujyata ityarthaḥ । atra satītyanena mukhyasambhavākhyo heturuktaḥ । amukhyaṃ na yujyata ityanena sādhyam । ubhayasamuccaye śaṅkāparihārasamuccaye vā caśabdaḥ ।।

tanniṣṭhasya mokṣopadeśāt ।

nanu ātmaśabdo mukhyata eva gauṇātmaparaḥ kiṃ na syāt । na coktaśrutismṛtivirodhaḥ, tatrātmaśabdo nirguṇe viṣṇau mukhyo jīveṣvamukhya ityanukteḥ ātmanātmaśabdayoścetanācetanaviṣayatvasambhavāt । kiñca - ātmānātmaśabdayoḥ prasiddhacetanācetanaparatveśruterārjavaṃ, prasiddhārthāparityāgāt, rūpaśabdasyānekārthākalpanācca । na ca jīve nirdeṣatvādyayogaḥ, duḥkhādidoṣasyaupādhikatvena jīvasyāpi svabhāvato nirdeṣatayā śruteḥ svabhāvaviṣayatvopapatterityāśaṅkāṃ parihartuṃ sūtraṃ paṭhati - oṃ tanniṣṭhasya iti।। tathā ca - atanniṣṭhasya'; asya ātmajñāninaḥ amokṣopadeśāt'; nātmaśabdamukhyavācyo gauṇa iti sūtrārthaḥ ।

na hi gauṇātmaniṣṭhasya mokṣaḥ ।

tanniṣṭhasya mokṣopadeśe api kuto ayamātmā na gauṇa ityaprayojakatvamāśaṅkhyāha - na hīti ।

gauṇamokṣapadasamabhivyāhṛto hiśabdo virodhākhyahetusūcakaḥ । tathā ca - ahi'; yasmāt agauṇātmaniṣṭhasya'; guṇabaddhajīvajñāninaḥ tajjñānādguṇabandhanivṛttirūpo amokṣo'; na sambhavati, virodhāt tasmāt ana hi'; nāprayojakatā śaṅkyetyarthaḥ ।

yasyānuvittaḥ pratibuddha ātmā asmin sandohe gahane praviṣṭaḥ । sa viśvakṛtsa hi sarvasya kartā tasya lokaḥ sa u loka eva ityātmaniṣṭhasya mokṣa upadiśyate ।

asiddhiśaṅkāṃ parihartuṃ ko asāvātmaniṣṭhasya mokṣopadeśa ityatastaṃ darśayati - yasyeti । atra śrutiḥ svaprayuktamuśabdam eveti vyācaṣṭe । au'; ekaḥ pradhāna iti vā । tacchabdo viṣṇutajjñāniparaḥ । tathā ca - ahi'; yasmāt asaḥ'; viṣṇuḥ asarvasya kartā'; tasmādeva aviśvakṛt'; vāyukartā apratibuddhaḥ'; svatassarvajñaḥ aasmin sandohe'; sanduhyate puruṣārtho aneneti vā kāryakāraṇasaṅkhātarūpatvādvā bhūtasamudāyarūpatvādvā sandohanāmake madhyadehe sthite agahane'; gambhīre hṛdayaguhāsthāne apraviṣṭaḥ'; saḥ aātmā'; viṣṇuḥ ayasya'; yenopāsakena aanuvittaḥ'; samayagjñātaḥ atasya'; adhikāriṇaḥ au'; pradhānaḥ tasya viṣṇoryo alokaḥ'; sa eva lokaḥ sthānaṃ bhavatītyarthaḥ । asandoghe'; iti pāṭhe apyayayamevārthaḥ asandehe'; iti pāṭhe anekārthasaṅkaṭa ityarthaḥ । tattvapradīpe tu - sa viśvakṛt kṛtakṛtyaḥ । kutaḥ? yataḥ sa hi paramātmā prasannaḥ sarvaśaktiḥ sarvamasya jñāninaḥ kāryaṃ karotītyuktam । asmin pakṣe prathamaḥ prathamāntatacchabdo viṣṇujñāniparaḥ, viśvaśabdaḥ kṛtyaparaḥ, sarvaśabdo jñānikāryaparaḥ । ṭīkākṛtpakṣe tu - prathamaḥ prakṛtaviṣṇuparaḥ, viśvaśabdo vāyuparaḥ, sarvaśabdo jagatpara iti bhedaḥ । pakṣadvaye api dvitīyatṛtīyau viṣṇutallokapara। aiti'; ityevaṃrūpe bṛhadāraṇyake aātmaniṣṭhasya'; tajjñānino amokṣa upadiśyate'; । asya yata ityupadiśyate ato ana gauṇa ātmā'; iti vakṣyamāṇapratijñayānvayaḥ । sūtrasya tu na gauṇa ātmaśabda iti pūrveṇānvayaḥ । ātmetyanena sautratacchabdo nātmaśabdaparaḥ, kintvarthataḥ pradhānātmapara ityuktaṃ bhavati ।

ayamātmā brahma 

ātmaśabdo viṣṇāveva mukhyaḥ na jīveṣvityatra na kevalaṃ tanniṣṭhasyetyādinoktamanumānaṃ mānam, kintu sūtrakṛdabhipretāḥ spaṣṭaśrutismṛtayaśceti bhāvena tāṃ tāścāha - ayamiti । brahmetyantasya upadiśyata iti pūrveṇānvayaḥ । aayamātmā'; ramābrahmādiṣu ādānādikartṛtvena sthitaḥ ātmā abrahma'; viṣṇureveti māṇḍūkaśrutyarthaḥ "so ayaṃ viṣṇū ramābrahmarudrānantādigaḥ sadā । ādānādanakartṛtvādātmā"iti māṇḍūkabhāṣyoktaḥ ।

brahmeti paramātmeti bhagavāniti śabdyate ।।

dattaṃ durvāsasaṃ somamātmeśabrahmasambhavān ।।

cetanastu dvidhā prokto jīva ātmeti ca prabho ।
jīvā brahmādayaḥ proktā ātmaikastu janārdanaḥ ।।

itareṣvātmaśabdastu sopacāraḥ prayujyate ।
tasyātmano nirguṇasya jñānānmokṣa udāhṛtaḥ ।।

saguṇāstvapare proktāstajjñānānnaiva mucyate ।
paro hi puruṣo viṣṇustasmānmokṣastatassmṛtaḥ ।।

iti pādme ।।

"vadanti tattattvavidastattvaṃ yajjñānamadvayam । brahma"ityaparaṃ bhāgavatavākyam । advayaṃ samādhikaśūnyaṃ jñānasvarūpaṃ yattattvaṃ vadanti jñāninaḥ tat deśakālādiṣu bṛṃhitatvāt sarvāntaryāmitvādyaiśvaryādiguṇavāttvācca nimittāt abrahmeti paramātmeti bhagavāniti śabdyate'; abhidhīyata ityarthaḥ । asyāpi pūrveṇa sambandhaḥ । tatraiva caturthaskandhe "dattam"ityanyadvākyam । etacca aanasūyā tathaivātrerjajñe putrānakalmaṣān'; iti pūrvārdhenaivānvetavyam ।

patnī marīcessukalā suṣuve kardamātmajā ।
kāśyapaṃ pūrṇimānaṃ ca yayorāpūritaṃ jagat ।।

iti prakṛtena samuccayārthastathāśabdaḥ । tathā ca - anasūyākhyā atribhāryā atreḥ sakāśāt aātmeśabrahmasambhavān'; ātmā viṣṇurīśorudraḥ brahmā caturmukhaḥ ātmā ceśaśca brahmā ca te tathoktāḥ taissaha bhavantītyātmeśabrahmasambhavāḥ tān aakalmaṣān'; apāpān yo dattaḥ durvāsāḥ somaścaitān putrān ajajñe'; janayāmāsetyarthaḥ । yadvā - anasūyā atrerdattādīn janayāmāsa, te ca ātmeśabrahmasambhavā iti vipariṇāmena vyākhyeyam । atra brahmāveśena sahotpanne candre niruktasambhavaśabdo mukhyaḥ । sākṣādviṣṇurudrāṃśatvena tatsambhūtayordattadurvāsasostu chatrinyāyenāmukhya iti draṣṭavyam । yadyapi "atreḥ patnyanasūyā trīn jajñe atiyaśasaḥ sutān । dattam"iti bhāgavatapāṭhaḥ, tathāpyanuvyākhyāne evaṃ paṭhitatvāttathaiva sudhāyāṃ vyākhyātatvāttadanyakalpīyaṃ pāṭhāntaraṃ bhaviṣyatītyadoṣaḥ । asyāpītyupadiśyata ityanenānvayaḥ । cetanastviti pāvākyam । aprabho'; iti kasyacitsambodhanam । tatreti śeṣaḥ । ādyastuśabdo viśeṣārthaḥ । dvitīyo avadhāraṇe । tathā ca - ajīvāḥ brahmādayaḥ proktāḥ ātmā tu'; tacchabdamukhyavācyastu ajanārdano'; viṣṇuḥ aekaḥ'; eva proktaḥ pramāṇeṣu । aitareṣu'; brahmādiṣu aātmaśabdaḥ sopācāraḥ'; paramamukhyavṛttyapekṣayā hīnavṛttiyukta iti jñānibhirabhidhīyata ityartaḥ । kutastasyaivātmatvaṃ nānyeṣāmityata āha - tasyeti । yataḥ atasya'; nirguṇasya ātmano ajñānānmokṣo'; bhavatīti "yasyānuvittaḥ" ityādau audāhṛtaḥ'; uktaḥ ato ayamātmā nirguṇo viṣṇureva nānyaḥ । kutaḥ? tasyaiva viṣṇornirguṇasya mokṣadātṛtvasambhavāt, anyeṣāṃ tadasambhavādityarthaḥ । ātmajñānānmokṣopadeśe api kuto netareṣāmātmatvaṃ teṣāmapi mokṣadātṛtvasambhavādityata āha - saguṇā iti । tathāca - aapare'; viṣṇoranye brahmādayo yataḥ asaguṇāḥ'; sattvādiguṇabaddhā eva na svatastadvidhurāḥ ataḥ atajjñānānnaiva'; sarvathā amucyate'; adhikārītyarthaḥ, guṇabaddhātmavijñānāt guṇabandhanivṛttirūpamokṣāyāgāditi bhāvaḥ । nanu viṣṇāvapi nirguṇatvenāstu mokṣadātṛtvasambhāvanā, tanniścayastu kuta ityata āha - paro hīti । ahi'; yasmāt aviṣṇuparaḥ'; svatantraḥ । tattvapradīparītyā sarvottama iti vā, apuruṣaḥ'; pūrṇaḥ atasmānmokṣastato'; viṣṇorbhavedeveti smṛtaḥ smṛtyukta ityarthaḥ। aiti pādme'; ityasyāpi ityupadiśyata iti pūrveṇānvayaḥ।।

heyatvāvacanāc ca । atamevaikaṃ jānatha ātmānamanyā vāco vimuñcatha । amṛtasyaiṣa setuḥ'; ityanyeṣāṃ heyatvavaca- nādasyāheyatvavacanānna gauṇa ātmā ।।

yuktyantareṇātmaśabdādito na gauṇa ityāha sūtrakṛt - heyatveti । atra heyatvaṃ nāma mokṣārthaṃ prādhānyena jñeyatvenāvihitatvam । tathā ca - na kevalaṃ tanniṣṭhasya mokṣopadeśāt, kintu "tamevaikam"iti śrutau ātmano heyatvāvacanāt, pratyuta ajānatha'; ityaheyatvavacanāt, jīvasya ca "anyā vāco vimuñcatha"iti mumukṣubhirheyatvavacanācceti sūtravṛttimabhipretya sūtraṃ vyācaṣṭe - tamiti । he ṛṣayaḥ atam'; ātmānaṃ viṣṇum aeva ekaṃ'; pradhānaṃ ajānatha'; jānīdhvam । aanyāḥ'; jīvādiviṣayiṇīḥ avācaḥ vimuñcatha'; tyajata, prādhānyena viṣṇvitarān na jānīdhvamityarthaḥ । ajānatha ātmānam'; iti viśleṣo viṣṇoḥ sarvato vilakṣaṇatvapradarśanārthaḥ । vikaraṇavyatyayastu chāndasaḥ । amṛtasyetyekavacanaṃ samudāyavivakṣayā । tathā ca - aamṛtasya'; muktavargasya aeṣaḥ'; viṣṇuḥ setuḥ'; mukhyāśraya ityarthaḥ । aiti'; ityevaṃrūpāyāṃ muṇḍakaśrutau aanyeṣāṃ'; jīvānāṃ aheyatvavacanāt'; ityanena caśabdasamucceyaṃ darśitam । sautranaño vyatyāsena anvayamabhipretya samucceyāntaramāha - asya viṣṇoraheyatveti । caśabdaḥ samuccaye । sūtre gauṇasūtrādanuvṛttasya "na gauṇa ātmaśabdaḥ"ityasyārthamāha - neti । gauṇa ātmaśabdamukhyavācyo na, kintu nirguṇo viṣṇurevetyarthaḥ। tathā ca - ātmaśabdādīkṣatiśrutyukto api nirguṇa eveti siddham। tasyekṣatyanyathānupapattyā vācyatvamiti bhāvaḥ ।।

svāpyayāt । 
pūrṇamadaḥ pūrṇamidaṃ pūrṇātpūrṇamudacyate ।
pūrṇasya pūrṇamādāya pūrṇamevāvaśiṣyate ।।

"sa ātmana ātmānamuddhṛtyātmanyeva vilāpayatyathātmaiva bhavati"। sa devī bahudhā bhūtvā nirguṇaḥ puruṣottamaḥ । ekībhūya punaśśete nirdeṣo harirādikṛt ।।

yuktyantareṇāpi nirguṇasya viṣṇorvācyatvamupapādayatsūtramupanyasyati - svāpyayāditi । sūtraṃ vyācaṣṭe pūrṇamiti । aado'; mūlarūpaṃ apūrṇam'; aidam'; avatārarūpaṃ ca apūrṇam'; । apūrṇam'; avatārarūpaṃ sṛṣṭikāle apūrṇāt'; mūlarūpāt audacyate'; udgacchati । tattvapradīparītyā amuṣmādidaṃ saṅkhyāmātreṇodacyate ekameva bahusaṅkhyaṃ bhavati viśeṣādeveti vā । pralaye mūlarūpaṃ apūrṇasya'; svasya apūrṇam'; avatārarūpam aādāya'; svīkṛtyaikībhūya apūrṇameva'; anyatrālīnaṃ sadeva svayam aavaśiṣyate'; iti bṛhadāraṇyakaśrutyarthaḥ । asa'; ityanyāśrutiḥ । tadarthastu - asa'; viṣṇuḥ aātmanaḥ'; svasmāt mūlarūpāt aātmānam'; avatāragataṃ svasvarūpaṃ auddhṛtya'; sṛṣṭikāle pṛthagvyaktīkṛtya pralaye aātmani'; svasvinneva avilāpayati'; ekībhāvayati । aatha'; anantaraṃ sa viṣṇuḥ aātmaiva'; mūlarūpyeva abhavati'; avaśiṣyata iti । asa devaḥ'; iti skāndasmṛtiḥ śrautatacchabdārthavivaraṇarūpā । adevo'; dyotanādeḥ anirguṇaḥ'; sattvādiguṇebhyo niṣkrāntaḥ tata eva guṇakāryadoṣahīnaḥ apuruṣottamaḥ'; kṣarākṣaracetanottamaḥ aādikṛt'; viśvasyotpattikartā prathamakartā vā asaḥ'; śvetadvīpago ahariḥ'; ādisṛṣṭau abahudhābhūtvā'; varāhādibahurūpāṇi sṛṣṭvā apunaḥ'; atha pralaye aekībhūya'; mūlarūpeṇa tānyekatāṃ prāpayitvā ahipatau aśete'; yoganidrāṃ karotītyarthaḥ । itītyasya iti śrutyuktatvāccetyadhyāhāreṇa avācyameva tat'; iti paramasādhyenānvayaḥ ।

svasyaiva svasminnapyayavacanāt ।
na hi gauṇātmani nirdeṣasya layaḥ ।।

etacchrutyukto api nirguṇaḥ kutaḥ? gauṇa eva kiṃ na syādityastatra sautraṃ hetuṃ sāvadhāraṇasvaśabdāvṛttyā yojayati - svasyaiveti ।। evakāro bhinnakramaḥ । itiśabda āvṛtto atrāpi yojyaḥ। vacanādityāvartate । na gauṇa ityanuvartate । ayamiti śeṣaḥ । svāpyayapadaṃ pūrṇatvasyāpyupalakṣakam । tathā ca pūrṇamiti śrutau svāpyayapadopalakṣitapūrṇatvasya vacanāt svasya svasminnevāpyayavacanācca, sa iti spaṣṭaśrutāvapi ātmanyeva vilāpayīti svasya svasminnevāpyayavacanāt, tasya ca nirguṇahariniṣṭhatāyāḥ smṛtau vacanācca ayaṃ nirguṇa eva na gauṇa iti yojanā । vācyatve svāpyayasya sākṣāddhetutvābhāvāt sūtre bhāṣye ca caśabdābhāvaḥ । yadyapyatropalakṣaṇābhiprāyakaṭīkārītyā pūrṇatvahetusamuccāyakaścaśabdo anuvartanīyaḥ । tathāpyasya vācyatve sākṣadahetutvāttatra hetvantarasya jñāpakacaśabdo nānuvartanīyaḥ । na ca

śrutyuktatvāccetyadhyāhṛtahetau caśabdāvaśyaṃbhāvāt kathaṃ tadabhāva iti vācyam, sūtraśrutahetau caśabdābhāva ityabhiprāyāt । ata eva ṭīkāyāṃ tatretyuktam । tathā cāyaṃ sūtrārthaḥ - na kevalaṃ nirguṇaviṣṇvākhyaṃ brahma īkṣaṇīyatvādvācyam, kintvetacchrutyuktatvācca । śrutyuktaṃ nirguṇameva na gauṇamiti kutaḥ? purṇatvātsvasya svasminnapyayācca, gauṇasyāpūrṇatvāt anyasmin layena svāpyayaśūnyatvācceti । śrutyuktasvāpyayapūrṇatvayorasiddhiparihārāya hetau sādhyasāmānādhikaraṇyopapādanāya ca śrutismṛtyorvacanādityuktaṃ bhāṣye । nanvayaṃ svāpyayavān anyatrālīnaśca gauṇassyāt, nirguṇo anyo astīti cet - na, yadyayaṃ svāpyayavān gauṇaḥ tarhyayaṃ nirguṇaścobhau pralaye anyatra layahīnau tiṣṭhataḥ? uta ekasminnanyasya layo bhavati? nādyaḥ "idaṃ vā agne naiva kiñca nāsīt" ityādiśrutivirodhāt, atra pralaye dvitīyamātraniṣedhāt । dvitīye na tāvadgauṇasya nirguṇe layaḥ, tasya svāpyayavattayā avasthānābhyupagamāt । tathā ca nirguṇasya saguṇe layo vācyaḥ । sa ca na sambhavatītyāha - na hīti । agauṇātmani'; jīve anirdeṣasya'; sattvādiguṇabandharūpadoṣahīnasya nirguṇasya viṣṇorlayo nopapadyata ityarthaḥ । hiśabdena "yatprayanti" ityādiśrutivirodhāditi hetuḥ sūcitaḥ । tasmānnirguṇasya svasminneva layo vācya ityato ayamananyalīno nirguṇa eveti tasyaiva śrutyuktatvādvācyatvaṃ siddhamiti bhāvaḥ । atra naye gauṇādivyapadeśaḥ sattvādiguṇayuktatvatadabhāvarūpadharmāśrayajīvaparamātmaviṣayaka eva, na tu mukhyāsambhave gauṇāśrayaṇādityatreva nirguṇo ayamityatreva vā mukhyārthaguṇahīnaviṣaya iti sūcanāya nirguṇasyeti vaktavyatve api nirdeṣasyetyuktam ।

na ca kāsucicchākhāsvanyathocyate ।। gatisāmānyāt । 
sarve vedā yuktayaḥ supramāṇā brāhmaṃ jñānaṃ paramaṃ tvekameva ।
prakāśayante na virodhaḥ kutaścidvedeṣu sarveṣu tathetihāse ।।

iti paiṅgiśrutergaterjñānasya sāmyameva ।।

nanvastu nirguṇasya viṣṇorvācyatvopapattau satyāṃ kāraṇatvena śāstragamyatvam । taccopakramādibalāt prasiddhaśākhāsveva kāraṇatvena pratipādyatvaparyavasitam । aprasiddhaśākhāsu punaranyo api kāraṇatvena ucyatām । na ca tā na santi, tāsāmānantyeneyattāniścayādityata āha - na ceti ।। tathā ca - akāsucit'; aprasiddhaśākhāsu aanyathā'; anyo nirguṇāt saguṇo api aanyathā'; akāraṇatvādeḥ kāraṇatvena ātmaśabdamukhyavācyatvena mokṣajanakajñānaviṣayatvena ca, nirguṇo vā aanyathā'; akāraṇatvādinā aucyate'; ucyatāmiti ana'

iti yojanā । anānyathā'; ityanena sūtre gauṇasūtrānnetyasyānuvṛttiḥ anyathetyadhyāhāraśca sūcitaḥ । atattu sam'; ityuktādanyathā netyarthaḥ । kuto netyatastatra hetutvena sūtramupanyasya vyācaṣṭe - gatīti । uttarasūtrapadākarṣaṇena sarvādhikārisādhāraṇaṃ gatisāmānyasya śrutatvāditi yojanāmabhipretya asiddhiparihārāya tatsūtrasūcitāṃ śrutimāha - sarva iti । vedā ityasya vivaraṇaṃ asarve'; iti । tathā ca - asarve vedāḥ'; tathā asupramāṇāḥ'; suṣṭhu pramāṇaṃ pramāṇānantaraṃ mūlabhūtaṃ yāsāṃ tāḥ ayuktayaḥ'; । atathetihāse'; iti vakṣyamāṇānurodhādatretihāsā apyupalakṣyāḥ । tathā cetihāsāśca । abrāhmaṃ'; brahmaikaviṣayam aekam'; ekavidhameva ramārthaviṣayakatvāt aparamam'; uttamaṃ ajñānaṃ'; aprakāśyante'; utpādayanti, na punaranekam । ataḥ asarveṣu vedeṣu'; tathā yuktiṣu atathetihāse'; itihāseṣu akutaścit'; kaścidapi viṣayakṛto vā prakārakṛto vā avirodho na'; ityarthaḥ jñānarūpamekameva brahmasvarūpaṃ

jñāpayantīti vā । śruteriti pañcamī tṛtīyārthe । gaterityasya vyākhyā jñānasyeti । sāmānyāditi sautrapade prātipadikārthamāha - sāmyamiti । viṣayaguṇānāmananyathoktyā sāmyamityarthaḥ । "na hyekatra jñānānandādikamuktvānyatrājñānādirūpatvaṃ brahmaṇa ucyate"iti tattvapradīpokteḥ kathyata iti śeṣaḥ । na tu viṣamatvamiti vā svayameva sākṣānna tvanyamukheneti vā evaśabdārthaḥ । tathā ca - asarve vedā'; iti śrutyā svayameva sākṣādgateḥ sarvaśākhotpādyajñānasya sāmānyāt ekavidhatvokteḥ na kāsucicchākhāsu anyathocyata iti sūtrārthaḥ । atra bhinnaviṣayaprakārakeṣvapi jñāneṣu jñānatvena sāmyasattvātsāmyādityuktau viṣayaprakāraikyaṃ na siddhyatīti sāmānyāt samānatvāt ekavidhatvāt ityuktaṃ sūtre । bhāṣyapadasyāpyayamevārtha eti dhyeyam ।।

śrutatvāc ca । "eko devassarvabhūteṣu gūḍhaḥ sarvavyāpī sarvabhūtāntarātmā । karmādhyakṣassarvabhūtādhivāsaḥ sākṣī cetā kevalo nirguṇaśca"। iti na śabdaḥ śrūyate । na cāprasiddhaṃ kalpyam । sarvaśabdāvācyasya lakṣaṇāyukteḥ ।।

itaśca nirguṇaṃ brahma vācyamityāha sūtrakṛt - śrutatvācceti। tadaśabdaṃ neti vartate। tathā ca tadviṣṇvākhyaṃ nirguṇaṃ na kevalamīkṣatyādibhiḥ nāśabdaṃ śabdavācyam । kintu "ekaḥ"iti śvetāśvataraśrutau aśrutatvācca'; svavācakanāmnā sākṣāduktatvāccetyartha ityāśayena sūtropāttaśrutiṃ paṭhati - eka iti । aekaḥ'; pradhānaḥ svasmin bhedaśūnya iti vā adevo'; dyotanādeḥ asarvabhūteṣu gūḍhaḥ'; sarvaprāṇiṣu guptatayāvasthitaḥ । na kevalaṃ bhūteṣu sthitaḥ kintu asarvavyāpī'; ca deśataḥ kālato guṇataśca sarvaṃ vyāpnotītyarthaḥ । na kevalaṃ sarvabhūteṣu sthitimātraṃ, kintu asarvabhūtāntarātmā'; sarvaprāṇināṃ antaḥsthitvā ā samyak tanniyantā ca mātā ceti vā । ādānādikartṛtvādvā tathoktaḥ । akarmādhyakṣaḥ'; karmādhipatiḥ, "karmopari asyākṣāṇīndriyāṇi vartanta ityadhyakṣaḥ"iti tattvapradīpokteḥ । asarvabhūtādhivāsaḥ'; sarvaprāṇināmāśrayaḥ । sarvaṃ sākṣādīkṣate paśyatīti asākṣī'; । īkṣaṇaṃ ca na prākṛtaṃ kintu caitanyasvarūpamityāha - acetā'; jñānarūpa iti । akevalo'; jaḍāmiśraḥ samābhyadhikaśūnya iti vā "kevalaṃ tādṛśābhāvāt"iti dvitīyatātparyokteḥ । kevalaṃ caitanyenekṣaṇamasaṃprajñātasamādhisthasya yogino api bhavatīti tadvyāvartanāyāha anirguṇa'; iti sattvādiguṇabandhahīna ityarthaḥ, prākṛtaguṇahīna iti vā । itiśabdasya aśrutau nirguṇasya'; iti padadvayādhyāhāreṇa śrutatvāditi sūtreṇānvayaḥ । "atra vācyatvaṃ pratipādayatsūtraṃ tadupāttaśrutyudāharaṇapūrvakaṃ paṭhati - eka iti"iti kvacitkaṭīkāpāṭhānusāreṇa bhāṣye kvacit śrutipāṭhānantaraṃ sūtrapāṭho dṛśyate । tatpakṣe tvanvayassulabha eveti dhyeyam । śrutatve apyaśabdaḥ kiṃ na syādityaprayojakatvaśaṅkāyāmāha - na hīti । ahi'; yataḥ aaśabdaḥ'; avācyaḥ padārtho ana śrūyate'; na śrutipadenocyata ityarthaḥ । ato nāprayojakatvaṃ hetoriti vākyaśeṣaḥ । virodhādityapi hiśabdārthaḥ । nanu aśabdasyāpi brahmaṇo lakṣaṇayā śrutatvaṃ kiṃ na syādityata āha - na ceti । aaprasiddham'; avācyasya brahmaṇo lakṣyatvaṃ na kalpyamityarthaḥ । kutaḥ? yato avācyasya vastuno lakṣyatvamaprasiddham ata iti vyāptiparatvenāpīdaṃ yojanīyam । nanu kathametat? gaṅgāpadāvācyasyāpi tīrasya tatpadalakṣyatvaprasiddherityata uktaṃ - sarveti । asarvaśabdāvācyasya'; brahmaṇo lakṣaṇāyāḥ vedapadalakṣyatvasyāyukteḥ vipratipannaṃ na lakṣyaṃ, kenāpi padenāvācyatvāt vyatirekeṇa tīravaditi yuktiviruddhatvādityarthaḥ । tathā ca - nāsmābhiḥ kevalāvācyatvena lakṣyatvābhāvaḥ sādhyate yena tīrādau vyabhicāraḥ śaṅkayeta, kintu sarvaśabdāvācyatvena । tacca na tīrādigataṃ, tasya tīrādipadavācyatvāt । brahma tu na tathā, tasya sarvaśabdāvācyatayaiva pareṇāṅgīkṛtatvāt । ato na vyabhicāra iti yuktivirodho duṣparihara iti bhāvaḥ । nanu lakṣyatvābhāvavati pravāhādau hetvabhāvādasādhāraṇamiti cet - na, lakṣaṇāyogyasyaiva lakṣyapadārthatve
sarvapadārthānāmapi kiñcitpadalakṣaṇāyogyatvena tadabhāvarūpasādhyasya kutrāpyabhāvena sapakṣasyaivābhāvāt ।।
।। iti īkṣatyadhikaraṇam ।।

।। ānandamayādhikaraṇam ।।

tameva samasvayaṃ prakaṭayati aānandamayo abhyāsāt'; ityādinā samastenādhyāyena prāyeṇa ।

athādhyāyapādayorupodghātatvena pīṭharūpāyāmasyāṃ pañcādhikaraṇyaṃ brahmasvarūpanarūpaṇe anavaśeṣātkimadhyāyātmakaśeṣagranthenetyata āha - tameveti ।। tathāpītyādau yojyam । samanvayaśabdaśca vipariṇāmenāvartanīyaḥ । tathā ca - tathāpi prakaṭanaṃ vinādhyāyākhyaśeṣagranthasya kṛtyāntarābhāve api atameva'; "tattu samanvayāt"ityanena hetutayā sāmānyataḥ siddhavadupanyastameva samanvayāt asamanvayam'; upakramādiliṅgajñāpyaṃ samyagvacanavṛttyā sarvaśāstrīyavacanānāṃ harau nirūpaṇaṃ tatparatvaṃ aprakaṭayati'; prativākyagrahaṇena taddhetūpanyāsādinā prapañcayati "ānandamayo abhyāsāt"ityādinā anena prathamenādhyāyena sūtrakāra ityarthaḥ । anyathā pratijñāmātrasya "tadeva śāstrayoni, samanvayāt"iti siddhavadupanyāsamātrasya sādhakatve "viṣṇoranyadeva śāstrayoni, kutaḥ? samanvayāt samyaktātparyaviṣayatvāt, tathā anyadeva tātparyaviṣayaḥ, kutaḥ? upakramādiliṅgāt"ityapi prativādī brūyāditi bhāvaḥ । yathopakramādikaṃ tajjñāpyaṃ tātparyaṃ ca samanvayaśabdārthaḥ tathā bhāṣyaṃ yojitam adhastāt । yadyapyatra sūtrasya pratīkatvena uttaratra udāhariṣyamāṇatvānnātrāpyudāhartavyatā । tathāpi sūtrānudāharaṇe ānandamayākhyaviṣayāparijñānāttasya viṣṇutvasamarthane kā pūrvasaṅgatirityevaṃ śaṅkānudayāt tanmūlapraśnānudayāt ānandamayāparijñāne brahmaṇastadavayavatvapratītimukhenākṣeparūpaśaṅkānudayācca etadākṣeparūpasaṅgatipradarśanāya

ca adhikaraṇasaṅgativiṣayakaśaṅkotthāpanāya atrāpi sūtrodāharaṇaṃ, uttaratra tu pratīkatveneti draṣṭavyam । adhyāyāntaravyāvṛttyarthamānandamayetyādi । prathamenetyanukttvā evaṃvacanena etadadhikaraṇamārabhyādhyāyārambhaḥ, pañcādhikaraṇyāstu nādhyāyāntarbhāva ityapi sūcitam । samanvayādhikaraṇamārabhyaivādhyāyārambhaḥ tasyaitatprapañcatvāditi pakṣe adhyāyena adhyāyaśeṣeṇetyartha ityavirodhaḥ । caturthapāde na samanvayaḥ kriyata iti paramatanirāsāya asamastena'; samagreṇetyuktam । devatāpaśūdrādhikaraṇayoḥ samanvayākaraṇāt samastenetyanupapannamityāśaṅkānirākaraṇāya aprāyeṇa'; prācuryeṇeti । prāya iti sakārāntāvyayaparyāyo ayamakārāntaḥ prāyaśabdaḥ । tasmātprakṛtyāditvāttṛtīyāyāṃ prāyeṇeti bhavati । ata eva viṣṇutattvanirṇayaṭīkāyāṃ bhūmārthe aprāyaḥ'; ityavyayamapyasti ityapiśabdaḥ prāyoji । prameyadīpe api sāntasyaivāvyayatvamuktam ।

prāyeṇānyatraprasiddhānāṃ śabdānāṃ paramātmani samanvayaḥ pradarśyate asmin pāde । nānyathā tadadṛṣṭe ।

tarhi adhyāyasyaikārthatvāt pādabhedaḥ kiṃ nibandhana ityataḥ samanvetavyabhedāt samanvaye apyavāntarabheda iti bhāvena prathamādhyāprathamapādapratipādyaṃ darśayati - prāyeṇeti ।। aasmin'; prathame pāde aprāyeṇa'; bāhulyena aanyatra'; viṣṇoranyatra aprasiddhānāṃ'; śrutyādito lokato vādmapātato rūḍhatvena pratīyamānānāṃ nāmātmakānāṃ aśabdānāṃ'; aparamātmani'; viṣṇau niruktaḥ asamanvayaḥ'; apradarśyate'; prapañcyata ityarthaḥ । atrāpi antaradhikaraṇe antaḥsthatvaliṅgasamanvayapratipādanāt avyāptinirāsāya - prāyeṇeti । tattvapradīpe tu eka eva bhāṣye prāyeṇeti śabdaḥ । tasyaivottaratrāpi sambandha ityāśayena "prāyeṇānyatra prasiddhānāṃ śabdānāmiti ca sambandhaḥ"ityuktam । tathā - ānandamayādhikaraṇe liṅgavicārattadapi prāyeṇeti vyāvartyamiti coktam । yadvā - ṭīkāyāmapyāvṛttyabhiprāyeṇaikasyaiva punaruttaratrāpi anvayapradarśanāya pratīkagrahaṇaṃ kṛtamiti na granthavairūpyaṃ kalpyam । ata eva tattvapradīpānusāreṇa "ānandamayanāmnaḥ iti ṭīkāyāmānandamayanāmaśbadaḥ ānandādināmaparo vā yojyaḥ"ityuktaṃ candrikāyām । atha paroktaṃ pādārthaṃ dūṣayati - neti । aanyathā'; prathame spaṣṭabrahmaliṅgānāṃ śabdānāṃ dvitīyatṛtīyayoraspaṣṭabrahmaliṅgānāṃ samanvayaḥ pratipādyate । tayostu saviśeṣanirviśeṣaviṣayatayā bhedaḥ । caturthapāde tu pradhānasyāśābdatvoktirityevaṃ rūpo asmaduktādanyaprakāreṇa pādārtho na vācyaḥ ityarthaḥ । kuto netyata āha - taditi । atasya'; paroktapādārthaniyamasya aadṛṣṭeḥ'; etadadhyāyagatapādeṣvadarśanādityarthaḥ । sarvasāṅkaryāditi bhāvaḥ । tacca ṭīkādāvuktam ।

brahmajijñāsā kartavyetyuktam । tacca abrahma pucchaṃ pratiṣṭhā' 

nanvānandamayādhikaraṇamārabhya sarveṣāmadhikaraṇānāmavaśyavaktavye saṅgatipañcake asminnadhikaraṇe lokato anyatraprasiddhānandamayaśabdopalakṣitaguṇivāciśabdānāmānandādiguṇavāciśabdānāṃ ca brahmaṇi samanvayakaraṇāt

asyāstu śāstre adhyāye pāde cāntarbhāvarūpā saṅgatiḥ । tathāpi ānandamayasya viṣṇutvasamarthane kā pūrvasaṅgatirityato avyavahitapūrvādhikaraṇenaiva saṅgatirvaktavyeti niyamābhāvāt

vyavahitapūrveṇa jijñāsādhikaraṇena tadviṣayeṇa ca asyānantaryalakṣaṇalakṣitāmākṣepikīṃ saṅgatiṃ tāvaddarśayati - brahmeti ।। uktaṃ jijñāsādhikaraṇe iti śeṣaḥ । yajjijñāsyatayā pratijñātaṃ brahma tadevetyarthaḥ । yadvā - prakṛtānusandhānārthaścaśabdaḥ । itītyanantaraṃ aśrutau'; iti śeṣaḥ । aānandamayāvayavarūpamiti'; ānandamayākhyasya kasyacitpucchākhyāvayavabhūtaṃ pratīyata ityarthaḥ। nanu brahmaṇo avayavatvoktāvapi kimarthamānandamayasya viṣṇutvasamarthanamityata āha - na hīti। aata'; ityāvartate । atacca'; ityādi aityata āha'; ityantaṃ saṅgatiprayojanobhayaparatayā vyākhyeyam । na hītyetattadupapādakam । yojanā tu - yato abrahma pucchaṃ pratiṣṭhā'; iti śrutau jijñāsyatayoktaṃ brahma ānandamayākhyasya kasyacidavayavarūpaṃ apratīyate'; ucyate yataśca anyāṅgatayā jijñāsyatve api aavayavinam'; ānandamayaṃ vinā aavayavamātrasya'; avayavasyaiva kevalasya brahmaṇo na pṛthak ajñeyatā'; jijñāsyatā sambhavati । amukhyatvāt । nāpi jijñāsāyā eva tyāgo yujyate । "tadvijijñāsasva" iti śrutivihitatvādityevaṃ śaṅkā prāptā । ataḥ śaṅkārūpasaṅgatisadbhāvāt atrānandamayasya viṣṇvanyatvapakṣe brahmajijñāsākṣepāt viṣṇutvapakṣe ca tatsamādhānāt evaṃ ca pūrvapakṣasiddhāntayoḥ phalasadbhāvācca aato'; brahmajijñāsāsiddhyartham aānandamayo abhyāsāt'; ityānandamayasya viṣṇutvam aāha'; samarthayati sūtrakāra iti ।

"tasmādvā etasmādvijñānamayāt । anyo antara ātmānandamayaḥ । tenaiṣa pūrṇaḥ । sa vā eṣa puruṣavidha eva । tasya puruṣavidhatām । anvayaṃ puruṣavidhaḥ । tasya priyameva śiraḥ । modo dakṣiṇaḥ pakṣaḥ । pramoda uttaraḥ pakṣaḥ । brahma pucchaṃ pratiṣṭhā" iti taittirīyavākyasyāyamarthaḥ । atasmāt'; ātmapadoditāt aetasmāt'; jīvaśarīragatāt vijñānapūrṇatvāt vijñānamayaśabdavācyāt viṣṇoḥ ananyo apyanyaśabdoktaḥ aānandamayaḥ'; ānandapūrṇatvādānandamayaśabdavācyaḥ aātmā'; nārāyaṇaḥ aantaro'; vijñānamayasyāntaḥsthitaḥ atena'; ānandamayena aeṣaḥ'; vijñānamayaśabdavācyo vāsudevaḥ apūrṇaḥ'; niśchidratvena pūritaḥ । vaiśabdaḥ prasiddhau । asa eṣa'; ānandamayaḥ apuruṣavidha eva'; puruṣākāra eva । atasya'; ānandamayasya śarīrasthānīyasya puruṣākāratām aanu'; anusṛtya aayaṃ'; vijñānamayaḥ śarīrasthānīyaḥ apuruṣavidhaḥ'; tasmātprādurbhūtaḥ,

uttaraiḥ pūritāḥ pūrve niśchidratvena sarvaśaḥ ।
sarve api puruṣākārā uttarātpūrvasambhavaḥ ।।

iti taittirīyabhāṣyokteḥ । atasya'; ānandamayasya viṣṇoḥ avayavabhūtaṃ apareyaṃ priyanāmakam'; iti bhāṣyokteḥ । parairuttamaiḥ devaiḥ prāpyatvātpriyaśabdavācyaṃ yatsukhaṃ tattasya aśiraḥ'; tadevānandamayākhyasya jīvaśarīrasya parairanyairupakartṛbhiḥ prāpyatvāt priyanāmakamupakārajanyavaiṣayikasukhākhyaṃ yacchiraḥ tatsthaṃ ca । evamānandamayākhyasya viṣṇoḥ ye dakṣiṇottarabāhumadhyadehāḥ modapramodakāritvānandatvanimittairmoda-

pramodānandanāmānaḥ te ānandamayākhyajīvaśarīrasya dakṣiṇottarapakṣātmanāmāno dakṣiṇasavyabāhumadhyadehāḥ। amodo'; bhoganimittakaḥ apramodaḥ'; "tadviśeṣotthaḥ"ityaitareyabhāṣyokteḥ ।

munnāma viṣayotthaṃ yatprakṛṣṭaviṣayātpramut ।

sukhaṃ svarūpabhūtaṃ yadānanda iti kathyate ।।

iti bṛhadbhāṣyokteśca । apakṛṣṭaviṣayodbhūtatvaprakṛṣṭaviṣayotthatvajīvasvarūpānandatvanimittairmodapramodānandanāmānasteṣu sthitāśca । evamānandamayākhyasya viṣṇoḥ apucchaṃ'; pratiṣṭhati gacchati loka ābhyāmiti vyutpattyā pratiṣṭhāpadokto yaḥ pādākhyo avayavaḥ tadbrahma abrahmasṛṣṭyā tu bṛṃhayet'; iti taittirīyabhāṣyoktarītyā sṛṣṭyādikriyayā viśvaguṇavṛddhikaratvādbrahmaśabdavācyaḥ sa evānandamayākhyajīvaśarīrasya yat pucchaṃ yaḥ pādākhyo avayavaḥ tatsthite brahmākhye pradhānavāyau sthitaḥ । anena kośāvayavasya brahmaśabdavācyatvaṃ brahmaśabdavācyapradhānavāyvadhiṣṭhānatvanimittaṃ, pradhānavāyorbrahmaśabdavācyatvaṃ tu parabrahmādhiṣṭhānatvādityuktaṃ bhavati । anenānandamayādiśabdavācyasya viṣṇoravayava-

bhūtāḥ ye priyādayaḥ te viṣṇvabhinnāḥ ye cānandamayādijīvakośāvayavāḥ priyādayaste pratiśarīraṃ bhinnā iti dvividhāḥ priyādaya ityuktaṃ bhavati । yathoktaṃ candrikāyām - ye jīvābhimanyamānānandamayādikośāvayavāḥ priyādayaste pratiśarīraṃ bhinnāḥ, na te ānandamayādyākhyasya viṣṇoravayavāḥ । ye ca bhagavato avayavāḥ priyādayo na te pratiśarīraṃ bhinnā kintvabhinnā iti jīvasvarūpasyānandasya hṛdayākhyamadhyagatatvātkośamadhyadehatvaṃ svarūpadehasya jaḍāvayavatvaṃ cāmukhyaṃ yujyate । yadyapi bhāṣye aśiro nārāyaṇaḥ'; ityudāhariṣyamāṇavacanaparyālocanayādmanandamayākhyo nārāyaṇaḥ punarnārāyaṇādirūpeṇa pañcadhā bhinnaḥ śiraḥprabhṛtyavayavātmanā tiṣṭhatīti pratīyate । taittirīyabhāṣye tu - priyādīnāmanandamayāvayavatvam । tathāpi priyādisukhaviśeṣadehasthitabrahmākhyapradhānavāyugatānāṃ nārāyaṇādirūpāṇāmeva ānandamayākhyaviṣṇvavayavatvasambhavātteṣāmeva ।

pareyaṃ priyanāmakam ।

modapramodanāmānau modanācca pramodanāt ।

dehasthavāyusaṃsthaṃ ca brahma sṛṣṭyā tu bṛṃhayet ।। iti ।

taittirīyabhāṣyoktarītyā priyādiśabdavācyatvasyāpi sambhavānna virodhaḥ । tattvapradīpe tu - priyaśirastvādinaye "śravaṇotthaṃ priyaṃ, darśanottho modaḥ, bhogotthaḥ pramodaḥ"iti padatrayasyārthāntaramuktam । tathā tatraiva "'abhāvaṃ bādariḥ'; iti sūtreṇa apriyāpriye'; iti śrutisthapriyaśabdena apareyaṃ priyanāmakam'; iti taittirīyachāndogyabhāṣyayoruktatvātparaprāpyasukhasāmānyavācakena prākṛtaṃ sukhaṃ grāhyamiti sūcitam"iti coktam । idaṃ tvavadhayam - paridṛśyamānamannamayaṃ śarīram । tadantaḥ prāṇamayo dehaḥ tadantarmanomayo dehaḥ । tadantarvijñānamayo dehaḥ । tadantarānandamayo asti । eteṣu pañcasu dehākhyakośeṣu tattacchabdavācyāni puruṣākārāṇi aniruddhapradyumnasaṅkarṣaṇavāsudevanārāyaṇarūpāṇi dehadehibhāvena vartanta iti ।

ityānandamayāvayavarūpaṃ pratīyate ।
na hyavayavinaṃ vinā avayavamātrasya jñeyatetyata āha ।। -
ānandamayo abhyāsāt ।
ānandamayo brahmādiḥ prakṛtirviṣṇurvā ।

evaṃ saṅgatiṃ phalaṃ coktvā viṣayasaṃśayau darśayati - ānandamaya iti ।। ānandamaya ityupalakṣakapadena viṣayo darśitaḥ । brahmādirityatra brahmā ādiryasya jīvasaṅghasyeti vigrahaḥ । brahmā caturmukhaḥ, ādiśabdena rudrendrabṛhaspatimukhā devāstattaddehāgatajīvāśca gṛhyante । prakṛtiśabdena citprakṛtiḥ । aiti saṃśaya'; iti śeṣaḥ ।

brahmaśabdāddhiraṇyagarbhasya prāptiḥ ।

atra sayuktikaṃ pūrvapakṣānāha - brahmaśabdāditi ।। ānandamayamadhikṛtyadāhṛte aasti brahmeti cedveda'; ityādau śrutādbrahmaśabdādityarthaḥ । brahmaśabdasya anyatrāpi vṛtteḥ kathaṃ tena caturmukhasyānandamayatvaniśca ityato yuktyantaramāha - śateti । co apyarthe samuccaye । "te ye śataṃ prajāpaterānandāḥ, sa eko brahmaṇa ānandaḥ" iti vākyādarthātsūcitena śatānandanāmnetyarthaḥ । yadvā - ānandamayaśabdasamānārthakena hiraṇyagarbhe vidyamānena śatānandanāmnetyarthaḥ। aprāptiḥ'; ānandamayatvasyeti śeṣaḥ । tathā ca - hiraṇyagarbhasya ānandamayatvasya prāptirityanvayaḥ ।

aṣṭamūrtitvātsūrye proktatvācca rudrasya ।

evamekaṃ pūrvapakṣamabhidhāya anyamāha - aṣṭamūrtitvāditi ।। caśabdo rudrasya ceti sambadhyate । prāptirityasyānukarṣaṇārtho vā tathā ca - rudrasya cānandamayatvaprāptiḥ kutaḥ? sūrye proktatvāt । ayaścāsāvāditye'; ityānandamayasya sūrye sthiteḥ uktatvādrudrasya ca sūryādyaṣṭaśarīratvādityarthaḥ । tathā ca - rūdraliṅgasya ānandamaye śrutatvāt ānandamayo rudra evepi bhāvaḥ । rudrasya sūryādyaṣṭapratimatvaṃ ca -

sūryo jalaṃ mahī vahnirvāyurākāśa eva ca ।

dīkṣito brāhmaṇassoma ityetāstanavaḥ kramāt ।।

iti viṣṇupurāṇavākyātsiddham ।

evamanyeṣāmapi ।

pūrvapakṣāntaraṃ darśayati - evamiti ।। uktābhyām aanyeṣām'; indrabṛhaspatyādīnāmapi aevam'; uktaprakāreṇa svāvarasūryādyadhiṣṭhātṛtvādinā ānandamayatvaprāptirityarthaḥ ।

amama yonirmahadbrahma'; iti brahmaśabdāt, bahubhāvācca prakṛteḥ ।

sayuktikaṃ pūrvapakṣāntaramāha - mameti । yojanā tu citprakṛtervānandamayatvaprāptiḥ । kutaḥ? brahmaśabdāt। ānandamaye śrutasya brahmaśabdasya amama yonirmahadbrahma tasmin garbhaṃ dadhāmyaham'; iti gītāyāṃ citprakṛtau prayogāditi। smṛtau - mahat brahmeti bhinne pade । tathā ca mahat brahmaśabdavācyā lakṣmīḥ mama yoniḥ garbhādhānārthaṃ bhāryā । tasmin brahmaṇi prakṛtau ahaṃ garbhaṃ dadhāmi dadha ityarthaḥ । arjunaṃ prati kṛṣṇavākyametat । kathaṃ sāvakāśena brahmaśabdena prakṛterānandamayatvaniścaya ityato hetvantaramāha - abahubhāvāt'; bahurūpatvācceti । tathā ca aso akāmayata । bahu syām'; ityānandamayasya abahubhāvāt'; bahubhāvaśravaṇāt tadabhimānitvāccitprakṛteḥ svābhimanyamānavikārijaḍadvārā bahubhāvasambhavādityarthaḥ । evaṃ prakṛterityasya jaḍaprakṛterityarthāśrayeṇa pūrvapakṣāntaramapi draṣṭavyam । yojanā tu jaḍaprakṛtervānandamayatvaprāptiḥ । kutaḥ? abhimānitvena vinā sākṣādbahubhāvādeveti ।

bṛha jātijīvakamalāsanaśabdarāśiṣviti brahmaśabdādeva sarvajīvānām, annamayatvādeśca ।

sayuktikaṃ pūrvapakṣāntaramāha - bṛha jātīti । tattaddehagatasarvajīvānāṃ vā ānandamayatvaprāptiḥ । kutaḥ? jīvānāṃ brahmaśabdāt । jīvavācibrahmaśabdādityarthaḥ । na tatra pṛthaghgheturgaveṣaṇīya ityevaśabdārthaḥ । kuto brahmaśabdasya jīvavācitvamityata uktam - bṛha jātīti । bṛhadhātuḥ jātyādiṣu vartata ityarthaḥ । itītyanantaraṃ dhātuvyākhyānāditi śeṣaḥ । brahmaśabdasya sādhāraṇatvādaniścāyakatvamityata āha - annamayatvādeśceti । idaṃ cāvartate, tatra dvitīyo vipariṇamyate । ādiśabdo bhinnakramaḥ । tena prāṇādikaṃ gṛhyate । yathākramaśca caśabda uktānuktahetusamuccaye । tathā ca - na kevalaṃ brahmaśabdāt, kintu, yato jīvānām aannarasamayaḥ'; aprāṇamayaḥ'; ityuktānnādimayatvāt annādivikāradehādyabhimānitvādannamayatvādi prāptam atastatprāyapaṭhitatvāccānandamayatvaprāptiriti yojanā । atra hiraṇyagarbhādīnāṃ jīvatve api devatvavivakṣayā pṛthaguktiḥ । ata eva tattvapradīpe - "brahmādiryasya devatāsaṅghasya"ityapi brahmādirityasya vigraho darśitaḥ । tatrāpi hiraṇyagarbharudrayoratiprasiddhatvādvakṣyamāṇakrameṇa pṛthaguktiḥ । atha indrādīnāṃ "brahmā śivaḥ sureśādyāḥ"iti vacanoktakrameṇa kṣaradevoktyanantaramakṣarāyāḥ prakṛteruktiḥ । atha atyalpapratibhānatvāt dṛśyamānadehābhimānijīvānāmiti dhyeyam ।

tathāpi na ta ānandamayaśabdenocyante । atadeva brahma paramaṃ kavīnām'; aetameva brahmetyācakṣate'; siddhāntayati - tathāpīti ।। yadyapyevamanyeṣāṃ prāptiḥ, tathāpi atra ye ānandamayaśabdenocyante na te hiraṇyagarbhādaya ityarthaḥ । kastarhītyāśaṅkate - kintviti । uttaramāha - viṣṇureveti । ya ucyate sa viṣṇurevetyanvayaḥ । anenodāhṛtānandamaya iti sūtrapratijñābhāgasya saṅgatyarthamanvayārthaṃ samanvayasūtrodāhṛto vidheyasamarpakaḥ atattu'; iti pratijñābhāgo vyākhyāto bhavati । kuta ānandamayo viṣṇurevetyataḥ pravṛttaṃ sautraṃ hetuṃ vyācaṣṭe - tadeveti । ityādiṣu vākyeṣu tasminviṣṇāveva prasiddhasya mukhyārthatvenoktasya brahmaśabdasya tasminnānandamaye ānandamayaṃ pratyudāhṛte aasanneva'; iti śloke aabhyāsāt'; asakṛcchravaṇādityarthaḥ । abhyāsādityanantaraṃ aviṣṇau tātparyāvagamāt'; iti śeṣaḥ । aprayojakatvaśaṅkāvāraṇāya brahmaśabdasyānyatra niravakāśatvajñāpanāya tasmin prasiddheti eveti coktam। ādiśabdena aparamaṃ yo mahadbrahma'; avāsudevātparaḥ

ko nu brahmaśabdodito bhavet'; iti vākyaṃ gṛhyate । tadeveti śrutyarthastu jijñāsānaye abhihitaḥ । aetameva'; iti śrutyarthaḥ sarvatrādhikaraṇe vakṣyate ।

brahmaśabdaḥ pare viṣṇau nānyatra kvacidiṣyate ।
asampūrṇāḥ pare yasmādupacāreṇa vā bhavet ।।

brahmeti paramātmeti bhagavāniti śabdyate । vāsudevātmakaṃ brahma mūlamantreṇa vā yatiḥ । ityādiṣu tasminneva prasiddhabrahmaśabdābhyāsāt ।

abrahmaśabdaḥ'; iti smṛtau apare'; pūrṇe iti hetugarbhaviśeṣaṇam । vāśabdo avadhāraṇe । tathā ca yato viṣṇuḥ paraḥ, ataḥ apare'; viṣṇāveva brahmaśabdo mukhyatayā aiṣyate'; aṅgīkriyate prāmāṇikaiḥ । na tu viṣṇoḥ aanyatra'; hiraṇyagarbhādiṣvapītyarthaḥ । kuta ityatasteṣāṃ brahmaśabdamukhyārthatvābhāve hetumāha - apare'; anye yasmādasampūrṇā iti । tarhi atasmādetadbrahma nāma rūpamannaṃ ca jāyate'; adve brahmaṇī veditavye'; abrahmāṇi jīvāḥ sarve api'; ityādau brahmaśabdasteṣu kathamiṣyata ityata āha - kvacidanyatreṣṭo api brahmaśabdaḥ aupacāreṇa'; paramamukhyavṛttyanyamukhyavṛttyaiva bhavediti । abrahma'; iti bhāgavatasmṛtyarthaḥ । madhye ātmapadopetasādhāraṇasmṛtyupādānanimittaṃ tu abhyāsādityasya aanyontara ātmā'; ityādau brahmavācakātmaśabdābhyāsādityapyartho varṇanīya iti jñāpanamityuktaṃ candrikāyām । avāsudevātmakam'; iti vyāsasmṛtivākyaṃ tu abuddhyāvihiṃsan puṣpairvā praṇavena samarcayet'; iti pūrvavākyena saha yojanīyam । atra hi vāsudevātmakaṃ brahmetyāderbhagavān brahmeti pratīyate iti nyāyadīpokteḥ । ayatiḥ'; avāsudevātmakaṃ'; kṛṣṇākhyaṃ brahma abuddhyā'; manasā samarcayedityanena yatīnāṃ mānasapūjocyate puṣpādyairvā samarcayet ityanena kāyikapūjā । aavihiṃsan'; kasyāpi hiṃsāṃ hānimakurvanniti teṣāṃ sāmānyadharmoktiḥ । anena yatīnāṃ vaiṣṇavatvaprayuktāt

tulasīpuṣpādyāharaṇarūpādvaiśeṣikāddharmādahiṃsālakṣaṇaḥ sāmānyadharma eva balavānityuktaṃ bhavati । yathoktaṃ bṛhadbhāṣye - asāmānyadharmo balavān dharmādvaiśeṣikādyataḥ'; iti । apraṇavena'; oṅkāreṇa amūlamantreṇa'; aṣṭākṣareṇa vā samarcayedityanena vācikapūjocyate iti jñātavyam ।

vikāraśabdān neti cen na prācuryāt । vikārātmakatvāttadabhimānitvācca yujyate prakṛtyādīnāṃ mayaṭchabdaḥ । na tu paramātmanaḥ iti mābhūt । pracurānandatvāddhyānandamayaḥ । na tu tadvikānatvāt ।

uktamākṣipya samādadhatsūtraṃ paṭhitvākṣepāṃśaṃ vyācaṣṭe - vikāreti ।। atra co hetusamuccaye । prakṛtiśabdena cidacitprakṛtī gṛhyete । ādiśabdena jīvā gṛhyante । prakṛtyādaya iti ca vipariṇamyate । nañ āvartate । ānandamaya ityasti, kiṃ tu viṣṇuriti ca । tuśabdo viśeṣārtho avadhāraṇārthe ca । tathā ca - ānandamayo na viṣṇuḥ, kintu, prakṛtyādaya eva । kutaḥ? yato atra avikāraśabdo'; vikārārthakamayaṭchabdo ayujyate'; prayujyate । sa ca yato vikāratadabhimānitvābhyāmeva ayujyate'; pravartate । ataḥ prakṛtyādīnāmeva yujyate । kutaḥ? jaḍaprakṛtervikārātmakatvāccetanaprakṛtyādīnāṃ ca vikārābhimānitvāt । na tu paramātmanaḥ, tasyāvikāritvādanabhimānitvācceti yojanā । aiti cenna'; ityaṃśaṃ vyācaṣṭe - iti mābhūditi । śaṅketi śeṣaḥ । kuta ityataḥ pravṛttaṃ sautraṃ hetuṃ vyācaṣṭe - pracureti । ānandamayaḥ kathyata iti śeṣaḥ । tuśabdo avadhāraṇārthaḥ । tathā ca ahi'; yataḥ aānandamayaḥ'; padārthaḥ apracurānandatvāt'; pūrṇānandatvācca nimittādevānandamayapadena kathyate ana tadvikāratvāt'; ānandavikāratvādata iti śaṅkā mābhūditi yojanā । mayaṭchabdasya prācuryarūpārthāntaramapekṣya pravṛttatvena tadvirodhābhāvāditi bhāvaḥ mayaḍityākhyapratyayasya prācuryārthatvaṃ ca atādātmyārthe vikārārthe prācuryārthe mayaṭ tridhā'; iti vacanātsiddhamityapi herarthaḥ । yadyapi śrutisūtragatānandamaya iti vyākhyeyapadasya taddhitāntasyārthakathanāya tadanukūlatayā ānandaḥ pracuro yasmin sa ānandapracuraḥ iti samāsaḥ kāryo na tadviparītaḥ pracura ānando asmin sa pracurānanda iti । tathāpyāndamaya iti taddhitavṛttyananuguṇānandapracuraiti samāsavākyābhidhāne brāhmaṇapracuro grāma itivat ānānandasyāpi prāptestadvāraṇāya pracurānanda iti viparītasamāsaḥ kṛtaḥ । kecittu - sūtre prācuryādityuktatvādānandasyetyarthalabdhaṃ, tathā caitadvākyānusāreṇānandapracuratvāditi samāsavākyaprayogaḥ kāryo yadyapi, tathāpi uktaprayojanābhiprāyeṇa pracurānandatvāditi sautravyāsavākyaviparītasamāsaḥ kṛta ityāhuḥ । tanna, "ānandapracura iti yathāsthitābhidhāne"ityādiṭīkāvirodhāt । yadyapyānandamaya iti śrutisūtrānusāreṇa prācuryasya viśeṣyatvenoktāvapi nānānandaprāptiḥṣa prākāśapracuro ravirityukte api savitaryandhakāraleśāpratīteḥ । tathā cānandapracuratvādityeva vyākhyātumucitam । prācuryasya vyadhikaraṇasajātīyajaivānandālpatvenāpi nirūpayituṃ śakyatvāt । tathāpi prācuryasya viśeṣaṇatāyāmanānandāprāpteḥ parairapi svīkṛtatvāt viśeṣyatāyāṃ tu tasya samānādhikaraṇavijātīyālpatvanirūpyatvāt brāhmaṇapracuro grāma ityādāviva tatprāptirevetyaṅgīkṛtatvādubhayavādisiddhyanusāreṇaiva vyākhyātavyatvāt tadabhiprāyeṇa pracurānandatvāditi vyākhyātaṃ bhāṣye ityuktaṃ candrikāyām ।

annādīnāṃ ca prācuryameva । aadyate atti ca'; iti vyākhyānāttatprācuryaṃ ca yujyate ।

nanu nāyamānandamayaśabdaḥ pracurānandatāmabhidhatte । kintu vikārārthatvameva । annādivikārārthānnamayādiśabdaissaha paṭhitatvādityata āha - annādīnāṃ ceti ।। idaṃ cāvartate । mayaṭchabda iti cānuvartate । tena samuccayārtha caśabdasyānvayaḥ । vācyavācakayorabhedavyapadeśaḥ । tathā ca na kevalamānandasya mayaṭchabdaḥ, kintvannādīnāṃ sambandhimayaṭchabdo api annādīnāṃ prācuryameva vaktītyarthaḥ । evaśabdo vikārārthatāvyāvṛttyarthaḥ । ādiśabdena prāṇādayo gṛhyante । pūrvam aannamayatvādeśca'; iti, atra ca aannādīnām'; iti bahūnāṃ grahaṇāt, sautrānandamayaśabdo ajahatsvārthalakṣaṇayā samānanyāyaśabdāntaropalakṣaka iti sūcitam । nanu kathamatrānnamayaśabdo annaprācuryārthaḥ । auṣadhijanitānnaprācuryasya annopajīviṣu pārthivaśarīreṣu sambhave api aprākṛtavigrahe harau asambhavāt । annaprācuryakathanasyātyalpatvāpādakatvāccetyata āha - adyata iti । avākyena annaśabdasya'; iti śeṣaḥ । ayujyate'; ityanantaram aannamayaśabdārthaḥ'; ityadhyāhāraḥ । aparamātmanaḥ'; ityasti । na kevalaṃ sahapāṭhavirodhābhāva iti cārthaḥ। tathā cetthaṃ yojanā - atatprācuryam'; annaprācuryamannamayaśabdārtho yujyate । kathaṃ? yatastatparamātmano yajyate । na cālpārthatvena māhātmyarūpatvābhāvātsa kathaṃ harau yujyata iti vācyam । yato atrānnaśabdena sudhoktarītyā bhāvapradhānena tattadbhūtādyatvabhūtāttṛtvarūpārthadvayameva yujyate, ucyate na prasiddhānnam । "adyate atti ca bhūtāni । tasmādannaṃ taducyata iti"vākyenānnaśabdasya vyākhyānāt । prasiddhānnasya bhūtāttṛtvāyogena tadgrahaṇāsambhavāditi । śrutyarthastu - yato bhūtaiḥ prāṇibhiḥ aadyate'; upajīvyate abhūtānyatti'; saṃharati ca । tasmāttadviṣṇvākhyaṃ brahmānnamucyate vedeṣviti । evaṃ prāṇamanaśśabdayoḥ prakṛṣṭaceṣṭakatvapūrṇāvabodhārthatvena śvāsavāyvantaḥkaraṇabuddhiprācuryārthatāyāmalpārthatā pariharaṇīyā ।।

upajīvyatvamevādyatvam । asa vā eṣaḥ'; ityanyaprārambhāt ।

nanu tathāpi pracurabhūtādyatvaṃ kathamabhisaṃhitaṃ brahmaṇaḥ, bhakṣyatvarūpādyatvasya tatrāyogādityato adyatvaśabdārtamāha - upajīvyatvamiti ।। atra aato adyate'; ityanuvyākhyānānusāreṇādyatvamiti chedaḥ । tathā ca sudhoktarītyā gauṇyā vṛttyā upajīvyatvamevādyatvaṃ vivakṣitaṃ, na tu carvyatvam । tacca brahmaṇyaviruddhamiti bhāvaḥ । tattvapradīpe tu - "na cānyānnaṃ sarvabhūtādyaṃ, na ca tatkasyāpi mukhyādyam । kintu tadgato viṣṇurevādanaphalabhūtatṛptituṣṭidātṛtvānmukhyādyaḥ, tasmādupajīvyatvamevādyatvam,

atttṛtvātsarvalokānāmannamityucyate hariḥ ।
upajīvyaśca bhūtānāmiti cānnaṃ janārdanaḥ ।।

iti ukteḥ"iti upajīvyatvasya mukhyārthataivoktā । na ca virodhaḥ, kampanādhikaraṇoktarītyā samanvayatātparyeṇa tattvapradīpapravṛtteḥ । avajravat'; ityādāviva yathā kathañcidbrahmaparatvābhiprāyeṇa sudhāpravṛtteḥ । nanu kathamannamayaśabdaḥ tatprācuryārtho yujyate । "oṣadhībhyo annam । annātpuruṣaḥ" iti prasiddhānnavikāradehamuktvā "sa vā eṣa puruṣo annarasamayaḥ" iti ya eva puruṣaḥ so annarasamaya iti annavikārapuruṣaparāmarśādanuvādāt । anyathā tadvirodhaḥ syādityata āha - sa iti । aavirodhaḥ'; ityākṛṣyate । tathāceti vākyena yasmādātmanaḥ ākāśādikamutpannaṃ sa eṣa puruṣa iti aanyasya'; dehādanyasyātmanaḥ aprārambhāt'; parāmarśāt aavirodho'; na parāmarśavirodhaḥ । kimarthamasau parāmṛśyate ityāśaṅkāpanodanāya parāmarśāditi vaktavye prārambhādityāha । pūrvamātmanaḥ ākāśādikāraṇatvamuktvā tasyaiva aanyārtham'; anyakāryāya annamayādipañcarūpatvapradarśanāya punaḥ aprārambhāt'; prakrāntatvādityarthaḥ । asa vā'; iti śrutau vaiśabdo avadhāraṇe prasiddhau vā । annaśabdo bhāvapradhānaḥ। rasatvamuttamatvaṃ, taccānnatvaviśeṣaṇam । tathā ca yasmātsatyatvādilakṣaṇopetādātmana ākāśādikamutpannaṃ asaḥ'; ātmapadodito bhūtādisraṣṭā aeṣaḥ'; jīvaśarīragaḥ apuruṣaḥ'; pūrṇaṣaḍguṇaḥ dehākhyapuriśayaḥ bhagavān aannarasamayaḥ'; uttamānnatvapūrṇa ityarthaḥ । taittirīyabhāṣye tu - "annasyātttṛtvādi-

rūpasyānnamayaśarīrasya yataḥ sārabhūto viṣṇuḥ ato annarasamayaḥ"iti annaśabdasyāvṛttyā rasaśabdasya kramavyatyāsena ca vyākhyātam ।

aye annaṃ brahmopāsate'; ityādibrahmaśabdādbahurūpatvācca na vikāritvamavirodhaśca ।

nanvevaṃ mayaṭchabdasyobhayārthe prayogādatrāpyubhayapakṣe doṣadarśanātpañcānāṃ mayaṭāṃ prācuryamevārtho na vikāritvamityatra kiṃ niyāmakam? kiñcānnamayādīnāṃ pañcānāṃ brahmatābhyupagatau aekameva'; ityādiśrutivirodhaḥ syāt ityata āha - ye annaṃ brahmeti ।। atrādiśabdena aye prāṇaṃ brahmopāsate'; । aānandaṃ brahmaṇo vidvān'; avijñānaṃ brahma cedveda'; aasti brahmeti cedveda'; iti vākyajātaṃ gṛhyate । asti ānandarūpaṃ tadvacca । aityādi'; iti luptasaptamīvibhaktikam । aślokeṣu'; iti śeṣaḥ । brahmaśabdapadaṃ tacchravaṇopalakṣakam । evaṃ pradarśite hetudvaye adhyāhṛtahetudvārānvayayogye krameṇa sādhye āha - na vikāritvamiti । amayaṭāmartha iti niścīyate'; iti śeṣaḥ । aavirodho'; virodhābhāvaḥ । tathā cetthaṃ yojanā - aye annaṃ brahma'; ityādiṣu annamayādīnpratyudāhṛtaślokeṣu annamayādiviṣayatvena abrahmaśabdāt'; brahmaśabdaśravaṇādanyathāsiddhatatsamabhivyāhārāt ubhayathāpi sambhavatāṃ mayaṭāṃ prācuryamevārthaḥ na vikāritvamiti niścīyate । ato na niyāmakākṣepo yuktaḥ । evamekasyaiva brahmaṇo abahurūpatvācca'; śabdādekasyaiva bahurūpatvavacanopapatteḥ aekameva'; iti śrutivirodho api neti । pūrvaṃ atasminneva prasiddhabrahmaśabdābhyāsāt'; ityuktvā atra brahmaśabdādityetāvanmātrokteḥ prayojanaṃ tu "brahmaśabdasyānandavijñānamayayorivānyeṣvabhyāsābhāvātteṣvasiddhiparihāreṇa brahmaśabdaśravaṇarūpasarvasādhāraṇahetvarthakathanameva"ityuktaṃ candrikāyām ।

na ca pṛthakkalpanā yuktā । svarūpaṃ ca yujyate pracuraprakāśo raviritivat ।

atrānyaiḥ ānandamaya eva brahma । tadgatamayaṭa eva prācuryārthatā । annamayādayastu kośāḥ । tadgatānāṃ mayaṭāṃ ca vikārārthatvamityuktam । tadayuktamityāha - na ceti ।। prāyapaṭitamayaṭāṃ apṛthakkalpanā'; arthadvaividhyakalpanā na yuktā । tataścānnamayādīnāṃ madhye ekasyaiva brahmatvakalpanā ca na yuktaiva, prāyapāṭhavirodhena kliṣṭatvādityarthaḥ । yastu vādī annamayādīnāṃ pañcānāmapyabrahmatāṃ brūte, sa tu sūtrakāreṇaiva pūrvapakṣīkṛta iti na tatpakṣaṃ pratyākṣipadbhāṣyakāraḥ । tattvapradīpe tu - na ceti vākyaṃ na ca māyinā pṛthakkalpanā asatyaṃ jñānamanantaṃ brahma'; atasmādvā etasmādātmanaḥ'; ityatra brahmocyate । annamayādayaḥ pañcakośā mitho bhinnāḥ teṣāṃ brahmaśabdoktatve api abrahmatvam। antyapucchasyaiva brahmatvam । annamayādyatikramo mokṣaḥ । vakṣyamāṇānāṃ cakṣuśśrotramanovācāṃ nānnamayādiṣvanuvṛttiḥ । aannaṃ brahmeti vyajānāt'; ityādau pañcamasyānandasya brahmatvam । aetamānandamayamātmānamupasaṅkramya'; ityetasmādbrahmānandamayādyatikramanirguṇavākyātpṛthageva aimān lokān'; ityādiko vākyaśeṣaḥ saguṇavākyaikavākyatāpannaḥ tatphalapratipādaka ityādikā yuktā । uktahetubhiratyantāsaṅgatatvāt ityantyapakṣanirākaraṇaparatayā vyākhyātam । na caivametadvirodhaṣṭīkāyā iti vācyam । bhāṣyakāraḥ savistaraṃ viśiṣya na nirācakhyāviti ṭīkābhiprāyābhyupagamāt । nanu ana brahmaṇi pracurānandaḥ'; ityādiprayogo yujyate। tasyānandādisvarūpatvāt aghṛtapracura odanaḥ'; ityādau bhedasthala eva tathā prayogādityata āha - svarūpe ceti । itiśabdaḥ śabdapadārthaḥ । araviritivat'; ityanantaraṃ avyavahāraḥ'; iti śeṣaḥ । asvarūpe ca'; ityasyāvṛttiḥ । tathā ca prakāśasvarūpe api sūryabimbe viśeṣabalāt apracuraprakāśo raviritivat'; evaṃrūpavyavahāravat ānandādisvarūpe api harau viśeṣeṇa tathā vyavahāro yujyata eveti na tadanupapattirityarthaḥ ।

taddhetuvyapadeśāc ca । ako hyevānyātmakaḥ prāṇyāt । yadeṣa ākāśa ānando na syāt'; iti ।

ānandamayamātrasya viṣṇutve, hetvantararūpaṃ prācuryameva mayaḍartha ityatra ca hetuṃ pratipādayatsūtramupanyasyati - taddhetviti ।। ānandamaya iti tattviti cānuvartate । sa cāsau hetuścetyapi vigrahaḥ । tathā ca na kevalaṃ brahmaśabdābhyāsāt । kintu ataddhetuvyapadeśāt'; tasminnānandamayaprakaraṇe tasya viṣṇoḥ tasmin anandapūrṇatvenānandamayatve prācuryasyaiva mayaḍarthatve ca taddhetuvyapadeśāt lokaceṣṭakatvākhyahetūkteścānandapūrṇatvenaivānandamayaśabdavācyo viṣṇureveti sūtravṛttimabhipretya tameva hetuvyapadeśaṃ darśayati - kohīti । ayat'; yadā yadi aeṣaḥ ākāśaḥ'; āsamantātprakāśamāno viṣṇurānandaḥ pūrṇānando na syāt tadāsau lokaṃ na pravartayediti śeṣaḥ । ānandodrekamantareṇa pravṛtto kāraṇāntarābhāvāditi bhāvaḥ । yadyasau na lokaṃ pravartayet । tadā ako hyevānyāt'; ko vā janaḥ lokaṃ ceṣṭayet । akaśca prāṇyāt'; dharmādau ca kaḥ pravartayet । anyasyāsvātantryāditi taittirīyabhāṣyaṭīkārītyā śrutyarthaḥ । sudhāyāṃ tu ṇyarthānandarbhāvena na ko api lokikīṃ vaidikīṃ pravṛttiṃ kuryāditi vyākhyātam । itītyasya iti taddhetuvyapadeśādityanvayaḥ ।।

māntravarṇikameva ca gīyate । abrahmāvidāpnoti param'; iti sūcayitvā asatyaṃ jñānamanantaṃ brahma' iti mantravarṇalakṣitaṃ parameva brahma śabdānusandhānādgīyate ।

yaduktaṃ brahmaśabdādānandamayādīnāṃ viṣṇutvamiti na tadyuktam । brahmaśabdasya aparabrahmaṇi jīve apyupapatteḥ। tasya parabrahmaṇi mukhyatve api viṣṇoḥ ānandamayāvayavatvoktyādinā bādhakenāmukhyārthasyaiva grahaṇopapatterityāśaṅkāṃ pariharat ānandamayādiśabdavācyasya viṣṇutve yuktyantaraṃ vadan sūtraṃ paṭhitvā vyācaṣṭe - māntravarṇikamiti । yata ityādau yojyaṃ, ana te'; iti pratijñānuvartate । tathā ca yataḥ asatyaṃ jñānamanantaṃ brahma'; iti amantravarṇe'; mantrākṣare tadātmakavākyaviśeṣe alakṣitaṃ'; lakṣaṇavattayā proktameva parameva brahma nālakṣitaṃ, nāparamityevārthaḥ। annamayādiśabdaiḥ agīyate'; pratipādyate ato apyānandamayādayo nāpare । kintu parameva brahmeti yojanā । kuto annamayādiśabdairmantravarṇalakṣitasyaiva pratipādanaṃ jñāyata ityata uktam - śabdānusandhānāditi । aśabdānāṃ'; satyaṃ jñānamanantam ityevaṃrūpāṇām annamayādiśabdānāṃ ca arthānusandhānāt jātāt aanusandhānāt'

ekārthatvajñānādityarthaḥ । mantravarṇe api brahmetyevoktatvātkathaṃ tadarthānāmapyannamayādiśabdānāṃ parabrahmārthatājñaptirityata āha - brahmaviditi । pravṛtta iti śeṣaḥ । asya buddhyā viviktena mantravarṇapadenānvayaḥ । tathā ca yato abrahmavidāpnoti param'; iti । parabrahmatajjñānatatprāptīḥ sūcayitvā saṅkṣepeṇaktvā tatra prāptaśaṅkāpanodāya pravṛtto mantravarṇaḥ । tato atra lakṣitaṃ paraṃ brahmaiveti jñāyata ityarthaḥ । sūtre

ānandamayādistattviti cānuvartate । caśabdo yatha ityarthe yuktisayuccaye ca । tathā ca na kevalaṃ brahmaśabdādevānandamayādiviṣṇvākhyaṃ parabrahmaiva nāparabrahmetyavasīyate । kintu yato māntravarṇikaṃ asatyaṃ jñānam'; iti vedavākyena lakṣaṇavattayā proktaṃ paraṃ brahamaivānnamayādiśabdaiḥ agīyate'; pratipādyate ca । atastatsamākhyānādārthikādapīti sūtrārthaḥ । abrahmavit'; parabrahmajñānī aparaṃ'; paramaṃ brahmāpnoti । parabrahmaprāptikāmaḥ parabrahma jānīyāt iti śruteḥ phalito arthaḥ । kiṃ tadbrahmeti śaṅkāyāṃ satyamityādi pravṛttam । tatra satyaśabdenoktaṃ yat gatijīvananāśaprāpakatvaṃ tadevānnamayaprāṇamayaśabdābhyāmucyate । anantaśabdenoktaṃ deśataḥ kālato vastutaśca aparicchinnatvam । paramātmānantaḥ pūrṇānandatvādityānandamayaśabdenopapādyata iti satyādiśabdānāṃ annamayādiśabdānāṃ cakārthatvam anusandheyam । atra deśānantyaṃ nāma anavadhikaparimāṇatvam । kālānantyaṃ nāma anavacchinnasattākatvam । vastvānantyaṃ nāma aparicchinnasaṅkhyāguṇakarmavigrahavattvam ।।

na cāvayavatvavirodhaḥ । asa śiraḥ, sa dakṣiṇaḥ pakṣaḥ, sa uttaraḥ pakṣaḥ, sa ātmā, sa puccham'; iti tasyaivāvayavatvokteścaturvedaśikhāyām ।

nanu viṣṇorānandamayatvaṃ na yuktaṃ, tasya tadavayavatvāt । na cāsiddhiḥ, brahmapucchamityukteḥ । avayavinaścāvayavatvavirodhādityata āha - na ceti । atasya'; viṣṇorānandamayatve tadavayavatvoktivirodho netyarthaḥ । avayavatve ca avayavitvasya virodho api neti caśabdārthaḥ । kuta ityato avayavina evāvayavatvasyāvayavitvasya ca śrutyuktatvenāvayavyāderavayavādyabhedādityāśayena tāṃ śrutimudāharati - sa iti । asaḥ'; nārāyaṇaḥ aśiraḥ'; śīrṣaṃ, śiraḥ sa iti vā । evam uttaratrāpi vyākhyeyam । dvitīyāditacchabdāḥ smṛtyanusārātpradyumnādiparāḥ । apakṣo'; bāhuḥ auttaraḥ'; savyaḥ aātmā'; madhyadehaḥ apucchaṃ'; pādau itītyasyaivaṃrūpāyāṃ caturvedaśikhāyāṃ tasyaivāvayavibhūtasyaiva viṣṇoravayavatvokterityanvayaḥ । evaśabdenāvayavāvayavibhedo nivāritaḥ । evaṃ avayavasyāvayavitve na kevalamiyaṃ śrutiḥ, kintu - bhāṣye upalakṣaṇayā gṛhītā apadaṃ pucchaṃ pratiṣṭhā vai puruṣaḥ'; iti tattvapradīpodāhṛtaśrutirapi pramāṇatayā grāhyā । asmin pakṣe bhāṣyagatāvayavaśabdaḥ arśaādyajanto avayaviparaḥ ।।

śiro nārāyaṇaḥ pakṣo dakṣiṇassavya eva ca ।
pradyumnaścāniruddhaśca sandoho vāsudevakaḥ ।।

nārāyaṇo atha sandoho vāsudevaḥ śiro api vā ।
pucchaṃ saṅkarṣaṇaḥ proktaḥ eka eva tu pañcadhā ।।

aṅgāṅgitvena bhagavān krīḍate puruṣottamaḥ ।।

aiśvaryānna virodhaśca cintyastasmin janārdane ।
atarkye hi kutastarkastvaprameye kutaḥ pramā ।।

iti bṛhatsaṃhitāyām ।।

avayavina avayavatvaṃ viruddhamityāśaṅkāṃ śrutyā parihṛtyātra smṛtiṃ cāha - śira iti । atra citrādau likhyamānanavanārīrūpe avayavibhūtānāmanekastrīṇāmekadehāvayavatvaṃ tathā nārāyaṇādipañcarūpāṇāṃ ekāvayavatvamucyate। ādyaścaḥ pakṣasamuccaye । rūpayoḥ parasparasamuccaye dvau । avayavibhūta eva nārāyaṇaḥ śira ityevaśabdānvayaḥ । evamavayavibhūtaḥ pradyumno dakṣiṇaḥ pakṣo bāhuḥ । aniruddhaḥ savyaḥ । vāsudevaḥ asandoho'; madhyadeha ityanvayaḥ । apiveti nipātasamudāyaḥ pakṣāntare । pūrvasmin pakṣe nārāyaṇasya

śīrṣatvam । vāsudevasya madhyadehatvam । asmin pakṣe tu - tadaṃśe vaiparītyamityupāsanābhedena pakṣabhedoktiḥ। saṅkarṣaṇastūbhayatra apucchaṃ'; pādau prokta ityanvayaḥ । tuśabdena dvirūpatvaṃ suparṇarūpatvaviśeṣo vā jñāyate । tataḥ kimityata āha - eka iti । evaṃ apuruṣottamaḥ'; kṣarākṣarapuruṣābhyām uttamo bhagavān kṛṣṇaḥ aeka eva'; pañcadhā vibhaktaḥ eka evāyavaiḥ abhinna eva na tu bhinnaḥ । aaṅgatvena'; avayavatvena aaṅgitvena'; avayavitvena prakāreṇa tadbhāvaṃ prāptaḥ krīḍata ityarthaḥ । itthaṃbhūtalakṣaṇe tṛtīyā । nanvastavevaṃ tāvatā na virodhaparihāro jāta ityata āha - aiśvaryāditi । atasmin'; avayavibhāvādyāpanne janārdane atasmin'; avayavatvādau tadviṣaye avirodhaḥ'; sahānavasthānarūpo ana cintyaḥ'; na kenacitkalpyaḥ । kutaḥ? aaiśvaryāt'; īśvarasāmarthyāt tayorekatrāvasthānarūpāvirodhopapatteḥ īśvaraśaktiścāghaṭitaghaṭiketi bhāvaḥ । evaṃ atasmin'; avayave atasmin'; avayavitve na virodhaḥ । kutaḥ? ekaikasyāvayavasya sarveśvaratvādityapi vyākhyeyam । evaṃ na virodha ityetat avayavāvayavinorabhede ayamavayavī ayam avayava iti bhedavyavahāravirodho api netyapi vyākhyeyam । tatra hetustu viśeṣabalācchaktivyaktibhāvāditi caśabdena sūcitaḥ । ata eva caśabdo anuktasamuccayārthaḥ aiśvaryāccetyanveti । kiñca - kiṃ tarkānyapramāṇenāvayavino avayavatvamavayavasyāvayavitvaṃ ca viruddham? uta avayavī nāvayavaḥ avayavitvāt । avayavo vā nāvayavī avayavatvāllokavaditi tarkapadoktānumānena? nādyo asiddhatvāt । na dvitīya ityāha - atarkya iti । ahi'; yasmādatarkyaḥ tasmāt aatarkye'; tarkāgocare bhagavati tadviṣaye atarkaḥ'; avayavī nāvayavaḥ avayavitvāt ityādirūpo hetuḥ akutaḥ'; sādhako bādhako vā netyarthaḥ । kiñca - loke parimitaśaktitva eva virodhadarśanāt viṣṇorvirodhopayogiparimitaśaktiśūnyatvāt tarkyatvāṅgīkāre api na virodha

ityāha - aprameya iti । aaprameye'; deśakālaguṇairaparicchinne bhagavati apramā'; etāvadeva sāmarthyaṃ nāto adhikamiti śaktiparicchedaḥ akutaḥ'; netyarthaḥ । tathā ca paroktatarkasya sopādhikatvenāpramāṇatvānna virodhitvamiti bhāvaḥ । anena aatarkya'; ityasyāsattarkāgocara ityartha ityuktaṃ bhavati । iti bṛhatsaṃhitāyāmityasya atasyaivāvayavatvokteḥ'; ityanuṣaktenānvayaḥ ।।

rasaśabdena viśeṣaṇāttattatsārabhūtaṃ cinmātramevocyate । idamiti ca dṛśyamānasannihitatvāt ।

nanu yaduktaṃ sa vā iti vākye asya paramātmana eva parāmarśaḥ na annātpuruṣaḥ ityuktadehasyeti tadayuktam; ātmano dūrasthatvāddehasya sa samāpasthatvātsamīpoktaparityāgena dūrasthaparāmarśāṅgīkāre kāraṇābhāvāt । kiñca - puruṣapadena prakṛtasyaiva puruṣapadenoktatvāt ātmanaśca tena aprakṛtatvātpuruṣapadena parāmarśāyogaḥ । na ca -

prakṛtiṃ puruṣaṃ caivaṃ viddhyanādī ubhāvapi ।
puruṣaḥ prakṛtistho hi bhuṅkte prakṛtijān guṇān ।।

iti vākyadvayasthapuruṣapadena ekavidhenaiva vyavasthāyā paramātmajīvayoruktigrahaṇavadihāpi ekavidhenaiva dviruktena puruṣapadena vyavasthayārthadvayoktyaṅgīkāro astviti vācyam । tatra duḥkhānubhavitṛtvarūpabhedakaśrutivatprakṛte bhedakābhāvena annātpuruṣaḥ ityatra dehaḥ, sa vā ityatra ca paramātmaivocyata iti vyavasthāṅgīkārāyogādityata āha - raseti ।। sa vā eṣaḥ iti vartate ।

tadityāvartate । anyadvihāyeti śeṣaḥ । tathā ca sa vā iti vākyena cideva cinmātraṃ brahmacaitanyameva ucyate parāmṛśyate na dehaḥ । na ca tasya dūroktivirodhaḥ, puruṣapadenāprakṛtatvavirodhaśceti vācyam । yatastat ātmana ākāśassambhūtaḥ ityākāśādipuruṣāntaśabdairuktaṃ tattatsārabhūtam ākāśādipadārthaśreṣṭhabhūtaṃ cinmātraṃ brahmaiva sa vā iti parāmarśavākyenocyate । evaṃ tarhi puruṣapadena dvayorapi prakṛtatvādubhayaparāmarśo ayamastviti na ca vācyam । yataḥ tatsārabhūtaṃ puruṣasārabhūtaṃ cinmātraṃ brahmaivānyadehādikaṃ vihāya saḥ iti parāmarśavākyenocyate । kuta ityata āha - raseti । rasaśabdaghaṭitānnarasamayaśabdena viśeṣaṇāt sārānnamayatvarūpapuruṣaviśeṣaṇābhidhānādityarthaḥ । jaḍāmiśrajīvavilakṣaṇabrahmabodhārthaṃ mātrapadam । rasaśabdena rasaśabdārthena mukhyatvena viśeṣaṇāt viśeṣitatvāt annatvarūpaviśeṣaṇasyeti vā । tataścātra annaraso annasāro annaśabdārtheṣu mukhyāttṛtvādilakṣaṇastatpracuraḥ iti sudhokteḥ । ṭīkāyāṃ caitanyamātraṃ brahmaivetyanvayaḥ । nanvanuvākāntare annamayaprāṇamayamanomayavijñānamayānandamayā me śuddhyantām iti prārthitaśuddhīnāmannamayādikośānāmabhidhānam। kintu, tattatsārabhūtaṃ tattatkośaniyāmakaṃ tadgataṃ brahmacaitanyameva ucyate । kutaḥ? atra sa vā eṣaḥ ityādau raso vai saḥ ityante cānnamayādīnāṃ kośavyāvṛttyarthaṃ tadbhedārthameva rasaśabdena viśeṣaṇāt viśeṣitatvādityarthaḥ । ādau viśeṣitatvaṃ ghaṭitatvam । tathā ca śabdāntaranyāyenānnamayādyapekṣayānnarasamayādīnāṃ bheda iti bhāvaḥ । vyavahitākāśādikāraṇātmaparāmarśinā tacchabdena ca viśeṣaṇādityapi draṣṭavyam । nanu yadi paridṛśyamānadeha eva nānnamayaḥ, kintu brahmaiva tasyaiva ca saḥ ityādau parāmarśaḥ, tadā tasyedameva śiraḥ iti pratyakṣanirdeśo nopapadyate। na ca vācyam upaniṣaddraṣṭā munirbrahmāparokṣīkṛtya pratyakṣato nirdiśatīti । tathā sati tenāparokṣīkṛtaprāṇamayādāvapi tathā nirdeśaprasaṅgāt । kiñca - svasyāparokṣato jñātatvena śabdānapekṣaṇāt upadeśyapuruṣāṇāṃ cāparokṣāyogyatvānnirdeśavaiyarthyamityata tadasyetyapi vyākhyeyam । tathā ca asya annamayabhagavacchiraḥpakṣādeḥ dṛśyamānapratyakṣasiddhadehaśiraḥpakṣādau vastravarmāntarvartijānuvīrāvayavavat sannihitatvāt samyaṅniyāmakatvena sthitatvāt lakṣaṇayā brahmaśirasi idamiti nirdeśo yujyata iti yojanā । lakṣaṇābījaṃ śakyasambandhaṃ darśayituṃ - dṛśyamāneti । tathā ca vastraprāvṛte varmāntargate vā jānunīdaṃ jānviti vyavahāravadayamapi vyavahāro yujyata eveti na tadvirodha iti bhāvaḥ ।

ananyo apyanyaśabdena tathaiko bahurūpavān ।
procyate bhagavānviṣṇuraiśvaryāt puruṣottamaḥ ।।

iti brahmāṇḍe purāṇe -

nanvannamayādīnāṃ pañcānāṃ brahmatānupapannā atasmādvā etasmādannarasamayāt । anyo antara ātmā prāṇamayaḥ'; iti parasparaṃ bhinnatvenoktatvāt । evamekasyaiva brahmaṇo bahurūpatvāt na aekameva'; iti śrutivirodhaḥ ityapyayuktamapramitatvādityata āha - ananya iti ।। apiryadyapītyadyarthe । tathāśabdaḥ samuccaye । tathā ca apuruṣottamo bhagavānviṣṇuḥ'; aananyo api'; abhinno api anyo bhinna iti śabdena procyata । tathā yadyapyekastathāpi bahurūpavān bhavatītyarthaḥ । kathamityata ubhayaghaṭakamāha - aiśvaryāditi । acintyaśakterityarthaḥ । upalakṣaṇametat । annamayādipañcakośagatānyatvāntaratvādayo dharmāstadgatabhagavadrūpeṣūpacaryanta ityapi draṣṭavyam । ata eva tṛtīye asthānabhedādaiśvaryācca'; iti bhāṣye sthānabhedākhyaṃ hetvantaramabhihitam । taittirīyabhāṣye tu - bhedābhāve api saṅkhyāviśeṣayuktatvādanyatvoktirityuktam । brahmāṇḍe purāṇe ityanantaram uktatvānna virodha ityanvayaḥ।

na coktaprāptyā viriñcādirucyate । netaro anupapatteḥ । । na hyanyajñānānmokṣa upapadyate । atamevaṃ vidvānamṛta iha bhavati । nānyaḥ panthā ayanāya vidyate'; iti hyuktam ।

nanu brahmaśabdasya sādhāraṇatvāt taddhetuvyapadeśasya viṣṇuniṣṭhatayā spaṣṭapratibhānāt mantravarṇasamākhyāyāśca anyaliṅgādibhyo durbalatvena sāvakāśatvāt ananyathāsiddhahetvantarasya cābhāvādānandamayādayo viriñcādaya eva santviti śaṅkāṃ pariharatsūtramavatārayati - na ceti ।। co avadhāraṇe । viriñcādaya ityanenānveti । tathā ca auktaprāptyā'; brahmaśabdaśatānandatvāṣṭamūrtitvabahubhāvādirūpoktaprāpakenānnamayādiśabdairviriñcādirevocyate । na viṣṇuriti na, kintu, viṣṇureva tairucyate । na viriñcādirityarthaḥ । kuto neti hetvākāṅkṣāyāṃ sūtramupanyasya pratijñāṃśasya na cetyādibhāṣyeṇaiva vyākhyātatvātsautramananyathāsiddhahetumeva vyācaṣṭe - netara iti । hiśabdo hetau । aanyajñānāt'; viṣṇvanyaviriñcādijñānāt । yadyapyayaṃ netara ityuktasādhye na hetuḥ। tathāpi tasyānanyathāsiddhatvopapādakatvāddhetutvoktiḥ । asya hetuvākyasya adhyāhṛtahetuvākyadvārā na ceti pratijñayānvayaḥ । anenānandamayādiḥ viṣṇoritaro viriñcādirna, kutaḥ? abrahmavidāpnoti param sarvaṃ vai te annamāpnuvanti sarvameva ta āyuryanti'; ityādinā ānandamayādermuktihetujñānaviṣayatvokteḥ, tasya cetaratra aanupapatteḥ'; ayogāditi sūtrārtha ukto bhavati । viṣṇujñānādeva mokṣo netarajñānādityetatkuta ityata āha - tamiti । ahi'; yasmāt atamevam'; iti śrutyā mokṣasya viṣṇujñānādanya upāyo nāstītyuktam । tasmādviṣṇoranyajñānānmokṣo nopapadyata ityarthaḥ । śrutyarthastu prāgevoktaḥ ।।

bhedavyapadeśāc ca । ate ye śataṃ prajāpaterānandāḥ'; aadṛśye anātmye anirukte anilayane abhayaṃ pratiṣṭhāṃ vindate । atha so abhayaṃ gato bhavati'; asa yaścāyaṃ puruṣe'; ityādi bhedavyapadeśāt ।

hetvantareṇa brahmādīnāmānandamayatvaṃ parākurvatsūtraṃ paṭhitvā vyācaṣṭe - bhedeti । atra pūrvahetusamuccāyakena caśabdenānandamayādirnetara iti pratijñāvākyānuvṛtterapi sūcanāt । tadvihāya sūtroktaṃ bhedavyapadeśaṃ darśayati - te ye śatamiti ।। ādiśabdaḥ aānandāḥ'; ityataḥ paro api yojyaḥ । tatrādyena ate ye śatam'; ityasya pūrvottarataittirīyavākyāni gṛhyante । dvitīyena ayato vāco nivartante । aprāpya manasā saha । ānandaṃ brahmaṇo vidvān', ityādi । yadvā sakṛcchruta eva sarvasaṅgrāhakaḥ। anena nānandamaya itaro viriñcaḥ, kutaḥ? bhedavyapadeśāt । viriñcasya ate ye śatam'; ityādinā rudrācchataguṇānandatvokteḥ, ānandamayasya ca ayato vācaḥ'; ityādināparimitānandatvokteḥ । evaṃ na rudraḥ, tasya hiraṇyagarbhācchatāṃśonānandatvokteḥ । nāpi prakṛtyādayaḥ, aadṛśyenātmye'; ityādau prakṛtyādyayogyasvātantryādirūpabhedakadharmaśravaṇāt । nāpyānandamayo brahmādijīvasamudāyaḥ, tasya asa yaścāyam'; iti apakṛṣṭotkṛṣṭasarvajīsthitirūpabhedakadharmokteḥ jīvasamudāyasya cānevaṃvidhatvāditi sūtrārtha ukto bhavati । ete ca sarve vyapadeśāḥ taittirīyaśrutigatāḥ । tatra aprajāpatiḥ śivaḥ śepho liṅgamityabhidhīyate'; iti śaivapurāṇavacanāt aprajāpateḥ'; rudrasya aye śataṃ'; śataguṇitā ānandāḥ te abrahmaṇaḥ'; caturmukhasya eka ānanda iti prathamavākyasyārthaḥ । aadṛśye'; sākalyenājñeye aanātmye'; ātmanaḥ ime ātmyāḥ jīvagīṇāḥ na vidyante ātmyāḥ yasmin so anātmyaḥ tasmin jīvaguṇavidhure । athavā - ātmanaḥ svāmino ayamātmyaḥ svāmisambandhī sa netyanātmyaḥ tasmin, svāmirahita iti yāvat । aanirukte'; sākalyena nirvacanāgocare । aanilayane'; ananyāśraye ānandamayaśabdavācye viṣṇau tadviṣaye yo adhikārī aabhayaṃ'; yathā bhavati tathā dhyānarūpāṃ apratiṣṭhāṃ'; sthitiṃ avindate'; prāpnoti, karotīti yāvat । aatha'; anantaraṃ asaḥ'; upāsakaḥ aabhayaṃ'; bhayarahitaṃ bhagavantaṃ agataḥ'; prāpto bhavatīti dvitīyabhedavyapadeśasyārthaḥ । apuruṣe'; puruṣapadopalakṣitāpakṛṣṭajīveṣu ayaḥ'; ayamānandamayo viṣṇurasti । ayaścāditye'; ādityapadopalakṣitotkṛṣṭajīveṣvasti asaḥ'; ubhayatra sthito viṣṇuḥ aekaḥ'; abhinna iti tṛtīyabhedavyapadeśasyārthaḥ । ayato vācaḥ'; ityādistu prāgeva vyākhyātaḥ ।।

na ca atattvamasi'; aahaṃ brahmāsmi'; ityādiśrutivirodhaḥ । anāmāni sarvāṇi yamāviśanti'; iti tattacchabdavācyatvokteḥ ।

nanvastvānandamayaḥ paraṃ brahma । tathāpi tena kathaṃ brahmādīnāṃ bhedaḥ sambhavati । tadbhedasya atattvamasi'; ityādi śrutiviruddhatvādityata āha - na ceti ।। bhedavyapadeśasyeti śeṣaḥ । etadvirodhaśaṅkāparihārasamuccitasyaiva bhedavyapadeśasya vivakṣitārthasādhakatvāt । tvaṃ tadbrahmāsītyadvaitarītyādya-

śrutyarthaḥ । dvatīyasyāstu ahaṃ brahmābhinno asmīti । ādyam uddālakena śvetaketuṃ pratyupadiṣṭaṃ chandogavākyam । dvitīyaṃ bṛhadāraṇyake vāmadevoktam । atrobhayatrāpi viśiṣṭayoraikyāsambhavāt tattvamahaṃbrahmapadairlakṣitacaitanyayoraikyamucyate । ādiśabdena atadyo ahaṃ so asau yo asau so ahaṃ'; ayo asāvasau puruṣaḥ so ahamasmi'; ityādiśrutirgṛhyate । kuto netyatastatraitacchrutīnāṃ parabrahmārthakatvena advaitārthatvābhāvāditi hetūpaskāramabhipretya teṣāṃ parabrahmārthatve pramāṇamāha - nāmānīti । anāmāni'; iti śrutyā tasya brahmaṇaḥ atattacchabdaiḥ'; tattvamādipadairvācyatvokterityarthaḥ । tathā ca padasamanvayenaiteṣāṃ brahmaparatvānnaitadvirodha iti bhāvaḥ । tatprakārastu - tatatvāttat । tvampadabodhyajīvāntaryāmitvādabhimukhatvādvā tvam । asanāt jagatsaṃharaṇādasiḥ । aheyatvāt haṃnāmakajīvabhinnatvādvā aham । yadvā - sumitatvāt smītyukto jīvaḥ, tadbhinnaṃ pūrṇaṃ brahma asmītyucyata iti । jñānarūpatvāt nitarāṃ yantṛtvācca yaḥ । saraṇātsāratvācca saḥ । amuṣmin amuṣmin sthitatvātparokṣatvācca asāvasauśabdavācyaḥ ityaitareyaśrutyarthaḥ । aasau'; prāṇe sthitaḥ apuruṣaḥ'; pūrṇaṣaḍguṇaḥ iti īśāvāsyaśrutyarthaḥ ।

idaṃ hi viśvaṃ bhagavānivetaro yato jagatsthānanirodhasambhavaḥ । asarvaḥ sarva ityapi ।

astu vā etacchrutīnāṃ aikyaparatvaṃ vākyānvayarītyā । tathāpi naikyaśrutivirodho bhedaśruteḥ śaṅkanīyaḥ, bhagavataḥ sarvaikyaśruteḥ sarvasvāmitvanimittaikyaparatvādityāśayena tatra pramāṇatvena bhāgavatasmṛtiṃ paṭhati - idaṃ hīti ।। abhagavān'; svayam aitaro api'; jagato bhinno api san aidaṃ'; pramitaṃ viśvamivocyate atattvamasi'; aahaṃ brahmāsmi'; ityādivacaneṣu । yathoktaṃ prathamatātparye - aitaro api bhagavānviśvamiva'; iti । kutaḥ? ayataḥ'; kāraṇāt ajagatsthānanirodhasambhavaḥ'; jagataḥ sthānaṃ sthitiḥ nirodho nāśaḥ sambhavaḥ utpattiḥ te yasmādbhavanti sa tathoktaḥ । yadvā - sthāpayati nirodhayati sambhāvyatyasmāditi tathoktaḥ । athavā - tiṣṭhatyasmāt niruddhyate pralīyate asmin sambhāvayatīti sa tathoktaḥ । tathā ca jagatsṛṣṭyādikartetyarthaḥ । evambhūtsya jagadbhedaḥ pramāṇasiddha iti jñāpanāya hiśabdaḥ । tattvapradīpe tu - bahuvrīhiṃ vinā idaṃ viśvaṃ bhagavāniva; etadadhīnatvāt । kaḥ? ayato'; yasmāt ajagatsthānanirodhasambhavo'; jagatsṛṣṭyādikamityuktam । atra ṭīkāyāṃ ca bhagavānidaṃ viśvamivetyanvayaḥ । svāmitvenaikyavyapadeśa ityetadevāha - asarva iti । bhagavān sarvabhinno api sarvasvāmitvāt sarva ityabhedena vedādiṣūcyate ityarthaḥ । ityapīti śrutisthaḥ apiḥ samuccaye । yata iti śeṣaḥ । asya ato api na virodha ityanvayaḥ ।

vidyā'tmani bhidābodhaḥ । bhedadṛṣṭyābhimānena nissaṅgenāpi karmaṇā ।

nanu bhedajñānasya mithyājñānatvātkathaṃ tadanusāreṇaikyaśrutayo yojyanta ityāśaṅkāṃ bhāgavatavākyena pariharati - vidyeti ।। idaṃ ca kā vidyetyuddhavapraśnasyottaratvena kṛṣṇenoktaṃ vacanamekādaśaskandhe । aātmani'; paramātmani abhidābodho'; jīvādbhedajñānaṃ jīve vā yadīśvarādbhedajñānam । saiva vidyetyarthaḥ । na ca bhidāyā abodha iti vyākhyeyam, ajñānasya vidyātvābhāvāt । nanu bhedajñānasya puruṣārthahetutvāt kathaṃ tasya vidyātvamityata āha - bhedeti । idaṃ ca bhāgavate tṛtīyaskandhagataṃ vākyam -

ādyaḥ sthiracarāṇāṃ yo vedagarbhaḥ saharṣibhiḥ ।
yogeśvaraiḥ kumārādyaiḥ siddhairyogapravartakaiḥ ।।

iti pūrvavākyena

kartṛtvātsaguṇaṃ brahma puruṣaṃ puruṣarṣabham ।
sa saṅgatya punaḥ kāle kāleneśvaramūrtinā ।।

jāte aguṇavyatikare yathāpūrvaṃ prajāpate ।।

ityuttaravākyena ca saha yojanīyam । tatprakārastu - yaḥ asthiracarāṇāṃ'; sthāvarajaṅgamānām aādyo'; hiraṇyagarbhaḥ saḥ aṛṣibhiḥ'; manuṣyottamamārabhya garuḍaśeṣāntaiḥ jñānibhiryogasiddhaiḥ sanatkumārādyaiḥ saha abhedadṛṣṭyā'; jīveśvarādibhedajñānena aabhimānena'; abhito harermānena parameśvare bahumānena āgraheṇa ca aniḥsaṅgena karmaṇāpi'; phalābhisandhirahitanivṛttakarmaṇā ca muktassan akartṛtvāt'; jagatkartṛtvānnimittāt asaguṇaṃ'; sārvajñādiguṇasampūrṇaṃ apuruṣarṣabhaṃ'; kṣarākṣarebhyo varaṃ apuruṣaṃ'; paramapuruṣākhyaṃ brahma akāle'; pralayakāle asaṅgatya'; praviśya punaḥ akālena'; kālākhyena aīśvaramūrtinā'; mūrtyā akāle'; sṛṣṭikāle ajāte'; utpanne sati aaguṇavyatikare'; sattvādiguṇavikriyāhīne viṣṇuloke ayathāpūrvaṃ'; pūrvavat prajāyate sarvamuktādhipatirjāyate iti sudhāyāmuktaḥ । karmanirṇayaṭīkāyāṃ tu - na kevalaṃ saguṇaṃ, kintu, abrahma'; purṇaṃ apuruṣamiti'; bhagavato nāmakīrtanam । puruṣatvoktyāsmādādisālakṣaṇyaṃ prāptaṃ, tatparihārāya - puruṣarṣabhamiti । tadupapādanāya kartṛtvātsaguṇaṃ brahmeti viśeṣārtha uktaḥ । tattvapradīpe tu - abhimāneneti padaṃ abhito mānena viśeṣajñāneneti vyākhyāya, aguṇavyatikare'; iti padaṃ chitvā asa'; brahmādijīvasaṅghaḥ pralaye jñānaiśvaryādyanantaguṇaṃ brahma asaṅgatya'; prāpya apunaḥ kāle'; sṛṣṭikāle akālena'; jñānātmanā aīśvaramūrtinā'; viṣṇurūpeṇa aguṇavyatikare'; guṇānāṃ sattvādīnāṃ vyatikare vaiṣamye jāte sati yathāpūrvaṃ jñānādiguṇatāratamyaṃ parasparabhedaṃ ca avihāya tadviśiṣṭa eva aprajāyate'; prakarṣeṇa muktāvabhivyajyate । na tu tadabhinno bhavatīti vyākhyātam। ayaṃ padacchedaṣṭīkākṛto api sammataḥ । tatpakṣe aguṇavyatikare kāle'; sṛṣṭikāle ityarthaḥ । ubhayatrāpi yathāpūrvamityasya saṃsāra ivetyartha । pūrvakalpe iveti vā ।

ajuṣṭaṃ yadā paśyatyanyamīśamasya mahimānamiti vītaśokaḥ'; 

atraivārthe atharvaṇavākyaṃ pramāṇayati - juṣṭamiti ।। juṣṭaṃ sarvasevyam īśaṃ svatantram । ata eva anyaṃ jīvādbhinnaṃ viṣṇum iti tadetatsatyam ityādinā prāguktaprakāreṇa asya mahimānaṃ ca yadā paśyati । paśyo jīvaḥ tadā vītaśoko mukto bhavatītyarthaḥ । tattvapradīpe tu - juṣṭaṃ devaiḥ asya jīvasya īśam anyaṃ yadā paśyati mahimānaṃ mahimaguṇātmakaṃ tadā tadaiva vītaśoko bhavati na duḥkhaleśamapi spṛśati jīvaḥ । na tu mahimaguṇavihīnam anyamanīśamasevitaṃ paśyan vītaśoko bhavatīti vyākhyātam । yadyapīyaṃ śrutiḥ viśeṣaṇabhedavyapadeśābhyām ityatra ayamanyomārga ityukte prasiddhamārgādanyatvabodhavat anyamīśamityukte īśaśabditasya brahmaṇaḥ prasiddheśādrudrāt anyatvapratīterbrahmaṇo rudrādanyatve pramāṇatvenoktā । na tu brahmaṇo jīvādanyatve, nāpi īśatvamanyatve hetūkṛtam । tathāpi tat vyākhyānānantaramabhipretyeti na tadvirodhaḥ । ata eva dyubhvādinaye bhedavyapadeśāt ityatra jīveśabhede apīyaṃ pramāṇatayodāhṛtā ।

aasarvaḥ sarva ivātmaiva sannanātmeva pratyaṅparāṅivaika īyate bahudheyate' asa puruṣaḥ'; asa īśvaraḥ sa brahma'

evaṃ svāmitvārthatayā parābhimatādvaitaśrutīrvyākhyāya vākyasamanvayāśrayaṇena antaryāmitayāpi tāḥ śrutismṛtibhyāṃ vyācaṣṭe - asarva iti । yadyapi asarvaḥ iti vākyam ātmaśabdasya svāmitvārthatvamupetya svāmitvena nimittenaikyaśrutayaḥ pravṛttā ityatra pramāṇatayodāhṛtam । tathāpi svāmitvenevāntaryāmitayāpyaikyaśrutayaḥ pravṛttā ityubhayatrāpyasya pramāṇatvasambhavādubhayatrāpi pramāṇatayodāharaṇaṃ yuktam । tattvapradīpakṛtāmapi svāmitvenevāntaryāmitayāpyaikyaśrutayaḥ pravṛttā ityubhayatrāpi asarvaḥ iti śrutiḥ pramāṇamityabhiprāyaḥ । na caivaṃ tattadantaryāmitvenāpi tattacchabdavācyatvaṃ viṣṇorastītyāha - sarvāntaryāmikaḥ iti tattvapradīpavirodhaḥ; atra padasamanyavābhiprāyapratīteriti vācyam । antaryāmitvenāpītyuktyā na kevalaṃ nāmāni iti śrutibalāttattacchabdapravṛttinimittatvena tattacchabdavācyatvaṃ viṣṇoḥ, api tu antaryāmitvenāpītyetāvanmātrapratīteḥ atra padasamanvaye tātparyānavagamāt । mahāvākyagatasyaitadādiśabdasyaikaikasya sarvāntaryāmikaḥ iti smṛtibalāt antaryāmitvanimittena viṣṇuvācitve api padāntarāṇānyaparatvena vākyasamanvayasyaiva vaktavyatvāt । yadā nāmāni iti śrutibalāt kriyākārakādisarvārthavācisarvapadasya viṣṇuvācitvābhyupagamaḥ tadaiva padasamanvayaḥ । na tvekaikasya viṣṇuvācitva iti na virodhaḥ tathā cāntaryāmitvanimittena tattvamasyādivākyagatatvamahamādipadānāṃ viṣṇuvācitve tvaṃ tvadantaryāmī tat brahma । ahaṃ madantaryāmī brahmeti vākyānvayo draṣṭavyaḥ । na caivami asi asmi iti kriyāpadānvayāyogaḥ । jīvaviśiṣṭāntaryāmivācakasya tvamādiśabdasya dagdhṛśabdasyāyasīvāntaryāmiṇi mukhyavṛttiḥ । jīvetvamukhyavṛttirityāśrayaṇenāmukhyārthavivakṣayā asi asmītyādipadaprayogopapatteḥ । yadyapi nimittakathanaprakaraṇe vidyātmani bhedadṛṣṭyā juṣṭaṃ yadā iti vākyatrayasyānvayābhāvaḥ । tathāpi svāmitvanimittenaikyavyapadeśa ityatra śrutismṛtyorupanyāne sati tatra prāptaśaṅkāparihārasyāvaśyakatvenāvasarasaṅgatyā tadvākyatrayapravṛtteḥ । ityādeḥ ityasāyatrākarṣaṇena na virodhaḥ ityasyānukarṣaṇena cānvayo draṣṭavyaḥ । śrutyarthastu - viṣṇuḥ asarvo api sarvanātmako api sarva iva sarvātmaka iva sarvātmakatvena īyate । kuta ityatastatrāntaryāmitvaṃ hetutvenābhipretya anantaryāmitvapratītyā tasyāsiddhimāśaṅkyāha - ātmaiveti । ātmaiva antaryāmyeva san anātmeva anantaryāmitvena īyate jñāyate rāmakṛṣṇādirūpeṣu । tathā ca ajñānamūlā anantaryāmitvapratītiriti bhāvaḥ । nanu viṣṇorantaryāmitve pratyaktvaṃ syāt taccānupapannaṃ, parāktvena pratīterityata āha - pratyaṅiti । bhagavān pratyaṅ dehāntargato api parāṅiva bahirmātravṛttitveneyate । tathā ca bahirmātravṛttitvapratītirbhrāntiriti bhāvaḥ। nanu viṣṇau viruddhānekadharmābhyupagame bhedāpattyā ekameva iti śrutivirodha ityata āha - eka iti । eka eva bahudhā bahurūpeṇeyata ityarthaḥ । tathā caikasyaiva rūpabāhulyāt sarvadharmopapattiriti bhāvaḥ । dvigrahaṇātsarvatra kriyāsambandhaḥ sūcitaḥ । tattvapradīpe tu - pratyaṅ parāṅiva abhimukho apyanabhimukha iva eka eva bahudheyate jñāyate prāpyate ca ityuktam । antaryāmitvanimittena sarvātmakatvena vyapadiśyamānaḥ kiṃ sarvajñaḥ? kva ca vyapadiśyata? ityata āha - sa puruṣa iti । anena puruṣa evedaṃ sarvam iti śrutimupādatte । sampūrṇaṣaḍguṇatvāt dehākhyapure śayanādvā puruṣasaṃjña ityarthaḥ । sthalāntaramāha - sa iti । anena sarvaṃ khalvidaṃ brahma iti śrutimupādatte । saḥ sarvātmakatvena vyapadiśyamāno bhagavān brahma sarvatra pūrṇatvādbrahmasaṃjña ityarthaḥ । nanvanyatrādṛṣṭamantargatasya bahirgatatvādikaṃ kathaṃ ghaṭata ityata āha - sa īśvara iti । saḥ hariḥ yataḥ īśvaraḥ acintyaśaktyupetaḥ atastasmin anyatrāghaṭitamapi sarvaṃ ghaṭata iti ।।

sarvāntaryāmiko viṣṇuḥ sarvanāmnābhidhīyate ।
eṣo ahaṃ tvamasau ceti na tu sarvasvarūpataḥ ।।

naitadicchanti puruṣamekaṃ kurukulodvaha ।

smṛtau kapratyayaḥ sarvadehagatasyāpi viṣṇorajñātatvamāha । yadvā - yāmo niyamanaṃ tatra bhava ityarthe ṭhak, yato viṣṇuḥ sarvāntaryāmikaḥ sarvāntarniyāmakaḥ ata eva eṣa ātmeti hovāca so ahamasmi tattvamasi yo asāvasau puruṣaḥ iti vākyasthena eṣo ahaṃtvamasāviti sarvanāmnā sarvavācakasarvanāmasaṃṅakaśabdena sarvamiti nāmnā cābhidhīyate । na tu sarvasvarūpatvādityarthaḥ । śreṣṭhavastvaikyārthatayāpi aikyaśrutīḥ smṛtyā vyākhyāti - naitaditi । mokṣadharme hi vaiśampāyanaṃ prati he brahman bhedavākyāt bahavaḥ puruṣāḥ pratipattavyāḥ । aikyavākyaṃ tu pradhānapuruṣaparamiti vā? utāho aikyavākyāt eka eva puruṣaḥ, dvaitavākyaṃ tu vyāvahārikabhedaparamiti? tathā - puruṣabāhulyamupetyaikyavākyasya śreṣṭhaparatvapakṣe api ātmasu kiṃ sarve samāḥ? utaikaḥ śreṣṭhaḥ? dvitīye ko asāvatra puruṣeṣu śreṣṭhaḥ? sa kathaṃ hi śreṣṭhaḥ? taṃ tathā ca bhavān vaktumarhatītyāśayena kṛtasya janamejayapraśnasya vaiśampāyanenoktamuttaram -

naitadicchanti puruṣamekaṃ kurukulodvaha ।
bahūnāṃ puruṣāṇāṃ hi yathaikā yonirucyate ।।

tathā taṃ puruṣaṃ viśvamākhyāsyāmi guṇādhikam ।।

iti । asyārthaḥ - etanmataṃ necchanti vidvāṃsaḥ । etaditi kimityatastadvivṛṇoti - puruṣamekamiti । tathā ca vedāḥ ekameva puruṣaṃ vadantītyetanmataṃ jñānino necchantītyarthaḥ । yadvā - etasmin jagati ekaṃ puruṣaṃ necchanti, kintu bahavaḥ puruṣāḥ santīti । tarhyadvaitaśrutivirodha iti na vācyam । yato bahūnāṃ śreṣṭhaḥ eka eva, tatparamaikyavākyam । bahūnāṃ kaḥ śreṣṭhaḥ? sa kathaṃ śreṣṭhaḥ? ityasyottaramāha - bahūnāmiti । he kurukulodvaha eteṣāṃ bahūnāṃ puruṣāṇām ātmānāṃ madhye yā yoniḥ yaḥ kāraṇabhūtaḥ ekā śreṣṭhaḥ yathā ca śreṣṭha ucyate śrutyādau tathā tena prakāreṇa taṃ viśvaṃ pūrṇaṃ guṇādhikaṃ puruṣam ākhyāsyāmi vyākhyāsyāmīti prameyadīpikāvyāsatīrthīyadiśā smṛtyarthaḥ । anena parābhimataikyavākyamuttamavastvaikyaparam । tathā ca sarvotkṛṣṭaṃ yadekaṃ brahmatattvamasi tasmādatyavaro asi atyavaro asmīti śrutyartha ukto bhavati । ityādeśca ityasya na ca tattvamasītyādivirodhaḥ ityanenānvayaḥ ।

uktā ca prāptiḥ । abrahmaiva san'; ityapi, jīva eva brahmaśabdaḥ । upapadyate ca virodhe ।।

nanvadvaitaśrutyabhāve kathamadvaitaṃ bhedaśrutyādinā niṣidhyate । tasyāpratyakṣatvena śrutiṃ vinā prāptyabhāvāt । aprāptasya ca pratiṣedhāyogāt ityata āha - uktā ceti ।। caḥ sādhyasamuccaye । co yato na ca tattvamasi ityādinā jīveśvaikyasya prāptiḥ śrutyarthāparijñānanimittā prasaktiruktā । ato na tanniṣedhānupapattirityarthaḥ । nanvetacchrutīnāmavirodhakatve api bhedaśruteḥ brahmaiva san brahmāpyeti iti śrutivirodhastu bhaviṣyati । atra brahmaiveteyavakāreṇa jīvasyābrahmatāniṣedhena tadadhīnatvādinā nimittena abrahmabhūte brahmatvavyavahāra ityuktagaterasambhavādityata āha - brahmaiveti । na kevalaṃ tattvamasītyādikamaviruddham । kintu brahmaiva san iti bṛhadāraṇyavākyamapītyarthaḥ । kuta ityata āha - jīve eveti । saptamīyaṃ viṣayārthe । tathā ca yato brahmaiva san iti vākye śruto ayamādyo brahmaśabdaḥ brahmāṇi jīvāḥ sarve api iti śruterjīva eva, na parabrahmaṇi ata ityarthaḥ ।

yadvā - jīva iti prathamāntam । tathā ca iti vākye śrutādyabrahmaśabdokto jīva eva, na parabrahmetyarthaḥ । tathā ca iti vākye śrutādyabrahmaśabdokto jīva eva, na parabrahmetyarthaḥ । tathā ca saḥ muktajīvo brahmaiva san jīva eva san jīvabhāvamavihāyaiva pralaye parabrahmāpnoti । apihitassan praviśatīti śrutyarthopapatteḥ noktabhedavyapadeśasyaitacchrutivarodha iti bhāvaḥ । yathoktaṃ bṛhadbhāṣye -

jīvo api brahmaśabdokto jaḍādbahuguṇatvataḥ ।।

prāpnoti paramaṃ brahma pralaye pralaye sadā ।।

yadyapi muktāvabhede pareṇeyaṃ śrutirāśaṅkitā । tathaiva viṣṇutattvavinirṇayaṭīkokteḥ । tathā ca muktāviti vācyaṃ, na tu pralaya iti । tathāpi sarvajīvasādhāraṇyāya pralaya ityuktiḥ । nanu brahmaśabdasya parabrahmaṇyeva mukhyatvānna jīve asau yujyata ityata āha - upapadyata iti । tathā ca brahmaśabdo yadyapi parabrahmaṇi mukhyaḥ, tathāpi virodhe svīyapūrvottaravākyavirodhe prāmāṇāntaravirodhe vā sati jīve apyupapadyata ityarthaḥ । prakṛte ca brahmāpyeti ityuttarabhāvisvavākyena paramaṃ sāmyam iti pūrvavākyena bhedagrāhipratyakṣādinā ca virodho astīti bhāvaḥ ।

pramādātmakatvādbandhasya vimuktatvaṃ ca yujyate ।

nanu tathāpi bhedavyapadeśasya vimuktaśca vimucyate iti kaṭhaśrutivirodhaḥ । atra saṃsāre api jīvasya muktatvoktyā tadanyathānupapattyā parabrahmatvāvagamāt ityata āha - pramādeti ।। caśabdo apyarthe samuccaye ca । tathā ca api - jīvasya parabrahmatvābhāve api vimuktatvaṃ vimuktatvavacanaṃ ca yujyate । na kevalaṃ brahmaśabda upapadyate iti cārthaḥ । katham? bandhasya svataḥkartṛtvabhoktṛtvābhimānarūpasya jīvagatasaṃsārasya pramādātmakatvāt pramādapadoktājñānamūlatvena tannimittapratītikatvenāsvābhāvikatvāt pramādapadoktājñānamūlatvena tannimittapratītikatvenāsvābhāvikatvāt । asvābhāvike cāvidyamānapadaprayogadarśanādityarthaḥ । ato na tadvirodha iti bhāvaḥ । bandhasyājñānamūlatvaṃ ca -

ubhe satye kṣatriyādya pravṛtte moho mṛtyuḥ saṅgato yaṃ kavīnām । pramādaṃ vai mṛtyumahaṃ bravīmi tathāpramādādamṛtatvaṃ bravīmi ।

iti tattvapradīpanyāyāmṛtodāhṛtabhāratavacanasiddhaṃ dhṛtarāṣṭraṃ prati sanatsujātavākyametat । he kṣatriyādya mṛtyuḥ saṃsāra tadabhāvarūpāmṛtatvaṃ cetyubhe api satye eva pravṛtte । tayormadhye mṛtyuḥ mohaḥ ajñānādhīnastanmūlaḥ । tarhi mithyā syādityato netyāha - pramādaṃ vā iti । ahaṃ mṛtyuṃ saṃsāraṃ pramādaṃ asvābhāvikaṃ bravīmi । amṛtatvaṃ muktatvaṃ tu apramādāt pramādāpāyāt bravīmītyarthaḥ ।

muktirhitvānyathā rūpaṃ svarūpeṇa vyavasthitiḥ ।

bandhasyāsvābhāvikatvaṃ kutaḥ siddhamityata āha - muktiriti ।। aanyathārūpam'; asvābhāvikaṃ rūpaṃ ahitvā'; tyaktvā asvarūpeṇa'; nijarūpeṇāvasthitireva muktirityarthaḥ । bhāgavata ityasya pramādātmakatvokterityanenānvayaḥ ।

na ca tattadanumānavirodhaḥ ।

nanu bhedokteḥ śrutivirodhābhāve api jīvo brahmābhinnaḥ cetanatvāt brahmavat । bhedo mithyā bhedatvāt candrabhedavat । vimatāni śarīrāṇi madbhogāyatanāni śarītvāt maccharīravat । ityanumānavirodhastu bhaviṣyatītyata āha - na ceti ।। co avirodhasamuccaye । tathā ca na kevalaṃ śrutivirodhābhāvaḥ, kintu tasyāḥ bhedokteḥ tenādvaitaparikalpitānumānena virodho api netyarthaḥ । anena sautraścaśabdo vyākhyātaḥ ।

kāmāc ca nānumānāpekṣā । yathākāmaṃ hyanumātuṃ śakyate । ato na tattve pṛthaganumānamapekṣyate ।

tatra hetvākāṅkṣāyāṃ sūtramupanyasya vyācaṣṭe - kāmāditi ।। ahi'; yato abhedasādhanāya paropanyastam aanumānam'; anumānatvena parābhimataṃ apṛthak'; pratyakṣādiviruddhaṃ śrutisāhāyyarahitaṃ ca ataḥ atattve'; viṣaye jñānopalakṣakametat । tattvajñānārthaṃ anāpekṣyate'; tattvajñānakāraṇaṃ na bhavatītyarthaḥ । na cāprayojakatā । ahi'; yataḥ ayathākāmaṃ'; yatheccham īśvaro na svatantraḥ cetanatvāt devadattavat । jaḍa ātmā vastutvādityādirūpeṇa na tattve atattve api anumātuṃ śakyate । ataḥ anena pratyakṣādiviruddhasyāpi pramāṇatve cetanatvavastutvāderapi pramāṇatvaṃ syāt aviśeṣāditi vipakṣe bādhakatarka ukto bhavati । sūtre akāmāt'; ityekadeśotkīrtanena yathākāmāditi samagraśabdo lakṣyate jyotiśśabdena jyotiṣṭomaśabdavat ityāśayena yathākāmamityuktam । hītyanena pañcamī vyākhyātā । atattve'; ityanenāsminnityasyākarṣo adhyāhāro vā jñāpitaḥ । aanumānam'; ityanena anānumā'; iti bhinnapadatvaṃ apṛthak'; ityanena naño viruddhārthakatvamāśritya anānumā'; ityaikapadyaṃ ca sūcitam । anāpekṣyate'; ityanena naśabdaghaṭitasamāsamaṅgīkṛtya anāpekṣā'; ityaṃśo vyākhyātaḥ । smṛtyanusāreṇa sūtre bhāṣye ca tattvajñānāsādhanatvaprakaṭanāya parābhimatānumāne sādhanagocarecchāviṣayatvaniṣedhaḥ । tathā cāyaṃ sūtrārthaḥ - aanumā'; anumānatvena parābhimatamabhedasādhakamanumānam aasmiṃstattve'; tattvajñānārthaṃ anāpekṣā'; na apekṣā yasyāṃ sā tathāktā tattvajñānakāraṇaṃ na bhavati । kuta etat? yataḥ iyamanumā anānumā'; pratyakṣādiviruddhānumā । tadviruddhāpi sadanumā kiṃ na syāt? na syāt । kutaḥ? ayathākāmāt'; asyāḥ । kāma icchā tadanusāripravṛttimattvāt । tathā ca pratyakṣādiviruddhāyā api prāmāṇye uktarītyā atattvaviṣaye pravṛttāyā anumāyā api prāmāṇyaṃ syāt, aviśeṣāditi bhāvaḥ । yata evamato na dvaitaśruteranumānavirodho apīti ।

uktaṃ ca skānde - yathākāmānumā yasmāttasmātsānapagā śruteḥ । pūrvāparāvirodhāya ceṣyate nānyathā kvacit ।।

atraiva smṛtisammatimāha - uktaṃ ceti ।। caḥ samuccaye । na kevalaṃ sūtrakṛtā, skānde apyuktamiti । kimuktamityatastatpaṭhati - yatheti । padārthānativṛttyartho ayaṃ yathāśabdaḥ । liṅgamārṣam । yadvā - nāyamavyayībhāvaḥ, kintvanatikrāntaḥ kāmo yayeti bahuvrīhisamāsaḥ । pravartata iti śeṣaḥ । apavṛttaṃ viruddhaṃ gaṃ gamanaṃ yasyāḥ sā apagā, na apagā anapagā iti vigrahaḥ । tathā ca yasmāt aanumā'; śrutyādiviruddhaṃ pṛthaganumānaṃ ayathākāmā'; kāmamanatikramya pravartate । puruṣecchānusāreṇa pravṛttimatīti yāvat। tasmāt aśruteranapagā'; śrutyanukūlā tadaviruddhaiva sā apūrvāparāvirodhāya'; śruteḥ pūrvottaravākyavirodhaparihārārtham aiṣyate'; apakṣyate । na kevalamatīndriyārthatattvaniścayāyeti caśabdārthaḥ । kvacidanyathā cet yatra śrutyādyānukūlyaṃ tadavirodhaḥ, pūrvottarāvirodhāya tattvaniścayāya ca kāraṇatayeṣyate । nānyathā nānyā pṛthaganumā kvacidvākye api । kutaḥ? yat sā anumā kevalānumā yathākāmā tasmāditi yojyam । yathākāmānumetyekaṃ padaṃ vā । yathākāmā ca sānumeti vigrahaḥ । tathātve - yasmādeṣānapagā na tasmātsā noktaphalārthamapekṣyate । aanyathā'; yuktiṃ vinā netyāvṛttyānvayaḥ । ata eva sudhāyāṃ ayathāyogyākhilajñatā'; ityekaṃ padamityuktam । itiśabdasya skānda ityanenānvayaḥ ।

anaiṣā tarkeṇa matirāpaneyā'; iti ca ।।

spaṣṭoktitvātprathamaṃ smṛtimupanyasyātraiva arthe śrutisammatiṃ cāha - naiṣeti । āpaneyetyatra ā apeti vicchedaḥ । viruddhārthayorupasargayoḥ krameṇa sambandhaḥ । tathā ca aeṣā'; parabrahmaviṣayā amatiḥ'; śuṣkatarkeṇa aāneyā'; utpādyā aapaneyā'; nirākāryā ca na bhavatītyarthaḥ । aproktānyena sujñānāya preṣṭha'; iti vākyaśeṣaḥ । preṣṭheti naciketasaṃ prati yamasya sambuddhiḥ । aanyena'; anyatvajñāninā jīveśvarādibhedajñāninā bhagavadbhaktyādimateti yāvat। ācāryeṇa aproktā'; tadupadesājjātā asujñānāya'; syādityarthaḥ । iti ceti caḥ samuccaye । tathā ca iti kaṭhaśrutau coktamiti sambandhaḥ ।

asminn asya ca tadyogaṃ śāsti । yuktisamuccaye caśabdaḥ । aso aśnute sarvān kāmān saha brahmaṇā vipaścitā'; aanilayane abhayaṃ pratiṣṭhāṃ vindate'; aetamānandamayamātmānamupasaṅkrāmati'; ityādi ।।

nanvastvānandamayena brahmaṇā hiraṇyagarbhādijīvānāṃ bhedaḥ । tathāpi saḥ vyāvahārikaḥ saṃsāra evāsti, na pāramārthiko muktāvapi । udāhṛtaśrutīnāṃ sāṃsārikabhedaparatvopapatterityāśaṅkāṃ pariharatsūtraṃ paṭhati - asminniti। atrāsyeti nānandamayaparāmarśaḥ । kintu netara ityuktajīvasyetyāha - asyeti । asyānyasya ceti pratītinirāsāya caśabdaṃ vyākhyāti yuktīti । astīti śeṣaḥ । kiṃ tadyogaśāsanamityata āha - so aśnuta iti । kriyāviśeṣaṇametat । luptavibhaktiko vā nirdeśaḥ । tathā ca aityādi śāsti'; ityādinā śāstīti vānvayaḥ । anena na kevalaṃ bhedavyapadeśādānandamayena jīvānāṃ bhedaḥ siddhaḥ । kiṃ nāma? yato asmin prakaraṇe asya jīvasyānenānandamayena saha aasmiṃśca'; mokṣe api ayogaṃ'; sambandhaṃ śrutiḥ śāsti ato api । ato na tadaikyaṃ jīvānāṃ nāpi sāṃsārika eva bhedaḥ । na caitāvatā kathaṃ bhedasiddhiḥ । sambandhasya bhedasāpekṣatvāt । yadvā - yasmāt aasmin'; prakaraṇadvaye api aasya'; jīvasya atadyogaṃ'; tairānandamayādyairyogaṃ sambandhaṃ aśāsti'; pratipādayati phalatvena śrutiriti śeṣaḥ । tasmādānandamayo na jīvakośādiriti sūtrārtha ukto bhavati । asaḥ'; brahmajñānī avipaścitā'; sarvajñena jñātenaiva aparabrahmaṇā'; caturmukhena ca saha asarvān'; svayogyakāmān aaśnute'; muktau prāpnotīti śrutyarthaḥ ।

aadṛśye anātmye'; iti vākyaṃ tu prāgeva vyākhyātam । dehādutkrānto jīvaḥ aetam'; aāndamayaṃ'; pūrṇānandaṃ paramātmānaṃ aupasaṅkrāmati'; tatsamīpaṃ prāpnotītyanuvākāntaragatatṛtīyavākyasyārthaḥ ।।

।। ityānandamayādhikaraṇam ।।

।। antassthatvādhikaraṇam ।।

aadṛśye anātmye'; ityuktam । taccādṛśyatvam aantaḥpraviṣṭaṃ kartārametam । antaścandramasi manasā carantam । sahaiva santaṃ na vijānanti devāḥ' ityantaḥsthasya kasyaciducyate । sa ca aindro rājā'; asapta yuñjanti'; ityādibhiranyaḥ pratīyate । tasmātsa evānandamaya iti na mantavyam ।।

atrādhikaraṇe adhidaivagatānyatraprasiddhendrādināmasamanvasiddhyarthaṃ dehāntasthatvarūpaliṅgasamanvayaḥ kriyata iti śāstrādhyāyapādasaṅgatayaḥ siddhā ityāśayena pūrvādhikaraṇatadviṣayavākyasaṅgatī darśayati - adṛśya iti ।। pūrvādhikaraṇodāhṛte aadṛśye anātmye'; iti vākye ānandamayasya kārtsnyenājñeyatvarūpamadṛśyatvamuktamityarthaḥ । tataḥ kimityata āha - tacceti । caśabda evārthe। tathā ca yatpūrvoktamadṛśyatvaṃ tadeva aantaḥpraviṣṭam'; iti vākye na vijānantītyanena kasyacidantasthasyocyate । devājñeyatvātkaimutyena pratipādyata ityarthaḥ । anenāntasthatvamukhenādṛśyatvānandamayatvayoranyaniṣṭhatvākṣepāt pūrvādhikaraṇenāsyākṣepikī saṅgatiruktā bhavati । hṛdayaguhāntaḥpraviṣṭaṃ jagatkartāraṃ candramasyantarmanasā svecchayā carantaṃ sahaiva sthitam etaṃ devāstattvābhimāninaḥ kārtsnyena na vijānantīti śrutyarthaḥ । pūrvapakṣe tviyamanyaparā । tatra sayuktikaṃ pūrvapakṣamāha - sa ceti । caśabdo avadhāraṇe । anya ityāvartate । tathā ca so antasstho viṣṇoḥ aanyaḥ'; anya eva bhavet, kutaḥ? aindro rājā'; ityādivākyairyato anyo antaḥsthatayā pratīyate ata iti yojanā । ādiśabdena

apāṃ netāraṃ bhuvanasya gopām ।

tvaṣṭāraṃ rūpāṇi vikurvanti vipaścim ।

brahmendramagniṃ jagataḥ pratiṣṭhāṃ diva ātmānaṃ savitāraṃ bṛhaspatim ।

caturhetāraṃ pradiśo anukḷptaṃ vāco vīryaṃ tapasānvavindat ।

ityādi varuṇatvaṣṭragnyādiprapakatattacchrutiliṅghaṭitataittirīyavākyāni gṛhyante । pūrvapakṣaphalamāha - tasmāditi । idaṃ cāvartate । prasajyata iti śeṣaḥ । tathā ca atasmāt'; antasthasya viṣṇvanyatvāt asaḥ'; adṛśyo anya eva prasajyate । tasmādanyasyādṛśyatvāt aso anya eva'; indrādyanyatamaānandamayaḥ prasajyate na viṣṇuriti yojanā । rājā ya indro jagataḥ aīśe'; īṣṭe jagadīśvaratvena vartata ityarthaḥ । yasmādīśe īṣṭe tasmājjagato rājeti vā । etaduttarasya asaptahotā'; iti padasya sapta buddhīndriyāṇi viṣayeṣu jīvena juhotīti saptahotā । viṣayānandriyaiḥ jīvena vetyarthaḥ। asapta yuñjanti'; iti vākye ādyārdhasya asapta'; chandāṃsi gāyatryādīni

aśvarūpāṇi aekacakraṃ'; sūryarathaṃ prati svātmānaṃ yuñjanti rathe yuktāni bhavantītyarthaḥ । saptacchando abhimāninā pṛthagvedābhimānī saptacchando nāmā ekaḥ pradhāno aśvo asti । achando abhimāninā pṛthagvedābhimānī saptacchando nāmā saptasveko asti'; iti tattvapradīpokteḥ । ata eva asapta yuñjanti eko aśvo vahati saptanāmā'; ityanayorna virodhaḥ । sūryarathacakrasya sthitimāha - trinābhīti । trirāvṛttamāsacatuṣṭayātmakanābhitrayopetam aajaraṃ'; sadā dṛḍham arvaśabditebhyo vājibhyo dūrasthatvādanarvaṃ cakraṃ sūryarathasyāstītyarthaḥ । cakrasya mānasottaragiriśikharavalayaparivartitvāt arvatāṃ merumānasottaramadhyākāśagāmitvāddūrasthatvaṃ yuktam । yena ayatra'; cakre aimā'; imāni viśvāni sarvāṇi bhuvanāni atasthuḥ'; sthitāḥ ityuttarārdhasyārthaḥ । jagataḥ apratiṣṭhām'; āśrayaṃ acaturhetāram'; antaḥkaraṇacatuṣṭaye viṣayāṇāṃ hotāraṃ apradiśaḥ'; pratidiśam aanukḷptaṃ'; vyavasthitaṃ avācaḥ'; vedasya avīryaṃ'; sāraṃ mukhyārtham aindram agniṃ'; adivo'; devyāḥ aātmānaṃ'; svāminaṃ vāyuṃ asavitāraṃ bṛhaspatiṃ'; abrahmā'; hiraṇyagarbhaḥ tapasā aanvavindat'; labdhavānityarthaḥ । siddhāntayati - itīti ।।

antas taddharmopadeśāt । antaḥ śrūyamāṇo viṣṇureva । aantassamudre manasā carantam । brahmānvavindaddaśahotāramarṇe'; asamudre antaḥ kavayo vicakṣate marīcīnāṃ padamicchanti vedhasaḥ'; ayasyāṇḍakośaṃ śuṣmamāhuḥ'; ityāditaddharmopadeśāt । sa hi kṣīrasamudraśīyī ।

kuto na mantavyamityatastatra hetutvena sūtramupanyasya vyācaṣṭe - antariti ।। sūtre antarityuddeśyabhāge apekṣitaṃ padamadhyāhṛtya darśayati - śrūyamāṇa iti । antassthatvena śrutyocyamāna ityarthaḥ । vidheyasamarpakasyānuvṛttasya tattu, ityasyārthamāha - viṣṇureveti । taittirīyopaniṣadgatabhinnabhinnavākyodāharaṇapūrvakaṃ hetvaṃśaṃ vyācaṣṭe - antariti। ityādīti । tasya dharmāstaddharmāḥ teṣāmupadeśo vacanaṃ ityādirūpaścāsau taddharmopadeśaśca ityāditaddharmopadeśaḥ tasmādityarthaḥ । yadvā - luptavibhaktiko ayaṃ nirdeśaḥ । tathā cetyāderupadeśādityarthaḥ । samudāyaikavacanametat । anena aantaḥpraviṣṭam'; iti vākye aantaḥśrūyamāṇo'; hṛdayāntassthatvena śrutyukto viṣṇureva, na tvanyaḥ । kutaḥ?

tasya viṣṇordharmāṇāṃ kṣīrapralayābdhisthatvabrahmajñeyatvabrahmatapolabhyatvabrahmāṇḍavīyatvādirūpāṇāṃ atasmin'; antaḥśrute tenāntarityādinā aupadeśāt'; uktatvāditi sūtrārtha ukto bhavati । upadeśādityantasya sūtrasya tasmādanya eveti na mantavyamityanenānvayaḥ । abrahmā'; vartamānacaturmukhaḥ asamudre'; pralayābdhau kṣīrābdhau ca aantararṇe'; jale kṣīre ca amanasā'; svecchayā sañcarantaṃ adaśahotāraṃ'; jñānakarmākhyadaśendriyeṣu viṣayahotāraṃ tattadviṣayasthāpakaṃ daśendriyāṇi jīvena viṣayeṣu juhvataṃ vā viṣṇum aanvavindat'; vyajānāt । akavayo'; jñāninaḥ asamudre'; kṣīrapralayābdhyorantaḥsthitaṃ vicakṣate jānanti । avedhaso'; bhūtabhaviṣyadbrahmāṇaḥ amarīcirmitaruktvataḥ'; iti chāndogyabhāṣyokteḥ । pramitaruktvanimittāt marīcipadoktānāṃ jīvānāṃ padam āśrayaṃ viṣṇum icchanti prārthayanti । tattvapradīparītyā akavayaḥ'; santaḥ avedhaso'; vicakṣate vicakṣaṇāya

jñānāya marīcīnāṃ padaṃ viṣṇum icchantītyekānvayo vā । kavayaḥ aaṇḍakośaṃ'; brahmāṇḍākhyasthānaṃ ayasya'; viṣṇoḥ aśuṣmaṃ'; vīryaṃ tadupādānakamāhuriti śrutyarthaḥ । viriñcivākyasyāsya aprāṇa ulbaṃ tena kḷpto amṛtenāhamasmi'; iti vākyaśeṣaḥ । tasya aulbaṃ'; jarāyuḥ aprāṇaḥ'; antaḥprāvaraṇaṃ yena sahaiva jāyate । atena'; amṛtena aahaṃ'; kḷpto asmītyarthastattvapradīpe abhihitaḥ । kṣīrasamudrasthatvasya viṣṇuliṅgatvaṃ kuta ityata āha - sa hīti । asaḥ'; viṣṇuḥ hiśabdena lokaprasiddhatvāditi hetu sūcitaḥ ।

tasya ca vīryamaṇḍakośaḥ । so abhidhyāya śarīrātsvātsisṛkṣurvividhāḥ prajāḥ । apa eva sasarjādau tāsu vīryamavāsṛjat । tadaṇaḍamabhavaddhaimaṃ sahasrāṃśusamaprabham । yasmin jajñe svayaṃ brahmā sarvalokapitāmahaḥ । āpo nārā iti proktā āpo vai narasūnavaḥ । ayanaṃ tasya tāḥ pūrvaṃ tena nārāyaṇaḥ smṛtaḥ ।

astu viṣṇoḥ kṣīrābdhisthatvaṃ liṅgaṃ prasiddhatvāt, tathāpi pralayārṇavasthatvasya brahmāṇḍavīryatvasya ca kuto viṣṇudharmatvamityatastayorviṣṇudharmatve pramāṇaṃ vaktuṃ pratijānīte - tasyeti । aaṇḍakośo'; brahmāṇḍākhyasthānaṃ atasya'; viṣṇorvīryamityarthaḥ । caśabdātsaḥ pralayasamudraśāyīti pratijñā sūcyate । tasyaivetyavadhāraṇe vā caśabdaḥ । tathātve pratijñāntaramupalakṣaṇīyam । ata eva pralayābdhiśāyitve aāpo nārāḥ'; iti paścātpramāṇopanyāsaḥ śrutāvaṇḍakośaśabdaśravaṇe api pratyayasya svārthikatvāttattyāgenāṇḍakośa ityevānūditam । śrutāvapi tathaiva chedo vā । asaḥ'; vāsudevāt jāto viṣṇuḥ asvāt'; svakīyāccharīrāt vividhāḥ prajāḥ asisṛkṣuḥ'; sraṣṭumicchuḥ aabhidhyāya'; vicintya aādau'; aṇḍasṛṣṭeḥ pūrvameva aapaḥ'; tadāvaraṇarūpāḥ sasarja । tāsvapsu vīryam aavāsṛjat'; nyadhāt māyādvāreti śeṣaḥ । ahaimaṃ'; hiraṇyātmakaṃ asahasrāṃśusamaprabhaṃ'; sūryasamaprakāśaṃ atat'; vīryaṃ brahmāṇḍākhyamabhavat । ayasmin'; aṇḍe asarvalokapitāmaho'; brahmā caturmukhaḥ asvayaṃ'; svatantrāt hareḥ sākṣājjajñe ityarthaḥ । yataḥ āpo anarasūnavaḥ'; narasya viṣṇossūnavaḥ । aviṣṇurnaro nāśātparo yataḥ'; iti bhāgavatatātparyokteḥ । ato nārāḥ proktāḥ yena kāraṇena apūrvaṃ'; pralaye atāḥ'; āpaḥ tasya viṣṇoḥ ayanaṃ atena saḥ nārāyaṇaḥ smṛtaḥ'; tacchabdavācyatvena smṛtyukta ityarthaḥ । yadyapi -

puruṣo aṇḍaṃ vinirbhidya yadādau sa vinirgataḥ ।

ātmano ayanamanvicchannapo asrākṣīcchuciḥ śucīḥ ।।

iti bhāgavate ।

aṇḍaṃ praviṣṭo yo viṣṇuḥ so aṇḍaṃ bhittvā prakāśitaḥ ।

so apo asṛjattato nārā ।

iti bhāgavatatātparye cāṇḍasṛṣṭyanantaram apsṛṣṭirucyate । tathāpi sā bahiḥsṛṣṭeranyāntareti na virodhaḥ । itītyasya atasya ca vīryamaṇḍakośaḥ, sa hi pralayasamudraśāyī yataḥ'; iti pūrveṇānvayaḥ ।

aahaṃ tattejo raśmīnnārāyaṇaṃ puruṣaṃ jātamagrataḥ ।
puruṣātprakṛtirjagadaṇḍam'; iti caturvedaśikhāyām ।।

itaśca brahmāṇḍajanakavīryatvaṃ pralayasthatvaṃ ca tasyaiva jñāyata ityāha - ahamiti । atripuruṣaṃ māyābījamajāyata'; iti vākyaśeṣaḥ । taditi vyāptivacano asarvanāmaśabdaḥ । athavā sarvanāmaśabdaḥ, ata eva ṭīkāyāṃ tadaheyamiti vyutkramaḥ kṛtaḥ । tathā ca tatprasiddhaṃ vyāptaṃ vā aaham'; aheyaṃ ratiḥ śaṃ ca mitamasyeti raśmirjīvaḥ tamindayati prerayatīti raśmīt jīvaprerakaṃ, inda preraṇe iti dhātoḥ ayaṃ dakārāntaḥ śabdaḥ । anukṛtyadhikaraṇe tu - indhī dīptāviti dhātuvyākhyānāt raśmīt bhagavadapekṣayā raśmirūpāṇām alpānāṃ sūryāditejasāṃ prakāśakamiti vyākhyātam, tatra dhakārānto agnīcchabdavadayaṃ śabdo jñātavyaḥ । atejaḥ'; jagatprakāśakaṃ apuruṣaṃ'; pūrṇaṣaḍguṇaṃ nārāyaṇaṃ tadākhyaṃ brahma teja iti vā । aagrataḥ'; pralaye ajātaṃ'; sthitaṃ tasmānnārāyaṇākhyapuruṣāt aagrataḥ'; prathamaṃ aprakṛtiḥ'; cetanā jāyate gacchatīti jagat jīvasamudāyaḥ,

jātamityasyobhayatra yathāyogyaṃ sambandhaḥ । janiśca yathā yogyā grāhyā । paścāt aaṇḍaṃ ca'; atripuruṣaṃ'; brahmavāyurudrākhyapuruṣatrayayuktaṃ amāyābījaṃ'; prakṛtyupādānakam ajāyateti tattvapradīpadiśā śrutyarthaḥ । caturvedaśikhāyām ityasya vacanādityadhyāhāreṇa tasyetyanenānvayaḥ ।

bhedavyapadeśāc cānyaḥ । aindrasyātmā nihitaḥ pañca hotā'; avāyorātmānaṃ kavayo nicikyuḥ'; aantarāditye manasā carantam, devānāṃhṛdayaṃ brahmānvavindat' ityādibhedavyapadeśāt ।।

yadyevaṃ samudrasthatvādiliṅgādantasstho viṣṇuḥ, tarhi tenāntassthena viṣṇunā indrādīnāmabhedo atra vivakṣito astu । indrādiprāpakakaśrutyāderapi sadbhāvāt । śrutyādeśca svabhāvato liṅgasya niravakāśatayā balavattvenānyatarabādhenānyatarapakṣanirṇayāyogāt । evaṃ ca pūrvottarapakṣadvaye anyonyaṃ bādhyabādhakabhāvaśūnye sati tadanyathānupapattyā antaḥsthena viṣṇunendrādīnāmabhedaḥ prāpta ityāśaṅkāṃ pariharatsūtraṃ paṭhitvā vyācaṣṭe - bhedeti । taittirīye - aindrasya'; ityeko bhedavyapadeśaḥ । aantaḥ'; ityaparaḥ । adevānām'; iti cetaraḥ । ādiśabdena aamṛtaṃ devānāmāyuḥ prajānāmindraṃ rājānaṃ savitāram'; ityādikaṃ gṛhyate । vyapadeśādityasyānya iti sautrapratijñayānvayaḥ । anena sūtre vidheyasamuccayārthakacaśabdasya bhinnakrameṇa anvayena na kevalamantaśśrūyamāṇo viṣṇuḥ, kintvindrādibhyo anyaśca । kutaḥ? tasyendrādyantaryāmitvadantassthatvakathanena tebhyo bhedokteriti sūtrārtha ukto bhavati । atra śrutāvindraśabdo anyaparaḥ; ṣaṣṭhīśravaṇāt । aindro rājā'; ityādau tu indrādiśabdāḥ paramamukhyavṛttyā viṣṇuparā eva, bādhakābhāvāt । tathā ca mano vihāya pañcasu jñānendriyeṣu śabdādiviṣayahotā tairviṣayānubhāvakaḥ । indrasyātmā antaryāmī ādānādikartā vā । sarvahṛdayeṣu anihitaḥ'; sannihitaḥ akavayo'; jñāninaḥ avāyorātmānaṃ nicikyuḥ'; dadṛśuḥ āditye antaḥ amanasā'; svecchayā sañcarantaṃ viṣṇuṃ kavayaḥ anvavindan । abrahmā'; caturmukhaḥ devānāṃ hṛdyayanāt sthiteḥ pravartanādvā hṛdayaṃ viṣṇum aanvavindat'; apaśyaditi śrutyarthaḥ ।

।। ityantassthatvādhikaraṇam ।।

।।

ako hyevānyātkaḥ prāṇyāt । yadeṣa ākāśa ānando na syāt' iti ākāśasyānandamayatve heturuktaḥ na tu viṣṇoḥ ।

atrādhikaraṇe bhagatavi lokato anyatraprasiddhākāśapadopalakṣitādhibhautikāśeṣaśabdasamanvayaḥ kriyate । phalakathanena pūrvapakṣaḥ sūcito bhavatītyāśayena pūrvapakṣaphalamāha - ko hīti ।। ityānandamayādhikaraṇodāhṛtavākyenetyarthaḥ । tuśabdasyākāśasya tviti sambandhaḥ । tathā ca chandogaśrutyuktākāśābhinnākāśasyaivetyarthaḥ । aānandamayatve'; pūrṇānandatvena nimittena ānandamayaśabdavācyatve ahetuḥ'; lokaceṣṭakatvarūpaḥ । tuśabdārthaivakāravyāvartyamāha - neti । anena viṣṇubhinnabhūtākāśasyaiva chandogaśrutyuktākāśaśabdavācyatvamiti pūrvapakṣe ako hi'; iti taittirīyaśrutyukto api sa eveti taduktahetunā tasyaivānandamayatvaṃ sidhyati, na viṣṇoriti phalamuktaṃ bhavati । pūrvasaṅgatistvadhikāśaṅkāṃ kṛtvātra pūrvanyāya evātidiśyata ityātideśikī draṣṭavyā ।

iti na mantavyam । yataḥ -
ākāśas talliṅgāt ।
aasya lokasya kā gatirityākāśa iti hovāca'; ityatra bhūtākāśasya prāptiḥ । na cāsau yujyate, kintu, viṣṇureva । asa eṣa parovarīyānudgīthaḥ sa eṣo anantaḥ'; ityāditalliṅgāt ।

siddhāntayati - itīti ।। kuto na mantavyamityāśaṅkāyāṃ tatra hetutayā sūtramupādatte । tatrādyasya ayataścodeti'; itivat kuta ityarthaḥ । ayacchabdastu parāmarśe praśnārthe api bhaṇyate'; iti bhāgavatatātparyokteḥ । dvitīyastu na mantavyamiti pratijñāyāṃ sūtrārthasya hetutvadyotakaḥ । viṣayādeḥ pūrvapakṣaphalakathanena sūcane api mukhato anukteḥ tadanuvādapūrvakaṃ sūtraṃ vyācaṣṭe - asyeti । aityatra'; vākye pratipādyatvasyeti śeṣaḥ । yadyapi tathāpītyarthe । aasau'; ākāśo atra vācya iti śeṣaḥ। sūtre anuvṛttasya atattu'; ityasyārtho viṣṇureveti । luptavibhaktiko nirdeśaḥ ādiśabdāt asarvāṇi bhūtāni'; ityādijagatkāraṇatvapratipādakaṃ vākyaṃ gṛhyate । yathoktaṃ tattvapradīpe - "sarvāṇi bhūtāni'; ityādinā udīryamāṇaṃ jagadutpādakatvādikamādiśabdādupādadīta"iti । liṅgapadaṃ śrutyupalakṣakam । tathā cetthaṃ yojanā-yadyapi aasya lokasya'; iti chandogavākye bhūtākāśasya śrutyādibalādasti pratipādyatvasya prāptiḥ । tathāpi nāsāvatra vākye ākāśapadena vācyo yujyate, kintu - viṣṇureva । kutaḥ? asa eṣaḥ'; ityādivākye atalliṅgāt'; tasya viṣṇorliṅgamasādhāraṇadharmaḥ parovarīyastavādiḥ । tasya tasminnākāśe śravaṇāduktatvāt । yata evaṃ talliṅgāt asau chandogaśrutyuktākāśo viṣṇureva, tata eva ako hi'; iti taittirīyavākye apyasāveva pratipādyata iti tasyaivānandamayatve heturukto na tu bhūtasya। ato bhūtākāśasyānandamayatve heturuktaḥ, na tu viṣṇoriti na mantavyamiti । anena sūtrayojanā darśitā। asyetyāderayamarthaḥ - aasya'; pratyakṣasiddhasya

pṛthivīlokasya tadabhimāninaścaturmukhasya akā gatiḥ'; āśraya iti śilakena pṛṣṭaḥ pravāhaṇo rājā ādīptatvādākāśanāmako viṣṇuriti pratyuvāca । kathamityākāṅkṣāyāṃ tadupapādanāya tasyākāśasya mahimānamāha - asarvāṇi havā imāni bhūtānyākāśādeva samutpadyante ākāśaṃ pratyastaṃ yanti ākāśo hyevaibhyo jyāyānākāśaḥ parāyaṇaṃ sa eṣa paro varīyānudgīthaḥ sa eṣo anantaḥ'; iti । atra vaiśabdasya prasiddhidyotakasya sannihitasarvabhūtānvaye vā, asyurevaṃ tu punarvaivetyavadhāraṇavācakāḥ'; ityabhidhānādavadhāraṇārthatvaṃ vā draṣṭavyam । bhūtaśabdo bhūtākāśa evātrocyate iti pūrvapakṣe ākāśavyatiriktabhūtaparaḥ । siddhānte tu sarvabhūtaparaḥ । brahmādisarvajagatparo vā । tathā ca asarvāṇīmāni'; pramitāni ākāśādibhūtāni brahmādijagadvā ākāśādeva samutpadyante । ahavai'; prasiddhaṃ hi ।

ākāśaṃ apratyastam'; adarśanaṃ ayanti'; tatraiva pralaye muktau ca līnāḥ bhavanti । kutaḥ? ahi'; yasmādākāśa eva aebhyo'; brahmādibhyo ajyāyān'; adhikottamaḥ । kuta etat? yata ākāśaḥ aparāyaṇam'; uttamāśrayaḥ naitasmāduttamaṃ vastvāśaṅkyamiti bhāvenāha - sa iti । asa eṣaḥ'; ākāśanāmā bhagavān aparovarīyān'; atra -

parasmāduttamaṃ proktaṃ paro iti tataḥ param ।

parovaraṃ paraṃ tasmātproktaṃ pārovarīyakam ।।

iti sāmasaṃhitāvacanānusāreṇādau para iti śabdāntarasya madhye varaśabdāntarasya ca āvāpena vṛttivākye subādeśasya sorulopena rutvotvaguṇeṣu samāne pare optaśabdadvayasya lope cottamottamottama ityartho jñātavyaḥ । audgīthaḥ'; uccatvena gīta ukto vedena । takārasya thakāro vyatyayāt । asa eṣaḥ'; ākāśaḥ aananto'; deśakālaguṇairaparicchanna iti । chāndogyabhāṣye tu auccatvādgīthatvātsarvasthānasthatvādudgītho bhagavān'; iti vyākhyātam ।

aviṣṇornu kaṃ vīryāṇi pravocaṃ yaḥ pārthivān vimame rajāṃsi'; aparo mātrayā tanvā vṛdhāna'; ityādinā tasyaiva hi talliṅgam ।

asa eṣo anantaḥ'; ityuktānantatvasyāparimitatvasya viṣṇuniṣṭhatvaṃ kuto jñāyata ityata āha-viṣṇoriti। viṣṇorvīryāṇi akaṃ'; ko anu ko vā apravocam'; prāvocat । sākalyena pravakti na ko api । ayaḥ'; kaḥ kavirbahmā apārthivāni rajāṃsi'; pārthivaparamāṇūn avimame'; gaṇayati । so api na pravaktīti śrutyarthaḥ। aparovarīyān'; ityuktasarvottamatvasya viṣṇudharmatvaṃ kuta ityata āha - para iti । atra ana te mahitvamanvaśnuvanti'; iti uttaravākyāduktārtho jñāyate । ata evādiśabda ubhayānvayī । tatrādyo aviṣṇornu vīryagaṇanāṃ katamo arhatīha yaḥ parthivānyapi kavirvimame rajāṃsi'; iti smṛtigrāhī । vyākhyāteyaṃ śrutirjanmanaye । ityādinā vākyeneti śeṣaḥ । yadyapi śrutyanusārātsarvottamatve prathamaṃ pramāṇaṃ vaktavyaṃ na tu anantatve । ata eva ṭīkāyāmādau sarvottamatvaṃ gṛhītam। tathāpi anantatvasya sāvakāśatvaśaṅkāviṣayatvātprathamaṃ tatra pramāṇopanyāsaḥ । ata eva tatraivottaratra smṛtyā sāvakāśatvaśaṅkāparihāraḥ । atasya'; viṣṇoḥ hiśabdo yata ityarthe । atat'; anantatvādi aliṅgaṃ'; dharma ityavagatam। ato na hetuviśeṣaṇāsiddhiriti vākyaśeṣaḥ । evakārapāṭhe nānaikāntyamiti śeṣaḥ । yadyapi aanantaḥ'; iti śrutiḥ; vācakaśabdatvāt । tathāpi tatpadapravṛttinimittasya liṅgatvamapyaviruddham ।

ananto bhagavān brahmā ānandetyādibhiḥ padaiḥ । procyate viṣṇurevaikaḥ pareṣāmupacārataḥ । iti brāhme ।

nanvanantatvam aanantākāśavatpaśyan'; ityākāśasyāpi smaryate, ataḥ sāvakāśatvātkathaṃ viṣṇoreva talliṅgamityataḥ smṛtimāha - ananta iti । ānandeti luptavibhaktiko nirdeśaḥ। viṣṇurevaiko mukhyatayā procyata iti sambandhaḥ । apareṣāṃ'; viṣṇoranyeṣām aupacārataḥ'; svasvasamīpagataparamātmasambandhādeva vācyateti śeṣaḥ । iti brāhma ityasya tasyaiva talliṅgamityuktamiti pūrveṇānvayaḥ । anenaivakāro liṅgasya niravakāśatvajñāpaka iti sūcitam ।

anāmāni sarvāṇi yamāviśanti'; iti coktam ।।

nanu śrutyā pūrvapakṣite kathaṃ liṅgena nirṇayaḥ । liṅgasya śrutito durbalatvādityataḥ ākāśaśrutirviṣṇau sāvakāśeti śrutyā darśayati - nāmānīti । aco'; yato anāmāni sarvāṇi'; iti vākyena viṣṇorākāśādisarvaśabdavācyatvamuktam, ato liṅgena śruterbādhayā nirṇayo yukta iti yojanā ।

।। ityākāśādhikaraṇam ।।

।।

ata eva prāṇaḥ ।

atrādhikaraṇe lokato anyatra prasiddhādhyātmikāśeṣaśabdopalakṣakapraṇaśabdasya brahmaṇi samanvayaḥ kriyate । sarvatrādau sūtraṃ pāṭhyam । paścātsaṅgatyādikaṃ vaktavyamiti sūcayitumatra sūtramādāveva paṭhati - ata eveti ।

tadvai tvaṃ prāṇo abhavaḥ mahān bhogaḥ prajāpateḥ । bhujaḥ kariṣyamāṇaḥ yaddevān prāṇayo nava iti mahābhogaśabdena paramānandatvaṃ prāṇasyoktam ।।

viṣayavākyodāharṇapūrvakaṃ pūrvādhikaraṇena saṅgatiṃ viṣayasaṃśayau ca sūcayati - taditi ।। atra yattadorāvṛttiḥ । bhujyata iti bhogaḥ ānandaḥ । tena tadvānupalakṣyate, dharmādharmiṇorabhedavivakṣā vā । tathā ca he viṣṇo ayat'; yasmāt aprajāpateḥ'; hiraṇyagarbhasya tadupakṣitānāṃ sakalajīvānāṃ abhujaḥ'; bhogān yogyānandān akariṣyamāṇaḥ'; upalakṣaṇametat - kurvāṇo akārṣīśca । atasmāttvaṃ'; amahān bhogaḥ'; pūrṇānandavānabhavaḥ। svasya mahābhogābhāve parasmai taddānānupapatteḥ । yasmācca pāyuguhyaikyena navendriyābhimānino devān tvaṃ aprāṇayaḥ'; aceṣṭayaḥ। idamapyupalakṣaṇaṃ - ceṣṭayasi ceṣṭayiṣyasi ca । tasmāttvaṃ prāṇaḥ prāṇaśabdavācyo abhava iti siddhāntarītyā śrutyarthaḥ । pūrvapakṣe tvetatsarvaṃ mukhyaprāṇe yojyam । itīti । aiti'; taittirīyaśākhāgatavākye aparamānandatvaṃ'; pūrṇānandatvaparyavasitaṃ atadvai tvam'; iti vākye amahābhogaśabdena'; amahān bhogaḥ'; iti padadvayātmakavākyena ca prāṇasyoktamiti yojanā । anena prāṇākhyo viṣayaḥ । tasya viṣṇvanyatvākṣepamukhenānandamayatvasyāpyanyaniṣṭhatvākṣepādānandamayādhikaraṇenāsyākṣepikī saṅgatiḥ । saḥ vāyuruta viṣṇuriti saṃśayaśca sūcito bhavati ।

sa ca prāṇaḥ prasiddhervāyuḥ ityāpatati ।

sayuktikaṃ pūrvapakṣaṃ darśayati - sa ceti ।। tacchabda āvartate । caśabdo avadhāraṇe । vāyurityanena sambadhyate । ānandamayaśceti samuccaye vā । tathā ca paramānandatvaṃ yasya prāṇasyoktaṃ saḥ aprāṇaḥ'; tacchabdavācyo mukhyavāyureveti aāpatati'; prāpnoti । ata evānandamayo api sa evetyāpatati । kutaḥ? prasiddheḥ prāṇaśruteḥ tasyāśca tasminvāyau prasiddhe rūḍhatvāt । prāṇapadapravṛttinimittasya jīvanāḍihetutvasya ca śarīre sati mukhye jīvanādikaṃ sambhavati nāsatītyanvayavyatirekābhyāṃ svaśarīragatavāyuvikāradvārā mukhyavāyāveva prasiddherdarśanāditi yojanā ।

na caivam । yato viṣṇureva prāṇaḥ, ata eva aśrīśca te lakṣmīśca patnyau । ahorātre pārśve'; ityāditalliṅgādeva ।।

siddhāntayati - na ceti ।। evaṃ prāṇasya vāyutvaṃ ānandamayatvaṃ ca na yuktamityarthaḥ । kuto

naivamityāśaṅkāyāṃ tatra hetutayā sūtraṃ vyācaṣṭe - yata iti । sūtrārthasya hetutvadyotako ayaṃ yataśśabdaḥ । sūtre anuvṛttasya tattvityasyārtho viṣṇureveti । tathā ca yato ayaṃ prāṇo viṣṇoreva ato naivamityanvayaḥ । kuto ayaṃ prāṇo viṣṇurevetyataḥ sautraṃ hetumanūdya vyācaṣṭe - ata eveti । ityādinoktaṃ yadviṣṇuliṅgaṃ tasmādevetyarthaḥ । kathaṃ śrutyā pūrvapakṣite liṅgena nirṇaya ityato liṅgasya niravakāśatvajñāpanāyaivakāraḥ । tathā ca sāvakāśaśruterniravakāśaliṅgena bādha iti bhāvaḥ । he viṣṇo ate'; tava śrīśca lakṣmīśceti dve patnyau staḥ । vakṣasthalāśritā śrīḥ aṅkasthitā lakṣmīriti sampradāyavidaḥ । tattvapradīpe tu - aṅkasthitā śrīḥ vakṣasi lakṣmabhūtā lakṣmīrityuktam। aahorātre'; tadabhimānisūryacandrau apārśve'; pārśvasthitāvityarthaḥ । divārātramete pārśvagate iti vā । yadyapīdam aadbhyaḥ'; iti pūrvānuvākagatam । atadvai tvaṃ prāṇaḥ'; ityetacca abhartā san bhriyamāṇaḥ'; ityuttarānuvākagatam । tathā ca nānayorliṅgaliṅgibhāvo yujyate । tathāpi aśrīśca te'; iti yuṣmacchabdenoktasya atadvai tvaṃ prāṇaḥ'; ityatrāpi yuṣmacchabdena pratyabhijñānāttadupapattiḥ । niravakāśatvādbhinnānuvākasthasyāpi mukhato grahaṇaṃ yuktam । ādiśabdena ahariṃ harantamanuyanti devāḥ । viśvasyeśānaṃ vṛṣabhaṃ matīnām'; iti tattvapradīpodāhṛtamanuvākāntarasthaṃ gṛhyate । sarvabuddhiniyantāraṃ jagatpatiṃ sarvasaṃhartāraṃ hariṃ devāḥ anugacchantītyarthaḥ । candrikāyāṃ tu - abhartā san'; ityuttarānuvākagataṃ atamevamṛtyumamṛtantamāhustaṃ bhartāraṃ tamugoptāramāhuḥ'; ityādikamādipadena grāhyamityuktam । yadyapi taittirīyaśākhāyāṃ ahrīścate'; iti pāṭhaḥ । tathāpi vājasaneyaśākhābhiprāyeṇa evamudāhṛtamiti dhyeyam । sūtrārtastu spaṣṭaḥ ।

।। iti prāṇādhikaraṇam ।।

।। jyotiradhikaraṇam ।।

ayo veda nihitaṃ guhāyām'; ityuktam । avi me karṇā patayato vicakṣurvīaṃ jyotirhṛdaya āhitaṃ yat । vi me manaścarati dūra ādhīḥ kiṃ svidvakṣyāmi kimu nūmaniṣye' iti jyotiruktam ।

atrādhikaraṇe tattatsūktagatāśeṣaśabdopalakṣakasya lokato anyatraprasiddhasya jyotirnāmno brahmaṇi samanvayaḥ kriyate । pūrvādhikaraṇatadviṣayasaṅgatī viṣayavākyodāharaṇapūrvakaṃ viṣayasaṃśayau ca darśayati - yo vedeti ।। tataḥ kimityata āha - tacceti । co avadhāraṇe । tathā ca yatpūrvaṃ māntravarṇikapadopāttamantravarṇagatena ayo veda'; iti vākyena guhānihitaṃ vastūktaṃ tadevānandamayādyākhyamityuktam । tadeva avime karṇā'; iti vākye ajyotiruktaṃ'

jyotiśśabdenoktamityarthaḥ। anena vakṣyamāṇapūrvapakṣaparyālocanayā jyotiṣo viṣṇvanyatvasādhanamukhenānandamayatvasyānyaniṣṭhatvākṣepādānandamayādhikaraṇenāsyākṣepikī saṅgatiḥ sūcitā bhavati । jyotirviṣayaḥ kimagniruta viṣṇuriti sandehaśca sūcito bhavati । avi me'; iti ṛṅmantre vītyupasargāṇāṃ kriyāpadenānvayaḥ । tatra

dhātoreva vicaraṇābhidhāyakatvam । upasargāstu dyotakāḥ na vācakāḥ । ata eva sūtre caraṇābhidhānāt ityevoktam। bhāṣye tu avicaraṇābhidhānāt'; iti spaṣṭārthamuktam । ata eva tattvapradīpe aspaṣṭatvāya vicaraṇābhidhānāt ityuktam'; ityuktam। ame'; ityasmacchabdena mantradraṣṭā ṛṣirucyate । adūra ādhīḥ'; ityasya ekapadatve api avagrahadarśanena dvikhaṇḍatvādvibhajyānvayaḥ । āṅ īṣadabhivyāptyubhayārthakaḥ । vartata iti śeṣaḥ । tathā ca yato me karṇau jyotiṣo viruddhaṃ patayataḥ patataḥ । svārthe ṇic । cakṣuśca viruddhaṃ patatīti vipariṇāmenānvayaḥ । yathā karṇāderjyotirvidūratvaṃ evaṃ jyotiṣo api karṇādividūratvamityāha - vīdamiti । kampo atyantamityarthe । tathā ca yadidaṃ hṛdaye aāhitam'; ā samantāt sthitaṃ jyotistadatyantaṃ karṇādiviruddhaṃ vartate । evaṃ me manaḥ jyotiṣo dūre vicarati atīva taddarśanaviruddhaṃ vartate । manaścaraṇasya tattvaniṣṭhāvirodhitvaṃ acañcalaṃ hi manaḥ kṛṣṇa'; iti gītāyāmuktam । ataḥ kāraṇāt aādhīḥ'; īṣadbuddhirahaṃ vyāptabuddhirapīti vā akiṃ svit'; kiṃ nu vakṣyāmi । kimu kiṃ vā nu idānīṃ amaniṣye'; cintayāmīti mantrārthaḥ । tattvapradīpe tu - ā samantāddūrasthabuddhirahamityekānvayena vyākhyātam ।

tacca jyotiragnisūktatvātprasiddheścāgnireveti prāptam ।

atha sayuktikaṃ pūrvapakṣayati - tacceti । agniśabdo bhūtataddevatāparaḥ। dvitīyacaśabdo bhinnakramaḥ । tathā ca tajjyotirguhānihitaṃ cāgnireva bhavediti prāptaṃ, kutaḥ? aprasiddheḥ'; jyotiśśrutestasyāśca tasminnagnāveva prasiddheḥ rūḍhatvāt । na kevalaṃ śruterevedaṃ jyotiragniḥ, kintu tasya jyotiṣaḥ aagnisūktatvāt'; agniprakaraṇagatatvācceti yojanā । ata eva pūrvapakṣopasaṃhāraṭīkāyāṃ śrutiprakaraṇayorbalavatvāditi prasiddhapadalakṣitāyāḥ śruteḥ prathamamuktiḥ । ata eva candrikāyāṃ bhāṣye agnisūktasthatvācceti caśabdaprayogādityuktam । tathā ca śrutiprakaraṇābhyāṃ guhānihitatvaliṅgamātrasya bādhāt agnirevedaṃ jyotirguhānihitaṃ ceti bhāvaḥ ।

ata āha -
jyotiś caraṇābhidhānāt । karṇādīnāṃ vicaraṇābhidhānāt ।
siddhāntayatsūtramavatārayati - ata iti ।। yataḥ pūrvapakṣaḥ prāpto ataḥ uttaraṃ sūtramāha bhagavānbādarāyaṇa ityarthaḥ । tadeva sūtraṃ paṭhati jyotiriti । sūtre tattvityasya anuvṛttiṃ vipariṇāmaṃ cābhipretya pratijñāṃśaṃ vyācaṣṭe - viṣṇureveti । ajyotiḥ'; tacchabdavācyo viṣṇureva bhavediti yojanā । kuta ityataḥ prāptaṃ acaraṇābhidhānāt'; iti hetvaṃśaṃ caraṇaśabdasya vicaraṇārthatvaṃ karṇādīnāmityasya adhyāhāraṃ cābhipretya vyācaṣṭe - karṇādīnāmiti । atra vākye karṇādīnāmetajjyotiḥprati viruddhacaraṇokteḥ karṇādividūratvaliṅgaśravaṇādityarthaḥ । atra karṇādividūratvaṃ nāma tairiyaditi paricchedāyogyavaibhavatvaṃ, na tu karṇādividūratvamātram । tadviṣaye tasyāsambhavāt । abhidhānaparyantadhāvanaṃ hetvasiddhiparihārāyeti draṣṭavyam ।

sa hi aparo mātrayā tanvā vṛdhāna'; ityādinā karṇādividūraḥ ।।

nanvastu jyotiṣaḥ karṇādividūratvoktiḥ, tāvatā tasya viṣṇutvaṃ kuta ityataḥ karṇādividūratvasya viṣṇvekaliṅgatve śrutimudāharan tatpratijānīte - sa hīti ।। evetyanuṣajyate । ādiśabdena ana te viṣṇo'; ityādikaṃ gṛhyate । tathā ca ahi'; yasmāt asaḥ'; viṣṇureva aparo mātrayā'; ityādivākyena karṇādividūra iti pramitaḥ tasmānnāprayojakatā, na vā hetuviśeṣaṇāsiddhirityadhyāhāreṇa yojanā । anena ajyotiḥ'; tacchabdavācyaṃ brahmaiva । kutaḥ? atra karṇādīnāmetajjyotiḥ prati sākalyena tadaviṣayīkaraṇarūpaviruddha acaraṇābhidhānāt'; karṇādividūratvaliṅgaśravaṇāt ittyāvṛttyadhyāhārābhyāṃ sūtrārtha ukto bhavati । māpayati jñāpayati viṣayāniti vā mīyante viṣayā aneneti vā mātrā indriyagaṇaḥ tayā tatastvaṃ aparo'; dūro asīti he viṣṇo anyamahimnaḥ paramantaṃ sīmānaṃ te mahimānaṃ ko api śrotrādinā nāpeti ca prakṛtānuguṇyena śrutirvyākhyeyā । atra tattvapradīpasannyāyaratnāvalīkārayoḥ jyotirityādicatussūcī ekamevāntarbhedādhikaraṇamityabhipretam । agnisūktacchāndogyagataviṣayavākyabhedādanayorbhedaḥ । ṭīkākṛtastujyotissūtramekamadhikaraṇaṃ achandaḥ'; ityāditrisūtrī adhikaraṇāntaramiti jñātavyam ।।

।। iti jyotiradhikaraṇam ।।

।। chando abhidhānādhikaraṇam ।।

chando abhidhānān neti cen na tathā ceto'rpaṇanigadāt tathā hi darśanam ।

atrādhikaraṇe adhivedagatagāyatryādyaśeṣaśabdasamanvayaḥ kriyate । saṅgatyādijijñāsājananāya sūtramevādau paṭhati - chanda iti ।। atra chanda ityāvartate । tacca vyastaṃ samastaṃ ca । tathā ca achando abhidhānāt'; agāyatrī vā idam'; iti vākyasthagāyatrīśabdena caturviṃśatyakṣaramantraviśeṣātmakachandasaḥ pratipādanāt, tacchabdasya tatra rūḍhatvāt, gāyatrīśabdavācyo na viṣṇuḥ, kintu chanda eva । yato gāyatrī na viṣṇuḥ, api tu chandaḥ, ato jyotirapi na viṣṇuḥ kintu chandaḥ । kutaḥ? achando abhidhānāt'; chandasā gāyatryā tadaikyābhiprāyeṇa jyotiṣo abhidhānāt upakramāditi cet - na, viṣṇureva jyotiḥ । kutaḥ? anigadāt'; gāyatrīpadena viṣṇorevābhidhānāt । gāyatryādipadairviṣṇorevābhidhānaṃ ca tadabhedavidhānārthaṃ kintu tathopāsanārthamevetyāha - tatheti । atathā'; gāyatryādiśabdārthaguṇasvarūpatvena acetaso'; manasaḥ aarpaṇāya'; brahmaṇyādhānāyopāsanārthameva viṣṇornigadādityarthaḥ । upāsanetyanuktvā

cetorpaṇetyuktirupāsanāsvarūpakathanārthā । anena prasiddhagāyatryādipadena viṣṇorabhidhānaṃ vyarthamiti śaṅkā parihṛtā। nanu bhavedgāyatrīśabdavācyatvena viṣṇorjyotiśśabdavācyatvasādhanam, yadi gāyatrīśabdavācyatvaṃ viṣṇoḥ pramitaṃ syāt । tadeva kuta ityata āha - tathā hīti । ahi'; yasmāt atathā'; gānatrāṇakartṛtvanimittena viṣṇorgāyatrīśabdavācyatvasādhakaṃ adarśanaṃ'; dṛśyate jñāyate artho yayeti vyupattyā agāyati ca trāyati ca'; ityādirūpā śrutirasti tasmāditi sūtrārthaḥ ।

aatha yadataḥ paro divo jyotirdīpyate'; 
ityuktasya jyotiṣo agāyatrī vā idaṃ sarvam'; 
iti gāyatryā samārambhaḥ kṛtaḥ ।।

tasmānna viṣṇuriti cet - na, tathā cetor'paṇārthaṃ hi nigadyate । agnigāyatryādiśabdārtharūpo asāviti cetor'paṇārthaṃ hi nigadyate ।

śrutyādisaṅgativiṣayavākyaviṣayasaṃśayapūrvapakṣatatphalāni sūcayan sūtre pūrvapakṣāṃśaṃ vyācaṣṭe - atheti ।। uktasyetyāvartyate । tathā ca ahṛdaya āhitaṃ yat'; iti guhānihitatvena yaduktaṃ tasyaiva ajyotiṣaḥ'; punaḥ aatha yadataḥ paro divo jyotirdīpyate viśvataḥ pṛṣṭheṣu sarvataḥ pṛṣṭheṣu anuttameṣūttameṣu lokeṣu । idaṃ vāva tadyadidamasminnantaḥpuruṣe jyotiḥ'; iti chāndogye apyuktasya agāyatryā'; itthaṃbhūtalakṣaṇe tṛtīyā । gāyatrītvena tadrūpatayā asamārambhaḥ'; pāṭhaḥ kṛtaḥ । kuto ayaṃ vijñāyate? yato agāyatrī vā idaṃ sarvaṃ vāgvai gāyatrī vāgvā idaṃ sarvam'; iti vākye agāyatryā'; gāyatrīśabdena tadaikyatātparyeṇa asamārambhaḥ'; upakramaḥ kṛtaḥ ata iti yojanā । tataḥ kimityata āha - tasmāditi। idaṃ cāvartate । jyotirgāyatrīti ca śeṣaḥ । chanda iti cānuṣajyate । tathā ca yasmādgāyatryā samārambhaḥ kṛtaḥ, sa ca yasmādanupasañjātavirodhitvena balavān, tasmādidaṃ jyotirgāyatryeva bhavet । sā ca gāyatrī virṇasamāveśalakṣaṇamantrātmakachanda eva bhavet, na viṣṇuḥ । kutaḥ? tasmāt gāyatrīśabdasya chandasyeva rūḍhatvādvāktvābhidhānācceti yojanā । anena agāyatrī vā idaṃ sarvam'; iti pūrvavākyasthagāyatrīśabdasya viṣṇvanyaparatve tata evottaravākyasthajyotiṣo viṣṇvanyatvāpattyā tata eva agnisūktagatajyotiṣo api tadanyatvameva bhavet । ata evānandamayatvamapi anyasyaiva bhavenna viṣṇoriti pūrvoktākṣepeṇa etadadhikaraṇotthānātpūrveṇāsyākṣepikī saṅgatiḥ । evaṃ gāyatrī viṣayaḥ । kiṃ chandoviśeṣaḥ uta viṣṇuriti sandehaḥ । tathā gāyatrī chandoviśeṣa eva bhavet; tacchabdasya tatra rūḍhatvāditi sayuktikaḥ pūrvapakṣaḥ । tathā tasmāt jyotirapi chanda eveti tasyaiva guhānihitatvamāndamayatvaṃ ceti pūrvapakṣaphalaṃ ca sūcitaṃ bhavati । atra pūrvapakṣe gāyatryādiśabdāḥ mantraparāḥ, sarvamapi vākyaṃ tanmāhātmyaparatayā yojanīyam। siddhānte tu aatha'; ityāderayamarthaḥ - bhagavanmāhātmyāntarārambhe athaśabdaḥ ayat'; śvetadvīpānantāsanavaikuṇṭhagataṃ nārāyaṇavāsudevavaikuṇṭhākhyaṃ rūpatrayaṃ tat aataḥ'; etasmādvivakṣitādbuddhisthāt adivaḥ paraḥ'; paraṃ tadapekṣayoccasthānasthitamityarthaḥ । ajyotiḥ'; tejomayaṃ evaṃbhūtaṃ tat aviśvataḥ pṛṣṭheṣu'

pṛthivyāṃ brahmaṇo merau vaijayante antarikṣagam ।

tṛtīyaṃ satyaloke ca sadanaṃ trividhaṃ matam ।।

iti vacanādantarikṣagavaijayantamerusatyalokagatebhyo brahmasadanebhyaḥ krameṇocceṣu asarvataḥ pṛṣṭheṣu'; antarikṣapṛthivīsvarātmakalokebhyaḥ krameṇocceṣu aanuttameṣu'; na vidyate uttamo loko yebhyasteṣu pratyavareṣviti vā । auttameṣu'; svayamevottameṣu alokeṣu'; śvetadvīpānantāsanavaikuṇṭheṣu adīpyate'; prakāśate

atat'; dīpyamānaṃ tejaḥ aidaṃ vāva'; idaṃ khalu। idaṃ ca kim? ayadidamasmin puruṣe'; hṛdaye aantarjyotiḥ'; tacchabditaṃ brahmāsti tattenaikībhūtamityarthaḥ । yo gāyatrīnāmā gāyatrīsaṃsthaḥ strīrūpo hayaśīrṣākhyo bhagavān tadidaṃ prathamaṃ rūpamityāśayena tasya dvitīyaṃ rūpaṃ vaktuṃ gāyatrītyādivākyaṃ pravṛttam । ayadidaṃ kiñca bhūtaṃ'; pūrṇaṃ matsyādyavatārarūpaṃ yacca asarvaṃ'; sarvāntaḥsthitaṃ rūpaṃ tatsarvaṃ agāyatrī'; gāyatrīnāmā bhagavāneva । vai prasiddham । tasyaiva tṛtīyaṃ rūpamāha - vāgiti । gāyatrīnāmā bhagavān avāgvai'; vāṅnāmako viṣṇureva । kuto asya viṣṇutvamityatastallakṣaṇayogādityāha - vāgvā iti । aidaṃ sarvaṃ bhūtaṃ'; prāṇijātaṃ avāgvai'; vāṅnāmakabhagavadadhīnameva । ataḥ sarvasvāmitvādvāco viṣṇutvamiti । siddhāntasūtrāṃśamanukaroti - neti । nigadyata ityatrāpi sambadhyate । tathā ca jyotiḥśabdena viṣṇureva nigadyata ityarthaḥ । kuta ityato nigadāditi hetuṃ yojayati - hi nigadyata iti । gāyatrīśabdeneti śeṣaḥ । tathā ca ahi'; yasmādgāyatrīśabdenāpi viṣṇureva anigadyate'; abhīdhīyate tasmādityarthaḥ । viṣṇorgāyatryādiśabdairabhidhānaṃ ca na tadabhedavidhānārthaṃ, kintu tathopāsanārthamevetyāha - tatheti । ceto arpaṇetyuktiprayojanaṃ pūrvavat । bhāṣyatvajñāpanāya tathetyādisvapadāni tathāśabdārthakathanena vivṛṇoti - agnīti । atra jyotiśśabdopalakṣakāgnipadaṃ jyotissūtrasya bhinnādhikaraṇatvapakṣe anyatra prasiddhasya gāyatrīpadasya viṣṇau prayoge prayojanamatra vadatā sūtrakṛtā pūrvatrottaratra cāgnyādipadasya viṣṇau prayoge prayojanaṃ sūcitamiti darśayitum । na ca gāyatryādipadābhyāmeva gāyatrīpadasamanvayaphalasya pūrvatrottaratra coktasamanvayaphalasya ca sūcanasambhavādagnipadaṃ vyarthamiti vācyam । phalībhūtasamanvayaviṣayatvenāsyāpi avaśyopādeyatvāt । samānaprakaraṇasthavāgādigrāhakatvena ādiśabdasyāpyāvaśyakatvāt । avaśyāpekṣitābhyāmubhābhyāmapyānandamayādyadhikaraṇeṣu uttaratra coktaprayojanasyāpi sūcanasambhavādubhayamapyāvaśyakam । jyotirityādicatuḥsūtryā ekādhikaraṇatvapakṣe tu sākṣātsamanvetavyapaśabdatvenaiva śabdadvayopādānaṃ, na tu phalatvenāgniśabdasyādhikaraṇāntare apyetannyāyasūcanaṃ tu ādiśabdenaiva, na tūbhābhyām । bhinnajātīyānekaśabdagrahaṇārthaṃ śabdadvayottarādipadam । ata eva tattvapradīpe ādiśabdasyobhayatrānvayaṃ prathamādiśabdena tejaḥśabdānāṃ dvitīyena chandaśśabdānāṃ ca grahaṇamabhipretya aagnyāditejaḥśabdānāṃ gāyatryādichandaśśabdānāṃ ca'; ityuktam। kecittu bhāṣyagatahiśabdo jñānārthamatha dhyānārthamiti pramāṇaprasiddhidyotakaḥ, adhikaraṇāntare apyasya nyāyasyānusandheyatvajñāpakaścetyāhuḥ । ceto arpaṇārthamiti sāvadhāraṇam । tathā ca aasau'; bhagavānagnigāyatryādiśabdairagnigāyatryādiśabdārthaguṇasvarūpa iti । tatra aceto arpaṇārthaṃ'; budhyavatāraṇārtham upāsanārthameva nigadyate, na tadabhedavidhānārthamityarthaḥ । itītyantena tathāśabdārtha uktaḥ। anenāprasiddhagāyatryādipadena viṣṇorabhidhānasya vaiyarthyaśaṅkā parihṛtā ।

tathā hi darśanaṃ agāyati trāyati ca'; ityādi ।

nanu bhavedgāyatryādiśabdavācyatvena viṣṇorjyotiśśabdavācyatāsādhanaṃ yadīyaṃ gāyatrī viṣṇuḥ syāttadeva kuta ityato gānatrāṇakartṛtvaliṅgādityāśayena tasyāsiddhiparihārāya pravṛttaṃ tathāhīti sūtraśeṣam

anukṛtya darśanapadoktāṃ śrutiṃ darśayati - tatheti ।। ahi'; yasmāt aityādi darśanaṃ'; śrutirastītyanvayaḥ । yadyapi agāyati trāyate ca'; iti pāṭhaḥ chandogānam, tathāpi śākhāntaramevedamityadoṣaḥ । ādipadena ayā vai sā gāyatrī iyaṃ vāva sā yeyaṃ pṛthivyasyāṃ hīdaṃ sarvaṃ bhūtaṃ pratiṣṭhitametāmeva nātiśīyate'; ityādikaṃ gṛhyate । śrutyarthastu - yato gāyatrīvācyo bhagavān vedān agāyati'; mukhānnissārayati prathamo vakteti yāvat । yasmācca atrāyate'; akhilamiti śeṣaḥ। ato gāyatrīśabdenocyate । ayā'; prasiddhā gāyatrī tannāmā viṣṇuḥ asā iyaṃ vai'; iyaṃ khalu । kimiyam? ayeyaṃ pṛthivī'; tannāmā bhagavān । kathaṃ pṛthivī viṣṇurityataḥ tallakṣaṇayogādityāha - asyāṃ hīdamiti । aasyāṃ'; pṛthivyāṃ abhūtaṃ'; prāṇijātamāśritamiti । sudhāyāṃ tu pūrvapakṣānuguṇatayā gāyatrī agāyati'; arthaṃ pratipādayati, adhyetṛn atrāyate'; pālayati pāpāt rakṣatītyartha uktaḥ ।

sarvachando abhidho hyeṣaḥ sarvadevābhidho hyasau ।
sarvalokābhidho hyeṣasteṣāṃ tadupacārataḥ ।।

iti vāmane ।।

nanu gāyatryādiśabdasya anyatra rūḍhatvātkathaṃ liṅgamātreṇa viṣṇutvaniścaya ityato gāyatryādiśruteḥ sāvakāśatvāditi bhāvena gāyatryagnipṛthivyādiśabdāḥ na kevalaṃ śrutyuktayogena viṣṇau sāvakāśāḥ, api tu paurāṇikarūḍhyā gāyatryāḥ bhagavadadhīnatvādapītyāśayena tatra smṛtimāha - sarveti । aeṣaḥ'; viṣṇuḥ asarvachando abhidhaḥ'; sarvachandasām abhidhevābhidhā yasyeti bahuvrīhiḥ । chandovācakagāyatryādisarvaśabdavācyaḥ ।

aevamasau'; viṣṇuḥ sarvadevatāvācakāgnyādiśabdavācyaḥ । tathā aeṣaḥ'; viṣṇuḥ sarvalokavācakapṛthivyādiśabdavācya ityarthaḥ । kuta ityataḥ chanda ādīnāṃ bhagavadadhīnatvāditi pratyekaṃ hetutrayasūcanāya hiśabdatrayaṃ, vedaprasiddhijñāpānāya vā । chandasāṃ lokānāṃ ca pratyakṣatvāt devānāṃ ca parokṣatvādeṣo asāviti vicitroktiḥ । kathaṃ tarhyanyatra vyavahāra ityata āha - teṣāmiti । chandodevalokānāmityarthaḥ । atat'; tacchabdabodhyatvam aupacārato'; viṣṇusamīpe caraṇāttadadhīnatvādamukhyata evetyarthaḥ। vāmana ityasya ahi'; yato vāmane iti adarśanaṃ'; pratipādanamastyataḥ śrutermukhyavṛtyā viṣṇāveva sāvakāśatvāt liṅgasyāmukhyato apyanyatrānavakāśatvāttena tadbādhopapatterbhavatyeva gānatrāṇakartṛtvaliṅgamātreṇāyaṃ nirṇaya ityupaskareṇānvayaḥ ।

bhūtādipādavyapadeśopapatteś caivam ।

hetvantareṇāpi gāyatryāḥ viṣṇutvaṃ sādhayatsūtramupanyasya tadgṛhītāṃ śrutimudāharati - bhūtādīti। itiśabdasya bhūtādītyanenānvayaḥ । sūtre bhūtaṃ viśvamādiḥ prathamoddiṣṭaṃ yeṣu te bhūtādayaḥ, te pādāḥ yasya gāyatrīpadārthasya sa bhūtādipādaḥ, tasya vyapadeśaḥ tatpratipādakaṃ vākyaṃ tasyopapatteḥ yuktatvāditi vigrahaḥ । pādaśabdo bhāvapradhānaḥ । ata eva bhūtādipādatvasyetyuktaṃ ṭīkāyām । evamityasya cobhayatrānvayaḥ । tathā ca apādo asya sarvā bhūtāni । tripādasyāmṛtaṃ divi'; ityevaṃ gāyatryāḥ

bhūtādiśabdagṛhītāmṛtākhyāṃśacatuṣṭavattvopadeśāt tasya ca viṣṇāvevopapatteranyatrānupapattereva gāyatrīśabdavācyo viṣṇureva bhavedityarthaḥ । caśabdasya vyapadeśapadenānvaye gāyatryā viṣṇutve sādhye pūrvasūtre darśanapadoktahetoḥ etatsūtroktahetudvayasya ca samuccaye saḥ । yathāśrutānvaye tu bhūtādipādatvasya viṣṇuliṅgatvaṃ na kevalaṃ viṣṇorevopapatteḥ siddham, kintu puruṣasūktoktatvācceti hetusamuccaye sa iti jñeyam । chāndogye hi asaiṣā catuṣpadā ṣaḍvidhā gāyatrī'; iti vākyena yaiṣā ṣaḍvidhā gāyatrī sā catuṣpadetyevaṃ gāyatrīnāmakasya bhagavataḥ prāguktagāyatrībhūtavākpṛthivīśarīrahṛdayalakṣaṇaṣaḍvidhatvamanūdya aṃśacatuṣṭayavattvarūpaṃ catuṣpādatvaṃ vidhāya svoktārtha eva puruṣasūktamantraḥ samākhyārūpatvenodāhṛto brāhmaṇena atadetadṛcābhyanūktam'; iti atadetat'; bhagavataścatuṣpādatvaṃ aṛcā'; ṛṅmantreṇa aabhi'; niśśaṅkaṃ spaṣṭam aanu'; ānukūlyenoktamityarthaḥ ।

atāvānasya mahimā tato jyāyāṃśca puruṣaḥ । pādo asya sarvā bhūtāni tripādasyāmṛtaṃ divi'; iti ।

kimuktamityatastanmantraṃ paṭhati - tāvāniti ।। yadyapi ṛci aetāvān'; iti aviśvā'; iti ca pāṭhaḥ । tathāpi śākhāntarapāṭho ayamityadoṣaḥ । aasya'; puruṣasya apuruṣa evedaṃ sarvam'; ityṛcā yassarveśānatvādirūpaḥ tāvānmahimoktaḥ, na kevalametāvān, kintu, puruṣaḥ atataḥ'; pūrvoktadapi mahimno ajyāyān'; adhikamāhātmyopeta ityarthaḥ । jyāyastvameva darśayati - pādo asyetyādinā । asarvā bhūtāni'; sarvaṃ viśvam aasya'; viṣṇorekaḥ apādaḥ'; pādavatpādo bhinnāṃśaḥ । yadyapi tattvapradīpe - viśvabhūvidhirbhāti । tathāpi ṭīkāyāṃ sarvāṇi bhūtānyasyaikaḥ pāda iti pādavidhānadarśanāt; candrikāyāṃ apaśvekatvavat vidheyagatatvātpādaikatvaṃ vivakṣitam'; ityuktatvācca, tattvapradīpo apyevameva vyākhyeyaḥ । asya aamṛtaṃ'; nāśarahitam ata eva svarūpabhūtaṃ atripāt'; trayāṇāṃ pādānām aṃśānāṃ samudāyo nārāyaṇavāsudevavaikuṇṭhasaṃjñaṃ triṣu rūḍhyā dyotamānatvācca dyuśabdavācyeṣu śvetadvīpānantāsanavaikuṇṭheṣu tiṣṭhatīti ṛcoktamityarthaḥ । yadyapi bhūtaśabdo abhinnapādassarvajīvāḥ'; iti chāndogyabhāṣye jīvaparatayā vyākhyātaḥ । tathāpi asuvarṇam'; iti śrutyanusāreṇa atra viśvārthatayā vyākhyātavyaḥ ।

suvarṇaṃ kośaṃ rajasā parīvṛtam । devānāṃ vasudhānīṃ virājam । amṛtasya pūrṇāṃ tāmu kalāṃ vicakṣate । pādaṃ ṣaḍḍhoturna kilā vivitse iti śruteḥ । pāda iti ekadeśaparimitaṃ caturbhāgabala itivadbhinnaṃ ca ।

nanu gāyatryāmiva viṣṇāvapi bhūtādipādatvoktiranupapannā । tasya bhūtabhinnatvādityata āha - suvarṇamityādi ।। asuvarṇam'; ityārabhya abhinnaṃ ca'; ityantamekavākyatayārthakrameṇa vyākhyeyam । yajñadattasya, devadattaḥ, ityucyate, viśvamiti ca śeṣaḥ । pāda iti cāvartate । caśabdaevārthe hetau ca । ekadeśaparimitamiti hetugarbhamāvartanīyam । tathā ca aco'; yataḥ śrutisthena pāda iti śabdena na bhūtānāmityamṛtapādatrayavatsvarūpāṃśatvamucyate। yenānupapattiḥ syāt । kintu, yajñadattasya caturbhāgabalo devadatta iti vadbhinnameva viśvam । yataḥ aparimitam'; viṣṇupādaparimitasāmarthyam ataḥ pāda iti viṣṇupādatvenocyate ityarthaḥ । asyāto viṣṇau bhūtādipādavyapadeśopapatteścaivamiti pūrveṇānvayaḥ । tarhi viśvacatuṣṭayasamo harirityāgatamityato apyāha - pāda itīti। tathā ca yataḥ śrautapāda iti padena caturbhāgabala itivat na viśvaṃ viṣṇusāmarthyasya caturthāṃśaparimitamityucyate । kintu, aekadeśaparimitaṃ'; viṣṇusāmarthyaikadeśaparimitamiti ato noktadoṣa ityarthaḥ । kuta etat jñāyata ityata āha - suvarṇaṃ kośamiti । aśruteḥ'; taittirīyaśruteḥ । śrutau tṛtīyārthe ṣaṣṭhī, samudāyaikavacanaṃ caitat । ata eva amuktaiḥ pūrṇām'; ityuktaṃ ṭīkāyām । evaṃ ca tattpradīpaṭīkayorekavākyatayā । tatraikaṃ bhāvasādhanam । na kileti dīrghaḥ sāṃhitikaḥ । tathā ca ekasmin kapāle asuvarṇaṃ'; tanmayaṃ arajasā parīvṛtaṃ'; rajoguṇopalakṣitabagnīranabho ahaṃkṛnmahattattvaguṇatrayaiḥ parivṛtaṃ avirājaṃ'; brahmaṇaḥ śarīraṃ, tattvapradīparītyā viśeṣeṇa rājantamiva akośaṃ'; liṅgavyatyayaḥ, brahmāṇḍākhyaṃ yadasti । devānāṃ avasudhānīṃ'; dravyanidhānamañjūṣām aamṛtaiḥ'; muktaiḥ pūrṇāṃ tāṃ aṣaḍḍhotuḥ'; ṣaḍindriyeṣu viṣayān juhvataḥ, ṣaḍindriyāṇi viṣayeṣu jīvena juhvato vā, ṣaḍindriyaiḥ sārādanakarturvā, viṣṇoḥ akalāmu'; ekadeśaparimitāmeva apādaṃ vicakṣate'; pādaśabdenācakṣate vadanti puruṣasūktādyāgamā iti śeṣaḥ । na kila atra pādaśabdenāṅghri vadanti, nāpi caturthāṃśamityevārthaḥ । kutaḥ? yataḥ sā mañjūṣā apādaṃ'; pādatvaṃ caturthabhāgasāmyaṃ ana vivitse'; na lebhe kileti śrutyarthaḥ । sattarkadīpāvalyām - pādaṃ na vivitse iti । pādasāmyaṃ na lebhe ityuktam । atra pakṣadvaye api puruṣavyatyayastulyaḥ । ṭīkākṛtpakṣe lakāravyatyayaśca । yadvā - liṅgavyatyayasya chāndasatvaṃ kośamityasya dvitīyāntatvaṃ copetya strīliṅgapadānāmapi kośaviśeṣaṇatvenaika evānvayaḥ।

sa hi puruṣasūktābhidheyaḥ । ayajñena yajñamayajanta'; iti yajñaśabdāt । ayajño viṣṇurdevatā'; iti hi śrutiḥ ।

syādetadevaṃ yadi atāvān'; ityasyāmṛci viṣṇurabhidhīyate ityatra pramāṇaṃ syāt, tadeva nāsti, ato liṅgamanyaniṣṭhaṃ bhaviṣyatītyataḥ sautracaśabdena bhūtādipādatvasya viṣṇuliṅgatve sādhye puruṣasūktoktatvāditi yadanumānaṃ sūcitaṃ tasyāprayojakatvamāśaṅkya pariharati - sa hīti ।। ahi'; yasmāt asaḥ'; viṣṇureva apuruṣasūktābhidheyaḥ'; tatpratipādyaḥ tasmātsa eva puruṣasūktoktabhūtādipādo apīti yojanā । anyathā bhūtādipādatvasya viṣṇudharmatvābhāve puruṣasūktapratipādyatvaṃ na syāditi bhāvaḥ । yadvā - gāyatryā viṣṇutve sādhye sūtre bhinnakrameṇānvitacaśabdasūcitayuktyantaramāha - sa hīti । asya tasmādgāyātrī viṣṇureveti pradhānapratijñāvākyenānvayaḥ । catuṣpadetyuktagāyatrīcatuṣpādatvasya puruṣasūktamantreṇopapādanāt tatpratipādyatve tadupapādyagāyatrīśabdārthatāpi tasyaiva prāpnotīti bhāvaḥ । puruṣasūktoktasya viṣṇutvaṃ kuta ityata āha - yajñeneti । devāḥ ayajñena'; jñānakarmātmakena rudrākhyapaśunā vā ayajñaṃ'; viṣṇum aayajanta'; apūjayanniti śrutyarthaḥ । iti yajñaśabdāditi । iti vākye yajñaśabdaśravaṇādityarthaḥ । yajñaśabdaḥ kathaṃ viṣṇutvaniścāyaka ityato vidvadrūḍhyetyāha - yajña iti । ahi'; yataḥ yajña iti padena viṣṇvākhyā devatācyata ityarthaḥ । yadyapi ayajño vai viṣṇuḥ'; ityadhvaryūṇāṃ śrutiḥ । tathāpi śrutyantaramidamityadoṣaḥ ।

tasmin kāle mahārāja rāma evābhidhīyate । yathā hi pauruṣe sūkte viṣṇurevābhidhīyate । iti ca skānde ।।

nanu puruṣasūktaṃ na viṣṇuprakaraṇaṃ, kintvanyaprakaraṇameva । na ca yajñaśrutivirodhaḥ । paśurūpānyaprakaraṇe tadanyaviṣṇuśruteḥ ayogāditivācyam । tasyāḥ prāsaṅgikatvasambhavāt । na ca tata eva bhūtādipādatvasya viṣṇuliṅgatvaniścayaḥ । apādo asya viśvā bhūtāni'; iti śruterbhūtādipāde yajñaśruterabhāvādtyataḥ puruṣasūktoktasya viṣṇutve smṛtiñcāha - tasminniti ।। mahārājeti kasyacitsambodhanaṃ rāmaviśeṣaṇaṃ vā । tathātve dīrghassyāt । tathā ca he mahārāja atasmin'; tretāyuge sarvaiḥ puruṣanāmabhī rāma evābhidhīyate ityarthaḥ । ata evāṃśādhikaraṇe -

nakṣatramānagaṇitaṃ trayodaśasahasrakam ।

brahmalokasamaṃ cakre samastaṃ sarveṣāmabhavattadā ।।

rāmorāma iti hyākhyā sarveṣāmabhavattadā ।

sarvo rāmamayo loko yadā rāmastvapālayat ।।

iti skānde ityuktaṃ tattvapradīpe । atra dṛṣṭāntamāha - yatheti । yathā kṛtsne pauruṣe sūkte viṣṇureva na tvanyaḥ । paśuḥ naraḥ prāsaṅgikatayābhidhīyate ityarthaḥ । anena siddhasyaiva dṛṣṭāntatvātpuruṣasūktasya viṣṇuparatvaṃ siddhamiti bhāvaḥ । skānda ityantaraṃ etaduktamiti śeṣaḥ । asya sa hīti purvavākyenānvayaḥ।

upadeśabhedān neti cen nobhayasminn apy avirodhāt । atripādasyāmṛtaṃ divi'; iti pūrvopadeśaḥ । aparo divaḥ'; iti pañcamyantaḥ paścimaḥ । tasmānnekaṃ vastvatrocyate iti cet - na, trisaptalokāpekṣayā ubhayasminnapyavirodhāt ।।

uktamākṣipya samādadhatsūtramupanyasyati - upadeśeti ।। aupadeśayoḥ'; saptamīpañcamīyutavākyayoḥ aupadeśena'; gāyatrījyotiṣoḥ dyusthatvadivaḥparatvarūpaviruddhadharmoktyā abhedāt'; virodhāt na dvayorviṣṇvākhyam ekaṃ vastu pratipādyaṃ, kintu bhinnameveti cet - na, kintu aubhayasmin'; ubhayatrāpyupadeśe ekameva pratipādyaṃ, katham? avirodhāt । trisaptalokāpekṣayā saptamīpañcamyoḥ ekārthatvena virodhābhāvāditi sūtrayojanāmabhiprayannākṣepāṃśaṃ tāvadvyācaṣṭe - tripāditi । apūrvopadeśaḥ'; pūrvoktiḥ । apaścimaḥ'; paścāttanaḥ uttara upadeśastadbhinno astīti śeṣaḥ। virodhasphoraṇāya pañcamyanta ityādyuktiḥ । upakramagatasya prābalyopapādanāya pūrva ityuktiḥ । tataḥ kimityata āha - tasmāditi । yasmādevaṃ bhinnopadeśadvayamasti tasmādatropadeśadvaye gāyatrījyotiśśabdābhyāṃ naikaṃ vastu viṣṇvākhyamucyate । kutaḥ? yato atra anaikam'; anekaṃ vastu dyusthatvadivaḥparatvarūpaṃ dharmadvayamucyate । kintvatra anaikam'; anekaṃ vastudvayamucyate iti yojanā । siddhāntayatsūtrāṃśaṃ vyācaṣṭe - neti । nātra vastudvayamucyate ityarthaḥ । kiṃ tvitiśeṣaḥ, ekaṃ vastūcyate iti anuṣajyate । ubhayasminniti sādhyāntargatam । apiśabdo na kevalamekatra, kintūbhayatrāpīti samuccaye । tathā ca kintūbhayasmin apyupadeśe ekameva viṣṇvākhyaṃ vastūcyate iti yojanā । virodhātkathametadyujyate ityata āha - trisaptalokāpekṣayeti । trilokavivakṣayā saptalokavivakṣayā ca aavirodhāt'; ubhayatrāpyekavastvabhidhāne virodhābhāvādityarthaḥ । ayaṃ bhāvaḥ - yadā bhūrbhuvassvariti lokatrayavivakṣā, tadā lakṣayojanocchritāntarikṣākhyabhuva uparitanasya sarvasyāpi dyutvāt śvetadvīpānantasanavaikuṇṭhānāṃ cāntarikṣāduparitanatvāttatratyaṃ nārāyaṇavāsudevavaikuṇṭhākhyaṃ tripācchabdoktaṃ rūpatrayaṃ divitiṣṭhatītyucyate iti na saptamyantopadeśavirodhaḥ । na ca

pṛthivīstheṣu sarvocco loko anantāsanātmakaḥ ।
antarikṣātmakebhyaśca śvetadvīpasthito hariḥ ।।

ityukteranantāsanasya nāntarikṣāduparitanateti śaṅkyam । tasya pṛthivīsthatve api bahulakṣayojanocchritatvenaikalakṣayojanocchritāntarikṣāduparitanatvopapatteḥ । sarvapṛthivīsthoccatvoktyā tu na pṛthivīsthānyoccatvayogovyāvartyate । kintu pṛthivīsthoccatvāyogaḥ । yadā tu bhūrbhuvassvarmaharjanaspassatyamiti saptalokavivakṣā । tadendrasadanasya dyutvāt taduccasyāpyuparisthitatvena tatsajātīyasyavaikuṇṭhasya divaḥ paratvam ।

pṛthivyāṃ dyaurmahāmerurākāśe sūryamaṇḍalam ।
divīndrasadanaṃ caiva tatpare tu divaḥ pare ।।

iti smṛtermerorapi dyutvāttaduccasya bhūspṛṣṭatvena tatsajātīyasyānantāsanasyāpi divaḥ paratā । evaṃ sūryamaṇḍalasyāpi dyutvāttaduccasyoparisthatvena tatsajātīyasya bhūmeḥ kiñcidantaritasya sarvargasamonnatasya śvetadvīpasyāpi divaḥ paratvamastīti na pañcamyantopadeśavirodho apīti । dyuparatvaṃ ca sambhāvitasajātīyadyuparatvamiti na yāvattvayatkiñcittvamukhena dūṣaṇāvakāśaḥ । vaikuṇṭhasya svargalokātparatvenaiva divaḥ paratvasiddhāvapi tasya asarvataḥ pṛṣṭheṣu'; ityanenaiva uktatvāt svargatyāgenendrasadanasya dyutvoktiḥ । na ca lokatrayavivakṣayaivānantāsanādīnāmapi mervādiparatvena divaḥ paratvasyāpi siddheḥ saptalokavivakṣā vyartheti vācyam । tathā sati vaikuṇṭhasyāpi dyuśabdārthaniviṣṭatvena tasya sarvadyuparatvāsiddhyāpatyā advyātmakebhyaśca sarvebhyo vaikuṇṭhaścocca ucyate'; iti pramāṇavirodhāpātāt । chāndogyabhāṣye tu -

anantaśayanaṃ caiva tathānantāsanaṃ hareḥ ।
bahulakṣocchrite nitye vimāne saṃsthitaṃ yataḥ ।।

citprakṛtyātmani yato divīti kathitaṃ śrutau ।
iti pramāṇabalena citprakṛtyātmakānantāsanaśvetadvīpavaikuṇṭhākhyasthānatraye saptamyanto dyuśabdo dyotamānatvanimittena yaugikaḥ, svargādau tu rūḍha iti upadeśayoravirodha iti prakārāntareṇa virodhaparihāraḥ kṛtaḥ ।।
।। iti chando abhidhānādhikaraṇam ।।

।। pādāntyaprāṇādhikaraṇam ।।

prāṇo viṣṇurityuktam । tatra atā vā etāḥ śīrṣan chriyaḥ śritāścakṣuḥ śrotraṃ mano vākprāṇaḥ'; ityatra prāṇasya viṣṇutvaṃ na vidyate । indriyaissahābhidhānāditi । ata āha -

atrādhikaraṇe lokato anyatra prasiddhaprāṇanāmno viṣṇau samanvayaḥ pratipādyate । śrutyādisaṅgativiṣayavākyaviṣayasaṃśayasayuktikapūrvapakṣān darśayati - prāṇa iti ।। ādyaprāṇādhikaraṇe atadvai tvam'; iti vākyoktaprāṇo viṣṇurityuktamityarthaḥ । tataḥ kimityata āha - tatreti । uktamityanuṣajyate । tasyāvṛttivipariṇāmau । evaṃ tatretyapyāvartanīyam । tathā ca atatra'; tadvai tvamiti vākye uktasya prāṇasya viṣṇutvaṃ na vidyate na yujyate । kutaḥ? yatastatra atadvai tvam'; iti vākyoktaprāṇaviṣaye aukte'; śrute atā vā etāḥ'; ityaitareyavākye uktasya śrutasya prāṇasya viṣṇutvaṃ na vidyata iti yojanā । kuto na vidyate ityata āha - indriyaissahābhidhānāditi । indriyaissaha paṭhitatvāt indriyagaṇe gaṇitatvāt ityarthaḥ । anenaitareyaprāṇasya viṣṇvanyatvākṣepamukhena prācīnataittirīyoktaprāṇasyāpyanyatvākṣepāttenāsyākṣepikī saṅgatiruktā bhavati । aitareyaprāṇākhyo viṣayaḥ । prāṇo anya uta viṣṇuriti saṃśayaśca sūcitaḥ । tathā vāyvādiranya eveti pūrvapakṣaḥ । indriyagaṇe gaṇitatvākhyatatsādhakaliṅgaṃ ca sūcitam । atā vā etāḥ'; ityetacca caturmukhaśirasi śiraśśabdapravṛttinimittakathanāya pravṛttam । vaiśabdaḥ prasiddhau । tathā ca yataḥ atā etāḥ'; cakṣuḥ śrotraṃ manovākprāṇa ityetacchabdavācyāstadabhimāninyo devatāḥ । aśīrṣan'; śīrṣṇi śiraḥsaṃjñikamūrdhni śritāḥ । ata eva śrayaṇācchriya iti siddhānte śrutyarthaḥ । anena cakṣurādibhiḥ śritatvaṃ śiraḥpadapravṛttinimittamityuktaṃ bhavati । pūrvapakṣī tu prāṇaśabdamanyamātraparaṃ manyate । siddhāntayatsūtramavatārayati - ata iti । yataḥ pūrvapakṣaḥ prāptaḥ ata uttaraṃ sūtramāha bhagavān bādarāyaṇa ityarthaḥ ।

prāṇas tathānugamāt । ataṃ devāḥ prāṇayanta'; asa eṣo asuḥ sa eṣa prāṇaḥ'; aprāṇa ṛca ityeva vidyāt'; atadayaṃ prāṇo adhitiṣṭhati'; ityādyānugamāt ।

sūtraṃ paṭhitvā tatrānugamāditi hetvaṃśaṃ śrutyudāharaṇena vyācaṣṭe - prāṇa iti ।। ityādīti । evamādivākyoktānāṃ devatopadeśyatvādiliṅgānāmatrāsmin prakaraṇe bahuṣu sthaleṣu aanugamāt'; anuvṛtterabhyāsādityarthaḥ । ādipadena aprāṇo hyevaiṣa ya eṣa tapati'; iti sūryamaṇḍalasthatvapratipādakavākyaṃ gṛhyate । tathā asarvāṇi bhūtānyāpipīlikābhyaḥ prāṇena bṛhatyā viṣṭabdhāni'; ityādi vākyaṃ ca gṛhyate ।

atrāpi prāṇo viṣṇureva ।

sautraṃ tathāśabdaṃ vyācaṣṭe - atrāpīti ।। śruta iti śeṣaḥ । na kevalaṃ atadvai tvam'; ityatra, kintvaitareye apīti samuccaye apiśabdaḥ । sūtre anuvṛttasya tattvityasyārthamāha - viṣṇureveti । anena yathā

atadvaitvam'; iti śrutyuktaprāṇo viṣṇuḥ tathaitareyokto api viṣṇureva, na tvanyaḥ । kutaḥ? viṣṇuliṅgānāṃ devatopadeśyatvādīnāmasmin prakaraṇe aanugamāt'; anuvṛtterabhyāsāditi sūtrārtha ukto bhavati ।

aitareye ataṃ devāḥ prāṇayanta'; iti ekakhaṇḍasthavākyam । ataṃ'; nārāyaṇaṃ vāyuṃ ca devāḥ aprāṇayanta'; prakarṣeṇa śiṣyapraśiṣyadiṣu nītavantaḥ upadidiśurityarthaḥ । anena viṣṇoḥ sarvadevopāsyatvamuktaṃ bhavati ।

asa eṣo asuḥ sa eṣa prāṇaḥ sa eṣa bhūtiḥ'; ityādyanyakhaṇḍagataṃ vākyam । anena bhūtitvādinā devādyupāsyatvamucyate । asa eṣaḥ'; bhagavān duṣṭanirasanādasuḥ prakṛṣṭānandarūpatvātprāṇaḥ devānāṃ bhūtiśabditajñānādyaiśvaryapradatvādasurāṇām ajñānādyanaiśvaryahetutvācca bhūtyabhūtiśabdavācya ityarthaḥ ।

tatraiva atā vā etāḥ sarvā ṛcaḥ sarve vedāḥ sarve ghoṣā ekaiva vyāhṛtiḥ । prāṇa eva prāṇa ṛca ityeva vidyāt'; iti anyadvākyam । atra prāṇasyasarvavedoktatvamucyate । yāstāḥ etāḥ sarvā ṛcastāsāṃ aekaiva vyāhṛtiḥ'; ekameva vyāhartavyaṃ pratipādyam । tacca kim? prāṇo viṣṇureva । kiñca ye sarve vedāḥ teṣāmapi prāṇa eva pratipādyaḥ। api ca ye samudrādighoṣāḥ teṣāmapi, kimu vedānām । tatra ṛcastu viśeṣata indrādināmavato viṣṇorguṇān alpajñānāmapi prakāśayantīti, prāṇe nārāyaṇe tadviṣayā eva avidyāt'; tatpratipādikā eveti jānīyādityarthaḥ । aitareyabhāṣye tu - prathamaprāṇapadamapi viṣayasaptamyantatayā vyāhṛtiśabdaṃ ca vyāharaṇaparatayā vyākhyāya ekameva vyāharaṇaṃ nirdeṣaguṇapūrtivācakatvādekaprakārameva nāmetyarthaḥ uktaḥ । tattvapradīpe apyayamevoktaḥ ।

atha devarathaḥ atasya vāguddhiḥ śrotre pakṣasī cakṣuṣī yukte manaḥ saṅgṛhītā tadayaṃ prāṇo adhitiṣṭhati'; iti vākyāntaraṃ atra prāṇasya deharathatvamucyate । prameyāntarakathanārambhārtho athaśabdaḥ । ucyata iti śeṣaḥ। tathā ca devasya viṣṇoḥ vāyoḥ adhyātmamadhidaivataṃ ca ratha ucyate ityarthaḥ । tasyādhyātmaṃ dehākhyarathasya avāk'; vāgākhyā umā uddhiḥ dhāraṇarajjurūpā adhidaivaṃ viṣṇurathasya prasiddhasyandanasya ca nāgākāromā uddhiḥ aśrotre'; dakṣavāmapārśvagatacandratadbhārye apakṣasī'; pārśvayuktāśvau anyatrāśvarūpau pārśvayoryuktau acakṣuṣī'; ubhayapārśvagatasūryatadbhārye ca ayukte'; agrato niyuktāśvau amano'; mano abhimānī rudraḥ asaṅgṛhītā'; sārathiḥ evam adhidaivaṃ prasiddhasyandanasyāpi rudraḥ sārathiḥ । sa cāsāvayaṃ ca tadayamityekaṃ padam । tattvapradīparītyā

bhinnapadatve api taditi rathatayoktaṃ śarīraṃ parāmṛśyate । liṅgavyatyayena taṃ rathamiti vā । ayaṃ prāṇo viṣṇuḥ vāyuścādhitiṣṭhatītyarthaḥ । liṅgena pūrvapakṣite kathaṃ tenaiva siddhānta ityāśaṅkānudayāya liṅgabāhulyoktiḥ ।

viṣṇumevānayan devā viṣṇuṃ bhūtimupāsate ।
sa eva sarvavedoktastadratho deha ucyate ।।

iti skānde ।

nanu bāhulyena balavataḥ saiddhāntikaliṅgādapi pūrvavādyuktaliṅgameva balavat । niravakāśatvena svabhāvato balavattvāt । na cāviśeṣeṇanirṇayaḥ, bāhulyena balavato api svābāvabalinaḥ prābalyāt । yadāhuḥ - 
dvividhaṃ balavattvaṃ ca bahutvācca svabhāvataḥ ।
tayossvabhāvo balavān upajīvyadikaśca saḥ ।।

iti । ataḥ kathaṃ tairviṣṇutvaniścaya ityato devatopadeśyatvādiliṅgānāṃ niravakāśatvamapi smṛtyā sādhayati

- viṣṇumiti । devāḥ viṣṇumeva prādhānyena śiṣyādiṣu jñānasampradāyapravartanena aānayan'; upādiśan । bhūtimuddiśya viṣṇumevopāsate । bhūtimiti vidheyaviśeṣaṇaṃ vā । tathā ca viṣṇuṃ bhūtiṃ bhūtirjñānādyaiśvaryarūpa ityupāsate ityarthaḥ । asaḥ'; viṣṇurmukhyavācyatayeti śeṣaḥ, tenaivakāropapattiḥ । atadratho'; viṣṇoreva rathaḥ । atraivakārasya dvirgrahaṇātsarvatrānuṣaṅgaḥ sūcitaḥ । tena sarvaliṅgānāmapi niravagakāśatvamuktaṃ bhavati । skānde ityanantaraṃ liṅgānāmananyathāsiddhatvamuktamiti vākyaśeṣaḥ । tathā caikaprakāreṇa prabalātpūrvapakṣiliṅgātprakāradvayenāpi prabalasya saiddhāntikaliṅgasyādhikyena nirṇayopapattiriti bhāvaḥ । abhyupetya cedamuditam । vastustu pūrvapakṣiliṅgasya na niravakāśatvenāpi prābalyamasti, prāṇaiḥ sahagaṇitatvasyāntaryāminiṣṭhatāsambhavāt ।

brahmaśabdānugamācca ।।

yadā bahutvaniravakāśatvākhyaprakāradvayenāpi durbalaliṅgasyobhayathāprabalaliṅgato bādhasambhavena tainaiva prāṇasya viṣṇutvasiddhiḥ, tadā kimu vācyaṃ niravakāśabrahmaśabdābhyāsāditi bhāvenānugamapadaṃ prakārāntareṇa vyācaṣṭe - brahmeti ।। asmin prakaraṇe aetadbrahma'; abrahmaṇo lokaḥ'; abrahmemaṃ puruṣam'; audaraṃ brahmetyācakṣate'; aa iti brahma'; ityādi niravakāśabrahmaśabdābhyāsāccetyarthaḥ । etadviṣṇusvarūpaṃ brahma guṇapūrṇam । ayaṃ jīvo brahmaṇaḥ parasyāśrayaḥ । imaṃ puruṣaṃ caturmukhaṃ parabrahma prāpadyata । vāyuryatra sthita urveva garaṇaṃ stavanaṃ cakre tatsthānamudaraṃ tadgatamityarthaḥ ।

na vaktur ātmopadeśād iti ced adhyātmasaṃbandhabhūmā hy asmin । aprāṇo vā ahamasmyṛṣe'; iti vakturātmo- padeśādindra eveti cet - na, aprāṇastvaṃ prāṇaḥ sarvāṇi bhūtāni' iti bahvadhyātmasambandho hyatra vidyate ।।

uktamākṣipya samādadhatsūtraṃ paṭhitvākṣepāṃśaṃ tāvadvyācaṣṭe - neti ।। prāṇa ityanuvartate । tathā ca prāṇo viṣṇuriti na yuktam । kutaḥ? aprāṇo vā ahamasmyṛṣe'; iti vākyena bṛhatīsahasravakturviśvāmitrasyendreṇa prāṇatayā ātmanaḥ svasyaivopadeśādityarthaḥ । prāṇa indra eveti phaloktiḥ । na tūktahetoḥ sādhyoktiḥ । aprāṇo vāhamasmyṛṣe'; iti vākyaṃ tu atamindra uvāca ṛṣe priyaṃ vai me dhāmopāgāḥ varaṃ te dadāmīti । sa hovāca tvāmeva jānīyāmiti । tamindra uvāca'; iti pūrvavākyena saha vyākhyeyam। tatprakārastu - ataṃ'; viśvāmitraṃ aindraḥ'; tadantaḥstho bhagavānuvāca । kimiti? he ṛṣe me priyaṃ dhāmopāgāḥ prāpnuhi । te varaṃ dadāmīti । vaiśabdo avadhāraṇe prasiddhau vā। evaṃ trivāraṃ śaṃsanena dhāmaśabditasālokyaprāptibhagavatpuraprāptisādhanabhagavatprasādaṃ prāptaḥ asaḥ'; viśvāmitraḥ indrāviṣṭena hariṇā varaṃ te dadānīti punaruktassan uvāca । kimiti? tvāṃ sāmānyataḥ pūrvam ahaṃ jāne । adhunā kīdṛśastvamiti viśeṣato jānīyāmiti । evamuktaḥ aindraḥ'; tadantargato hariḥ ṛṣiṃ pratyuvāca । kimiti? he ṛṣe ahaṃ prakṛṣṭānandarūpatvātprāṇaśabdavācyo asmīti । atra vākyasamanvayapakṣe asmadādiṣūpapadeṣu vihitānāmasmītyāditiṅantapadānāṃ tadvṛtteḥ sulabhatvāditi tattvanirṇayaṭīkārītyā ahamitīndrāntaḥsthena hariṇā svātmano nirdeśādasmīti uttamapuruṣopapattiḥ । pūrvapakṣirītyā śrutyarthastu spaṣṭaḥ । ahaṃ prāṇo asmīti padānāṃ aheyatvaprakṛṣṭānandatvasaṃhartṛtvajñātṛtvanimittaiḥ bhagavati samanvayapakṣe tu na tadanupapattiriti dhyeyam । nañadhyāhāreṇa siddāntāṃśaṃ vyācaṣṭe - neti । anugamādityanuvartate । netyāvartate । hiśabdo yata ityarthe । asyoktamiti śeṣaḥ । tathā cetthaṃ tattvapradīpaṭīkoktā yojanā - nāyaṃ prāṇa indraḥ, kintu viṣṇureva । kutaḥ? aanugamāt'; prāguktaprabalatamaliṅgādeḥ । tathā satyupadeśavirodha iti

cet - na, kutaḥ? yato atra prakaraṇe svasthitasyaiva prathamaṃ aprāṇo vā ahamasmyṛṣe'; iti vākyena paramātmatvamuktamindreṇa । tarhyaikyoktivirodha ityapi na । yato atra tasyaiva prāṇākhyaparamātmanaḥ aprāṇastvaṃ prāṇaḥ sarvāṇi bhūtāni'; ityevamādivākyena abahvadhyātmasambandhaḥ'; indrādijīvarūpabahudehasambandhaḥ sarvagatatvameva ṛṣiṃ prati indreṇoktaṃ avidyate'; asti natvaikyamata iti । sūtroktasambandhabāhulyaṃ sambandhini paryavasyatītyāśayena

bahvityuktam । bhūmaśabdasya bhāvavācitve api bhāvabhavitrorabhedāt bhavitari prayogaḥ । sūtre tu paranipāta ārṣaḥ । athavā - adhikaścāsāvātmā cādhyātmā tasya sambandhaḥ bahuścāsāvadhyātmasambandhaśceti vigrahaḥ । tathā ca ahi'; yataḥ aatra'; indre abahuḥ'; bahulaḥ paramātmasambandhaḥ sannidhiviśeṣo vidyata ityarthaḥ । vidyata ityanantaraṃ tadapekṣayāyam upadeśo na svāpekṣayeti śeṣaḥ । tathācendre tātkālikeśvarasannidhānaviśeṣābhiprāyā aprāṇo vā aham'; ityuktiḥ, na svāpekṣayeti nopadeśavirodha iti bhāvaḥ । kuto na svāpekṣayetyataḥ prāṇastavamityādyāha । yojanā tu - hi yasmāt aprāṇastvam'; ityādi vākyenāsya prāṇasya abahvadhyātmasambandhaḥ'; adhyātmatvenāntaryāmitvena indrādirūpabahudehasambandhaḥ sarvagatatvamuktaṃ vidyate na caitadatra jīvaviśeṣendre vidyate yujyate tasmāditi । prathamapakṣe ayasyātmā śarīram'; iti śruterindrādīnāṃ viṣṇudehatvādaikyavyapadeśaḥ śarīraśarīribhāvanibandhana iti jñāpanāyādhyātmetyuktiḥ । anena bṛhatīsahasravakturviśvāmitrasya taṃ pratīndreṇa prāṇatayātmopadeśādayaṃ prāṇo na viṣṇuḥ, kintu indra eveti cet - nendro ayaṃ prāṇaḥ, kintu viṣṇureva । kutaḥ? anugamāt prāguktabalatamaliṅgādeḥ । na copadeśavirodhaḥ । yato ayamindragatādhyātmaviṣaya eva । kutaḥ? hi yasmādasmin prakaraṇe adhyātmasambandhabhūmā । atrādhyātmasambandhaśabdenātmādhikāre vartamānamiti । adhiścāsau ātmā ceti dehaḥ paramātmā cocyate । tathā ca yasmādadhyātmano viṣṇorindraviśvāmitrādidehasambandha ukto asti tasmāt । athavā - hi yasmāt asminnindre adhyātmasambandhabhūmā - adhirīśvare - adhikasyātmanaḥ paramātmanaḥ sambandhasyāveśasya bhūmā bāhulyaṃ vidyate tasmādupadeśasya sannihitaparamātmaviṣayatvopapteriti bhāvaḥ । tadapi kutaḥ? hi yasmāt asmin prakaraṇe adhyātmasambandhabhūmoktaḥ tasmāditi sūtrārtha ukto bhavati ।

śāstradṛṣṭyā tūpadeśo vāmadevavat ।

nanu yadi prāṇaśabdenendreṇāpi viṣṇureva svātmādisarvagatatayocyate tarhi mayi prāṇa iti nirdeśaḥ syāt । viṣṇāvahamityādirūpopadeśāyogādityāśaṅkāṃ pariharatsūtraṃ paṭhati - śāstreti ।। turevārtho apyarthaḥ, yatha ityarthe smṛtisūcakaśca । tathā ca yato api prāṇasya viṣṇutve apyupadeśaḥ prāṇo vāham ityevaṃrūpo yujyate, ato na tadanupapattiḥ । kathamayaṃ yujyate? yato ayamupadeśaḥ aśāstradṛṣṭyā'; śāsti sarvamiti śāstraṃ antaryāmī bhagavān, taddṛṣṭyā tadapekṣayaiva pravṛtto na tvaikyena । na cāntaryāmiṇi ahamādiprayogādarśanāt tadayogaḥ । yato avāmadevavat'; tatkartṛkaprayogavat । yathā vāmadevo nāma ṛṣiḥ antaryāmivivakṣayā aahaṃ manurabhavam'; iti svasmin ahaṃmanvādiśabdān prayuyuje । tathā ayamapyupadeśo yujyate ata iti sūtrayojanāmabhiprayan sautraśāstrapadaṃ vyācaṣṭe - śāstramiti । viṣṇuriti śeṣaḥ । tathācāntaryāmī viṣṇariha śāstrapadenokta ityarthaḥ । antaryāmīti prakṛtābhiprāyeṇa । yadvā - śāsti prerayati sarvāniti vyutapattyā antaryāmītyetadeva śāstramityasya vyākhyānaṃ bhavatīti

nāpadārthatvaśaṅkāvakāśaḥ । ata eva bhāgavate dhyeye antaryāmiṇyeva śāstraśabdaprayogaḥ। aitareyabhāṣye aśāsturantaryāmiṇaḥ'; iti śāstṛśabdaṃ mūlīkṛtya vyākhyāne api, tadanusāreṇa ca tattvapradīpe śāsturantaryāmiṇo viṣṇoriti vyākhyānepi nāsya tadvirodhaḥ śaṅkyaḥ, yatastatparyāyaśabdavyākhyānenaiva śāstraśabdo vyākhyāto bhavatītyāśayena śāstraśabdaparyāyaśāstṛśabdo vyākhyāyate । yadvā - śāstraśabde śāstṛ a ityavayavavibhāgamabhipretya śāstrityaṃśasyāntaryāmiṇa ityanena aśabdasya viṣṇorityanena ca vyākhyātattvāt, atra tu avayavavibhāgamavivakṣitvā śāstramityakhaṇḍapadasyāntaryāmiti vyākhyānāt tadanukūlatayā asaṃvicchāstram'; iti vacanopanyāsācca na virodhaḥ ।

asaṃvicchāstraṃ paraṃ padam'; iti hi bhāgavate ।

antaryāmiṇo viṣṇoḥ śāstrapadavācyatve pramāṇamāha - saṃviditi ।। prathamaskandhe vyāsaṃ prati nāradavākyamidam ।

svapno māyāgrahaḥ śayyā jāgradābhāsa ātmanaḥ । nāmarūpakriyāvṛttiḥ saṃvicchāstraṃ paraṃ padam ।।

asyārthaḥ - ātmano jīvasya māyāvāsanākhyasaṃskāropādānakavastujñānarūpaḥ svapnaḥ । agrahaḥ jāgratsvapnaviṣayajñānarahitā śayyā suṣuptiḥ nāmarūpakriyāsu śabdārthakarmasu vṛttirvyāvṛttiryanyāḥ sā । ābhāsaḥ pratyayaḥ saṃjñādiviṣayajñānarūpo jāgracca । āhatyaitadavasthātrayaṃ yasmādātmanaḥ parabrahmaṇo bhavati, tatsaṃvit sarvaviṣayaka-

yathārthajñānarūpaṃ sarvajñaṃ vā । śāstraṃ sarvaniyantṛ, paraṃ uttamaṃ padaṃ sadbhiḥ prāpyaṃ brahma aham acintayamiti । bhāgavata ityanantaraṃ aprayogāt'; iti śeṣaḥ । asyāntaryāmītyanenānvayaḥ ।

tattannāmnocyate viṣṇuḥ sarvaśāstṛtvahetutaḥ ।
na kvāpi kiñcinnāmāsti tamṛte puruṣottamam ।।

iti pādme ।।

nanvantaryāmiṇi ahamādiprayogaḥ kathaṃ sambhavatītyāśaṅkyāṃ tatra tuśabdasūcitāṃ smṛtimevāha - tattaditi। viṣṇuḥ atattannātmā'; anyaparatvena prasiddhāhamādināmnocyate iti । anena tasyāntaryāmiṇi viṣṇau vidvadrūḍhirdarśitā । asarvaśāstṛtvahetutaḥ'; sarvaniyantṛtvanimitteneti । anena mahāyogo darśitaḥ । tatra tasya svātantryanimittokteḥ । anena paramata ivāsmanmate api lākṣaṇikatvaṃ parihṛtam apuruṣottamam'; antaryāmiṇaṃ viṣṇuṃ aṛte'; vinā, anyatra akvāpi'; jīvādau akiṃ cit'; ahamādirūpaṃ anāma'; vācakatayā nāstīti । anena harau paramamukhyatā anyatra kevalamukhyatā coktā । anyathā na kvāpīti sāmānyaniṣedhāyogāt । atrāhamādiśabdāḥ pratyagādivācitvena prasiddhāḥ, pratyagādayaśca sarvadā piṇḍībhūtāḥ, tānavivekenājñāḥ kevalajīvādau prayuñjate dahati śabdamiva kāṣṭhe । prājñāstu mukhyāmukhyavivekavanto hyamukhmarthamanādṛtya mukhyārthe harau prayuñjataiti tattvanirṇaṭīkoktamanusandheyam । apādme'; ityanantaram aantaryāmiṇyahamādipadānāṃ mukhyatvokteḥ śāstradṛṣṭyā ahamādyupadeśo yukta eva'; iti vākyaśeṣaḥ ।

aahaṃ manurabhavaṃ sūryaśca'; ityādivat ।।

nanvantaryāmiṇi ahamādiprayogādarśanāt tadayoga ityāśaṅkāṃ sūtroktadṛṣṭāntavivaraṇena pariharati - ahamiti ।। aahaṃ'; vāmadevasaṃjñakaṛṣyantaryāmī tattadantaryāmitayā manuḥ sūryaścābhavamiti ṛṅmantrārthaḥ । ādipadena aahaṃ kakṣīvānṛṣirasmi vipro ahaṃ kutsam'; ityādikaṃ gṛhyate । aityādivat'; evamādiprayogavadityasya aśāstradṛṣṭyopadeśaḥ'; ityanenānvayaḥ ।

jīvamukhyaprāṇaliṅgān neti cen nopāsātraividhyādāśritatvād iha tadyogāt । atāvanti śatasaṃvatsarasyāhnāṃ sahasrāṇi bhavanti'; iti jīvaliṅgaṃ prāṇasaṃvādādimukhyaprāṇaliṅgaṃ tasmāt neti cet -

punaruktamākṣipya samādadhatsūtramupanyasya ākṣepāṃśaṃ tāvadvyācaṣṭe - jīveti ।। anusandhīyate

uktamiti ca śeṣaḥ । saṃvādo vivādaḥ kalahaḥ prāṇasya prāṇaissaha saṃvāda iti vigrahaḥ । tathā ca yasmādatra prakaraṇe ataṃ śataṃ varṣāṇyabhyārcat tasmācchataṃ varṣāṇi puruṣāyuṣo bhavanti'; ityanena yacchatasaṃvatsaraparyantaṃ prāṇasya jīvadehe avastānahetukaṃ śatāyuṣṭvarūpaṃ jīvaliṅgamuktaṃ tat atāvanti śatasaṃvatsarasyāhnāṃ sahasrāṇi bhavanti'; ityādinā bahuṣu sthaleṣu anusandhīyate । yasmācca atā ahiṃsantāhamukthamahamukthamasmi'; iti vākyena prāṇasya prāṇairindriyaiḥ saha saṃvādarūpamukhyaprāṇaliṅgamuktam । yasmāccādipadagṛhītaṃ aprāṇo vaṃśa iti sthaviraḥ śākalyastadyathā śālāvaṃśe sarve anye vaṃśāḥ samāhitāssyuḥ evamasmin prāṇe cakṣuśśrotraṃ mano vāgindriyāṇi śarīraṃ sarva ātmā samāhitaḥ'; iti vākyena sarvajīvendriyadehadhārakatvarūpaliṅgaṃ coktamasti tasmādayaṃ prāṇo na viṣṇuḥ, kintu jīvamukhyaprāṇāveveti yojanā । yadyapi atasmācchataṃ varṣāṇi puruṣāyuṣo bhavanti'; iti śatāyuṣṭvaliṅgapratipādakavākyamevodāharaṇīyaṃ, na tu atāvanti'; iti vākyam । tathāpi liṅgasya bahuṣu sthaleṣu anugamo astīti jñāpanāyopaniṣado jīvaliṅge tātparyamastīti jñāpayitum anusandhivākyamevodāhṛtam । siddhānte śrutyarthastu - puruṣāyuṣaḥ śatasaṃvatsarasyāhnāṃ sahasrāṇi śatasaṃvatsarāntaḥpraviṣṭāharniyāmakasūryagatabhagavatpuruṣarūpāṇi tāvanti sahasrāṇi । kiyanti? bṛhatīsahasragatākṣarāṇāṃ vācyāni puṃrūpāṇi yāvanti sahasrāṇi tāvanti । tathā ca tāni ṣaṭtriṃśatsahasrāṇi sampannāni bhavanti । atāḥ'; cakṣurādidevatāḥ aahiṃsanta'; vivādamakurvan । kinviti? ahamasya caturmukhadehasyoktho asmi utthāpako asmīti ।

na, antarbahissarvagatatvenetyupāsātraividhyādihāśritatvācca ।

parihārāṃśaṃ vyācaṣṭe - neti ।। prāṇo viṣṇurneti na, kintu viṣṇurevāyaṃ, na jīvādirityarthaḥ । kuto netyatastatra prāguktānugamahetvanuṣaṅgaṃ, na coktajīvamukhyaprāṇaliṅgavirodha ityatastatrahetutvena yataḥ śāstradṛṣṭyā tvayamupadeśaḥ ityasyānuṣaṅgaṃ, kimarthamantaryāmīti praśnasyāntarupāstyarthamiti parihāraṃ cābhipretya na copāsane avāntarabhedābhāva iti codyottaratvena pravṛttam aupāsā'; iti sūtrāṃśaṃ vyācaṣṭe - antariti । gatatvenetyasyāntarbahissarvaśabdaiḥ pratyekaṃ sambandhaḥ । itiśabdaḥ prakārārthaḥ । tathā ca dehāntargatatvena tadbahirgatatvena sarvagatatveneti prakāreṇa aupāsātraividhyāt'; bhagavadupāsanasya trividhatvādityarthaḥ। nanu tathāpi kathanaṃ vyarthaṃ vastuta upāsanātraividhyasyehānuktasyāntaryāmikathanāprayojakatvādityataḥ pravṛttam aāśritatvāt'; ityaṃśaṃ caśabdādhyāhāreṇa vyācaṣṭe - iheti । etatprakaraṇe uktatvādityarthaḥ । upāsātraividhyasyeti vipariṇāmenātrānvīyate । co

hetūpapādakahetusamuccaye । tathā ca atroktatraividhyāntargatāntaropāsanārthamantaryāmikathanaṃ yuktamiti bhāvaḥ ।

asa etameva sīmānaṃ vidāryaitayā dvārā prāpadyata'; asa etameva puruṣaṃ brahma tatamamapaśyat'; aetaddha sma vai tadvidvānāha mahidāsa aitareyaḥ'; ityādinā ।

atropāsanātraividhyamucyata ityatrāpi kiṃ liṅgamityata āha - sa iti । asaḥ'; vāsudevo bhagavān aetameva sīmānaṃ'; śiromadhyaṃ vidāryaiva aetayā dvārā'; suṣumnānāḍyā aprāpadyata'; prāptaḥ । caturmukhahṛdayamiti śeṣaḥ । anena bhagavato dehāntaḥpraveśokteḥ ukteścopāsanārthatvāt antarupāstiruktā bhavati । asaḥ'; caturmukhadehe prākprapadābhyāmantaḥ praviṣṭo nārāyaṇaḥ aetameva puruṣaṃ'; vyāsakṛṣṇakapilādirūpamātmānam ātataguṇaṃ svasvarūpabhūtamādānādikartāraṃ vā । tatamaṃ alopaḥ samāne'; iti sūtrāttalopaḥ । tamabarthe mapratyayo vā । tathā ca tatamaṃ atiśayena vyāptaṃ niravadhikavyāptimantaṃ abrahma'

guṇapūrṇam aapaśyat'; tadguṇakatayā tadrūpaṃ dadarśetyarthaḥ । kecittu - takāra eva vyāptyabhidhāyaka ityāhuḥ । anena sarvagatatvaṃ tathopāsanārthamuktam । atadetat'; prakṛtaṃ sarvaṃ avidvān'; jānannaitareyaḥ itarāyā apatyaṃ pumān viśālasaṃjñāt ṛṣeḥ utpannaḥ aitareyaḥ । amahidāso'; mahino mahātmāno devāḥ dāsabhūtāḥ yasyāsau bhagavānāhetyarthaḥ । hasmavaiśabdāḥ prasiddhidyotakāḥ । atra bahirupāstyarthaṃ mahidāsa āheti bahirupāstiruktā bhavati । na ca vācyamatra svarūpamātramucyate, nopāsanārthamiti । upāsanāṃ vinoktiprayojanābhāvāt । ityādinetyasyetyādināvākyenopāsanātraividhyasyāśritatvādarthāduktatvādityanvayaḥ । ādiśabdena ataṃ prapadābhyāṃ prāpadyata brahmemaṃ puruṣametasyāmetam'; ityādikaṃ gṛhyate । nanu aetaddhasmavai tadvidvānāha hiraṇyadanvaidaḥ'; itivanmahidāso api ṛṣitvenocyatāmiti cenna । asyāḥ upaniṣadaḥ aitareyasaṃjñayaivetarāputrasya mahidāsasya ṛṣitvasiddhyā taduktervyarthatvāt ।

mahidāsābhidho jajñe itarāyāstapobalāt ।
sākṣātsa bhagavānviṣṇuryastantraṃ vaiṣṇavaṃ vyadhāt ।।

iti brahmāṇḍe ।

tathāpi mahidāsasya viṣṇutvaṃ kuto jñāyata ityata āha - mahidāseti ।। ajajñe'; vyakto babhūva । asa ca'; mahidāsaḥ -

mahidāsastvaitareyo bahvṛcopaniṣadgataḥ ।
sākṣātsa bhagavānviṣṇustannāmaiko munirhyabhūt ।।

iti chāndogyabhāṣye anantaroktabhagavadanyaḥ tatsaṃjñaketarāputraḥ ṛṣiratra na vivakṣitaḥ, kintu । yo avaiṣṇavaṃ'; viṣṇuviṣayaṃ atantraṃ'; granthaṃ avyadhāt'; nirmame । yadvā - atantraṃ'; pañcarātraṃ vyadhāt nāradādibhyo vyācakhyau । yaśca asākṣāt'; svayaṃ abhagavān'; pūrṇajñānādimān aviṣṇuḥ'; tadavatārabhūtaḥ pūrvoktaḥ sa evātra vivakṣita ityāha - sākṣāditi। brahmāṇḍe purāṇa ityasyāśritatvādityanenānvayaḥ । mahidāsasya viṣṇutvoktiriti tadarthaḥ । tena caśabdānvayaḥ ।

tattadupāsanāyogyatayā ca puruṣāṇām ।

nanvekavidhopāsanayā sarveṣāṃ brahmāparokṣasambhavātkimupāsātraividhyena ityataḥ pravṛttaṃ atadyogāt'; iti sūtraśeṣaṃ vyācaṣṭe - tattaditi ।। upāsanetyanena puruṣāṇāmityanena ca tadityasyāvṛttiḥ sūcitā । tathā ca teṣāṃ puruṣāṇāṃ manuṣyarṣigandharvadevākhyādhikāriṇāṃ teṣu trividhopāsaneṣu madhye tattadupāsane yathākramaṃ bahirantarvyāptirūpaikaikopāsana eva yogyatayā yogyatvena hetunetyarthaḥ । asyopāsātraividhyādityanenānvayaḥ । tathā cānekavidhopāstiyogyatāvatāmadhikāriṇāṃ naikavidhopāsanayā brahmajñānamiti tattraividhyamāvaśyakamiti bhāvaḥ ।

keṣāṃcitsarvagatvena keṣāṃciddhṛdaye hariḥ । keṣāñcidbahirevāsau upāsyaḥ puruṣottamaḥ । iti brāhme ।

puruṣāṇāmuktānekavidhopāsanayogyatā kuto jñāyata ityataḥ kartṛviśeṣānanupādāya sāmānyataḥ upāsakatraividhyapratipādikāṃ smṛtiṃ paṭhati - keṣāñciditi ।। apuruṣottamo'; hariḥ akeṣāñcit'; devānāṃ devaiḥ sarvagatatvena prakāreṇopāsyaḥ । akeṣāñcit'; ṛṣigandharvādīnāṃ ahṛdaye'; svasvahṛdayākāśe upāsyaḥ । akeṣāñcit'; manuṣyottamānāṃ tu bahirevopāsya ityarthaḥ । prācuryādevamuktiḥ । iti brāhma ityasya tattadupāsanayogyatayā tadviśiṣṭatvena puruṣāṇāmāśritatvāduktatvāditi pūrveṇānvayaḥ ।

agnau kriyāvatāṃ viṣṇuryogināṃ hṛdaye hariḥ ।
pratimāsvaprabuddhānāṃ sarvatra viditātmanām ।।
iti ca ।।
।। iti pādāntyaprāṇādhikaraṇam ।।

iti śrīmadānandatīrthabhagavatpādācāryaviracite brahmasūtrabhāṣye prathamādhyāyasya prathama pādaḥ

atraivādhikaraṇe kartṛviśeṣapratipādakaṃ viśeṣapramāṇamāha - agnāviti ।। viṣṇuḥ akriyāvatāṃ'

yajñādikriyānuṣṭhātṛṇām aagnau'; gārhapatyādau upāsyaḥ hariḥ । ayoginām'; ṛṣīṇāṃ hṛdaye upāsyaḥ । aaprabuddhānāṃ'; mandamatīnāṃ atyalpapratibhānāṃ manuṣyottamānāṃ apratimāsu'; kṛṣṇarāmādivigraheṣu upāsyaḥ । aviditātmanāṃ'; viśeṣato jñātabhagavadrūpāṇām aśrutapratibhānāṃ devānāṃ tu asarvatra'; sarvasthāneṣūpāsya ityarthaḥ । atrāgnau pratimāsviti vākyadvayena bahirmātropāsanopalakṣyate । ata eva sthānadvayoktiḥ । yathāśruteḥ sūryādau

viṣṇūpāsterbahirupāstitvaṃ na syāt । yogināmityanenāntarupāstiruktā । aṛṣayo antaḥprakāśāḥ'; iti śruteḥ । sarvatreti sarvagatopāstiriti jñātavyam । na cātra "yeṣāṃ bahirupāsanena mokṣasteṣāmapi hṛdyupāsanaṃ kiñcitkāryameva"iti bṛhadbhāṣyeṇa "bhagavān bimbadarśanenainaṃ mocayati"iti nyāyavivaraṇena ca virodhaśśaṅkyaḥ । agnāviti vākye anyaniṣedhābhāvena bimbaśabditasvasvayogyātmāparokṣārthaṃ hṛdyupāsanasyāpi sarvaiḥ kāryatvābhyupagamāt । mocakayogyāparokṣadvārābhūtāvatārādyaparokṣasādhanopāsanāya eva taistaiḥ prācuryeṇa prakaraṇasyāgnāviti vākyena vyavasthayā pratipādanācca । vacanadvayasyāpyekārthasādhakatvādasyāpi brāhme āśritatvāditi pūrveṇānvayaḥ । tattadupāsanayogyatāvattvena puruṣaviśeṣāṇāmuktatvāditi tadarthaḥ । ato na tadyogāditi hetvasiddhiḥ śaṅkyeti bhāva ।

anena nātroktaprāṇo viṣṇuḥ, kintu jīvamukhyaprāṇāveva । kutaḥ? ajīvamukhyaprāṇaliṅgāt'; śatāyuṣṭvarūpajīvaliṅgasyaprāṇasaṃvādādirūpamukhyaprāṇaliṅgasya ceha śravaṇāditi cet - na, viṣṇurevāyaṃ prāṇaḥ, na jīvādiḥ । kutaḥ? aanugamāt'; hetoreva, na cānyaśrutiliṅgavirodhaḥ । uktarītyā atadyogāt'; teṣāmantaryāmiviṣayatvopapatteḥ । yataśśāstradṛṣṭyāyam upadeśa iti vā । kimarthamatrāntaryāmikathanamiti cet, antarupāstyarthamiti brūmaḥ । na copāsane avāntarabhedābhāvaḥ । aupāsātraividhyāt'; antarādibhedena bhagavadupāsanasya trividhatvāt । na ca tathāpi kathanamayuktam । vāstavatraividhyasyehānuktasya kathanāprayojakatvāditi vācyam । aiha'; prakaraṇe tatraividhyasyāśritatvāduktatvāt । na caikavidhopāsanayā sarveṣāṃ brahmāparokṣasambhavāt kimupāsātraividhyeneti vācyam । atadyogāt'; teṣāṃ puruṣāṇāṃ tasmin tadupāsana eva yogyatvāt । anekavidhopāstiyogyatāvatāṃ ca puruṣāṇāṃ ekavidhapāsanayāparokṣāsambhavena yogyatābhedādupāsātraividhyasyāvaśyakatvāditi sūtrārtha ukto bhavati । na ca vivādakartṛtvaliṅgasyāntaryāmiviṣayatve audāsīnau ca tāvāstāṃ keśavaścābjasambhavaḥ'; iti vacanavirodhaḥ śaṅkyaḥ । tasyāntaryāmiviṣayabhinnabāhyarūpaviṣayatvāt । ato anyaliṅgānāṃ tattadantaryāmiviṣayatvopapatteḥ tadvirodhābhāvāt । viṣṇurevāyaṃ prāṇaḥ ānandamayaśceti yuktā tajjijñāseti siddham ।

।। iti pādāntyaprāṇādhikaraṇam ।।

iti śrīmatparamahaṃsaparivrājakācāryāṇāṃ sarvatantrasvatantrāṇāṃ

śrīmadraghunāthatīrthapūjyapādānāṃ śiṣyeṇa

śrīmajjagannāthayatinā kṛtāyāṃ

śrīmadbrahmasūtrabhāṣyadīpikāyāṃ

prathamādhyāyasya prathamaḥ pādaḥ

।।

tataḥ saptadaśe jātaḥ satyavatyāṃ parāśarāt ।
cakre vedataroḥ śākhā dṛṣṭvā puṃso alpamedhasaḥ ।। śrīmadbhāgavatam, 
taduktam īśāvāsyabhāṣyaṭīkāyāṃ - abrahmādīnām aprāptajñānamutpadyate śriyastu sarvadā vidyata iti vivekaḥ'; iti।

atha dvitīyaḥ pādaḥ ।।

sarvagatatvādhikaraṇam ।।

liṅgātmakānāṃ śabdānāṃ viṣṇau pravṛttiṃ darśayatyasmin pāde prādhānyena।

pūrvottarapādabhedasya svasminnekavākyatāyāśca siddhaye etatpādapratipādyaṃ darśayati - liṅgeti ।। liṅgānumāpako dharmaḥ । saḥ ātmevātmā pravṛttinimittaṃ yeṣāṃ te tathoktāḥ । animittanimittinorabhedopacārāt'; iti sudhokteḥ । svarūpārtho vā ātmaśabdaḥ । pūrvayojanāyāmātmapratipādake gauṇī vṛttiḥ । dvitīyāyāṃ tu sāmānādhikaraṇyamiti bhedaḥ । svārthe kaḥ । tathā ca vyāpyadharmadvārā dharmibodhakānāmāpātato yaugikānāmityarthaḥ । viṣṇoranyatra prasiddhānāmiti ca saṃyojyam aśabdānāmiti'; ekaprātipadikarūpāṇāmanekapadasamabhivyāhārarūpāṇāṃ cetyarthaḥ । aviṣṇau pravṛttiṃ'; prakarṣeṇa vṛttiṃ mahāyogavidvadrūḍhibhyāṃ viṣṇuparatvamiti yāvat । apradarśayati'; prakarṣeṇa sādhayati sūtrakāra ityarthaḥ । vaiśvānarādhikaraṇe nāmasamanvayakaraṇādavyāptinirāsāya prādhānyena ityuktam । tathā ca tatrāpi nāmasamanvayamukhena prādhānyena phalato bahuliṅgasamanvayasyaiva karaṇānnāvyāptiriti bhāvaḥ ।

abrahma tatamam'; iti sarvagatatvamuktaṃ viṣṇoḥ । tacca atasyaitasyāsāvādityo rasaḥ'; ityādinā'dityasya pratīyate ।

yadyapi pūrvapādāntyadhikaraṇenaitatpādādyasya nāvāntarasaṅgatyapakṣeti na sā pradarśanīyā । tathāpi iha tasyāḥ sambhavātphalasyāvaśyavaktavyatvācca sā pradarśyata ityāśayena pūrvādhikaraṇasaṅgatiṃ viṣayādikaṃ ca darśayati brahmeti ।। iti vākye viṣṇoḥ nivadhikasarvagatatvamuktamityarthaḥ । tataḥ kimityata āha - tacceti ।। tadityāvartate, uktamiti ca vartate । tathā ca abrahma tatamam'; iti yattatamatvamuktaṃ prāṇākhyaviṣṇostattadekadeśabhūtaṃ sarvagatatvāntargataṃ sarvaprāṇihṛdayasthatvaṃ tatraivaitareyake aetaṃ hyeva bahvṛcāmahatyukte mīmāṃsanta etamagnāvadhvaryava etaṃ mahāvrate chandogāḥ etamasyāmetaṃ divyetaṃ vāyāvetamākāśa etamapsu etamoṣadhīṣvetaṃ vanaspatiṣvetaṃ candramasyetaṃ nakṣatreṣvetaṃ sarveṣu bhūteṣvetameva brahmetyācakṣate'; ityādau etamityuttaravākyena uktamityarthaḥ । tato api kimityataḥ sayuktikaṃ pūrvapakṣamāha - tacceti ।। co avadhāraṇe । ādiśabdena asa yaścāyamaśarīraḥ prajñātmā yaścāsāvāditya ekametaditi vidyāt tasmāt puruṣaṃ puruṣaṃ pratyādityo bhavati sūrya ātmā jagatastasthuṣaśca etaṃ sarveṣu bhūteṣu'; ityādivākyaṃ gṛhyate । atra tasyetyāderupanyāsaḥ etamiti parāmaraśanīyasamarpakatayāvaśyakatvātpūrvapakṣayuktipradarśanārthaṃ ca kṛtaḥ । tathā ca yatha etamityuttaravākyenoktaṃ sarvaprāṇihṛdayasthatvaṃ tasyetyādinā pūrvavākyena prakṛtatvāttasyādityasyaiva pratīyate, atastasyaiva tatpūrvoktaṃ tatamatvamapi bhavet । na viṣṇoriti yojanā । atra pūrvapakṣe tatamatvaṃ saṅkucitaṃ sarvabhūtagatatvarūpaṃ vivakṣitam । na caivaṃ siddhāntyabhimataniravadhikasarvagatatvākṣepāprāptiriti vācyam । pūrvapakṣe aetameva'; iti avadhāraṇena viṣṇoranyatrākṣepāt tenāsyākṣepikīsaṅgatiḥ, viṣayasaṃśayau, viṣṇoranyasyaiva sarvaprāṇigatatvamiti sayuktikapūrvapakṣaśca darśito bhavati । siddhānete śrutyarthastu - atasya'; prakṛtasya aetasya'; saṃvatsaranāmakasya caturmukhasya sarvāditvatatamatvaniyāmakatvanimittairādityanāmā pradyumno rasaḥ sārabhūtaḥ । sa yaścāyaṃ puruṣadehagataḥ prākṛtadehavarjanādaśarīraḥ aprajñātmā'; jñānarūpo aniruddhaḥ । yaścāsāvāditye sthitaḥ pradyumna etatsthānadvayagataṃ rūpamekamiti vidyāt । tasmātpuruṣādityagatāniruddhapradyumnayoraikyādādityaḥ apuruṣaṃ puruṣaṃ prati'; pratipuruṣaṃ abhavati'; abhimukho bhavati । pratigṛhaṃ kūpa itivatsarvapuruṣagato bhavatīti ceti । ajagato'; jaṅgamasya atasthuṣaḥ'; sthāvarasya aātmā'; ādānādikartā asūryaḥ'; sūriprāpyo viṣṇurdivaṃ pṛthivīmantarikṣaṃ ca aāprāḥ'; āsamantādapūrayadityarthaḥ । etamityādīnāṃ saptamyantapadaiḥ pratyekaṃ sambandhaḥ । tathā ca abahvṛcāḥ'; ṛgvedinaḥ aetaṃ hyeva'; etameva puruṣādityagatameva hi viṣṇuṃ amahatyukthe'; mahadukthanāmakabṛhatīsahasre taddevatāviṣaye taddevatāmiti yāvat amīmāṃsante'; jānanti । aadhvaryavo'; yajurvedinaḥ aagnau'; cayanasādhaneṣṭakādevatāviṣaye taddevatāṃ mīmāṃsante । achandogāḥ'; sāmavedino amahāvrate'; tadākhyastotrasya devatāṃ stotre mīmāṃsante । aasyāṃ'; pṛthivyāṃ etaṃ adivi'; antarikṣe vāyvādau caivaṃ etameva asarveṣu bhūteṣu'; sarvaprāṇiṣu antaḥ vyāptamācakṣate vidvāṃśa ityarthaḥ । sarveṣvityeva pūrteḥ punarbhūteṣvityuktiratra bhūtavṛttitvamātraṃ pratipādyatayābhipretamiti jñāpayitum । etaṃ sarvabhūtagatameva viṣṇuṃ guṇapūrṇatvādvyāptatvācca etaṃ mukhyato brahmetyācakṣate iti vākyaśeṣārthaḥ । na sthānādhikaraṇaṭīkāyāṃ tu - sarveṣu bhūteṣu cakṣurādisthāneṣu etamekameva brahma guṇapūrṇamācakṣate iti vyākhyātam । pūrvapakṣī tu tasyaitasya prakṛtaprasiddhasaṃvatsarasyāsau prasiddha ādityaḥ sūryo rasaḥ sārabhūto adhipatirityarthaṃ manyate ।

ato abravīt - sū - oṃ।। 
sarvatra prasiddhopadeśāt ।।
atha siddhāntayatsūtramavatārayati - ata iti ।। iti saṅgatisambhavādākṣepasadbhāvācca atastatparihārāyottaramabravīdbādarāyaṇa ityarthaḥ । tadeva sūtraṃ paṭhati - sarvatreti ।

asa yaścāyamaśarīraḥ prajñātmā'; ityādinā sarvatrocyamāno nārāyaṇa eva ।

atra samanvayasūtrāttattvityasyānuvṛttiṃ liṅgavyatyayam aucyamānam'; ityadhyāhāraṃ cābhipretya pratijñāṃśaṃ vyācaṣṭe - sa yaśceti ।। vākyeneti śeṣaḥ । yadyapi atasyaitasyāsau'; ityādineti vaktavyam । pūrvavākyatvāt । tathāpi tasya pūrvapakṣayuktipradarśanārthatvenopanyastatvāttadvihāya siddhāntayuktipradarśakavākyajñāpanāya asa yaścāyamaśarīraḥ prajñātmā'; ityādinetyevoktam । vastutastu - na atasyaitasyāsau'; ityasyeva asa yaśca'; ityasya yuktipradarśanamātratātparyeṇopanyāsaḥ, nāpi viṣayamātrapradarśanatātparyeṇa । api tu pūrvaṃ viṣayavākyasya anudāhṛtatvāttadarthatayā tadgataitacchabdaparāmarśanayasamarpaṇārthamananyasādhāraṇasvato aśarīratvayuktipradarśanārthaṃ ceti dhyeyam । asarvatra'; sarvaprāṇihṛdayeṣvantargatatayocyamāno nārāyaṇa eveti । nārāyaṇaśabdaprayegena - 
yacca kiñcijjagatsarvaṃ dṛśyate śrūyate api vā ।
antarbahiśca tatsarvaṃ vyāpya nārāyaṇassthitaḥ ।।

iti vākyamapi saṅgṛhītaṃ bhavati । tena ca sūtre saṅkucitavṛttinā sarvatretyanena sarvabhūtahṛdgatatvasyaivābhipretatvenānyatra bahirneti prāptaśaṅkā nirastā bhavati ।

atadeva brahma paramaṃ kavīnām'; aparamaṃ yo mahadbrahma'

hetvaṃśaṃ vyācaṣṭe - tadeveti ।। vyākhyātametajjijñāsānayer । iśvarabrahmaṇorabhedabodhanārthaṃ pravṛttasya aparamaṃ yo mahadbrahma paramaṃ yaḥ parāyaṇam'; iti bhāratavākyasya yaḥ paramaṃ mahadbrahma yaḥ paramaṃ parāyaṇaṃ tasya lokapradhānasya jagannāthasya nāmnāmityuttaravākyenānvayaḥ ।

vāsudevātparaḥ ko nu brahmaśabdodito bhavat । sa hi sarvaguṇaiḥ pūrṇaḥ tadanye tūpacārataḥ ।। tasminneva prasiddhabrahmaśabdopadeśāt ।।

vāsudevādityaparā smṛtiḥ । avāsudevāt'; kṛṣṇādanyaḥ ko vā brahmaśabdamukhyavācyo bhavet, na ko api । kintu sa eva mukhyavācyaḥ । kutaḥ? ahi'; yasmāt asaḥ'; vāsudevaḥ sarvaguṇaiḥ pūrṇastadanye tvapūrṇāḥ tasmāt । tarhi abrahmāṇi jīvāḥ sarve api'; ityādi kathamityata āha tadanya iti ।। vāsudevādanye jīvāḥ aupacārataḥ'; amukhyata eva brahmaśabdoditāḥ, na tu mukhyata ityarthaḥ । anena sarvatretyasya hetāvapyanvayo darśitaḥ । tathā ca sarvatrodāhṛtavākyeṣu atasminneva'; viṣṇāveva aprasiddhasya'; rūḍhatvenāvagatasya abrahmaśabdasyopadeśāt'; sarvagate vastuni śravaṇādityarthaḥ । tasminnevetyanena śruterniravakāśatvamuktaṃ bhavati । anena asa yaścāyamaśarīraḥ prajñātmā'; ityādinā asarveṣu bhūteṣvetameva brahmetyācakṣate'; iti śākhāśeṣeṇa sarvatra sarveṣu bhūteṣu antargatatayocyamāno nārāyaṇa eva na tvādityādiḥ । kutaḥ? aetameva brahmetyācakṣate'; iti sarvabhūtagate vastuni nārāyaṇaikaniṣṭhatvena śrutyādiprasiddhabrahmaśabdopadeśācchruteriti sūtrārtha ukto bhavati ।

sū - oṃ।। vivakṣitaguṇopapatteśca ।।

asa yo ato aśrutaḥ'; ityādi ।

yuktyantareṇa viṣṇorevātroktasarvagatatvaṃ pratipādayatsūtramupanyasya tadupāttaśrutimevodāharati - vivakṣiteti। ādipadena aagato amato anato adṛṣṭo avijñāto anādiṣṭaḥ । śrotā mantā draṣṭādeṣṭā ghoṣṭā vijñātā prajñātā sarveṣāṃ bhūtānāmantarapuruṣaḥ sama ātmeti vidyāt'; iti vākyaśeṣo gṛhyate । ityādīti luptatṛtīyavibhaktikaṃ padam । asya vivakṣiteti sūtrapadenānvayaḥ । ata eva sūtrabhāṣyayorekībhāva iti tattvapradīpoktiḥ । anena sūtre śrutyeti śeṣaḥ sūcitaḥ । caḥ pūrvoktahetusamuccaye avadhāraṇe ca । yato vaktuṃ yogye vivakṣā bhavati । ato vivakṣitāḥ vaktuṃ yogyāḥ vakṣyamāṇā iti vā । ye tu śrutīnāṃ brahmaguṇeṣu tātparyābhāvaṃ vadanti, tannirāsāya vivakṣitapadamupanibabandha sūtrakṛditi tattvapradīpokteḥ śrutitātparyaviṣayabhūtā iti vā । sarvatretyanuvartate । gate iti śeṣaḥ । tathā ca sarvatra gate vivakṣitānāṃ śrutyā sarvatra gataniṣṭhatayā vaktuṃ yogyānāṃ itaḥparaṃ śrutyā sarvagataniṣṭhatayā vakṣyamāṇānāṃ śrutitātparyaviṣayībhūtānāṃ vā guṇānāmupasaṃhāragatāśrutatvādīnāṃ viṣṇoreva yogyatvena tasminnevopapatteḥ anyatrānupapatteśca sarvatrocyamāno nārāyaṇa eva iti sūtrārtha ukto bhavati । yaḥ prakṛto viṣṇuḥ saḥ aataḥ'; deśakālaguṇairvyāptaḥ । ata sātatyagamane iti dhātuvyākhyānāt asantato hyata ucyate'; iti vacanācca । yadvā - ato atistṛtīye atiśaye adhika ityarthaḥ । aaśrutaḥ'; sarvātmanā śrotumaśakyaḥ । svayameva svātmānaṃ svātantryeṇa śṛṇoti । anarte tvat'; iti śruteḥ । aagataḥ'; aprāptaḥ pūrṇatvātsarvātmanājñāta iti vā । sarvātmanā mananaviṣayo na bhavatītyamataḥ । anato netṛrahitaḥ svatantra iti yāvat । aadṛṣṭaḥ'; pratyakṣeṇa kenacit, sarvātmanā pūrṇatvāt । ata eva sarvātmanā aavijñātaḥ'; viśeṣato na jñātaḥ । aanādiṣṭaḥ'; niyojakaśūnyo anyairanājñapta iti vā । yathānyaiḥ svayamaśrutādirna tathānye, sarvātmanā śrutyādyā ityāha - śroteti । aśrotā'; yugapatsvātantryeṇa śravaṇakartā । amantā'; svātantryeṇa sarvamananakartā । svātantryeṇa sarvadraṣṭā । aādeṣṭā'; niyojanakartā । aāghoṣṭā'; samyagvaktā । avijñātā'; viśeṣeṇa jñātā । asarveṣāṃ bhūtānāṃ'; jīvānām aantaraḥ'; antasthaḥ apuruṣaḥ'; pūrṇaḥ asamaḥ'; samānaḥ, sarvarūpeṇa aātmā'; ādānādikarteti vidyādityaitareyabhāṣyatattvapradīpaviśveśvaratīrthīyadiśā śrutyarthaḥ ।

sa hi ana te viṣṇoḥ jāyamāno na jāto devaḥ'; ityādināśrutatvādiguṇakaḥ ।

nanvetacchrutyuktānām aśrutatvādiguṇānāṃ kuto viṣṇuniṣṭhatvamityata āha - sa hīti ।। hiśabdaḥ prasiddhau । asaḥ'; viṣṇuḥ ana te'; ityādinā vākyenāśrutatvādiguṇaḥ tadvattayā prasiddha ityarthaḥ । śrutau aśrotrādinā'; iti padādhyāhāreṇeti bhāvaḥ । yadyapi śrutāvatatvasya prathamoktatvādatatvādiguṇa iti vaktavyam । tathāpi tasya sarvagatatvarūpatvena viṣṇuniṣṭhatayā sādhyatvāt asiddhatvāt sa viṣṇuratatvādiguṇakaḥ prasiddha iti siddhanirdeśāyogāt aśrutatvādītyuktam । yadvā - viṣṇuratatvādiguṇakaḥ ana te viṣṇo'; ityādiśruteriti prayoge sarvagatatvarūpasyātatvasya sāodhyatvāttasya ca ana te viṣṇo'; ityādāvanukterhetvananvayādaśrutatvādītyuktam ।

asa savitā sa vāyuḥ sa indraḥ so aśrutaḥ so adṛṣṭo yo hariryaḥ paramo yo viṣṇuryo anantaḥ'; ityādicaturvedaśikhāyām ।।

ana te'; ityādiśrutau mukhato aśrutatvādikaṃ viṣṇorna pratīyate ityato atraivārthe spaṣṭaśrutiṃ cāha - sa iti । yaḥ asavitā'; jagadutpādakaḥ sa harireva । yo avāyuḥ'; balajñānarūpo devaḥ sa paramaḥ paramātmaiva । yaḥ aindraḥ'; paramaiśvaryavān sa viṣṇureva, na prasiddhādiḥ । yo aśruto adṛṣṭaḥ so ananto aparimito harireva nānya ityarthaḥ । yadvā - yo haryādiśabdavācyaḥ prasiddhaḥ, sa eva savitṛtvādiguṇavāciśabdavācya ityarthaḥ । ityādīti । yataḥ caturvedaśikhāyāmityādyuktamato api sa evāśrutatvādiguṇa ityanvayaḥ ।

na cādityaśabdāccakṣurmayatvādeva jīva iti vācyam ।

nanu yathā brahmaśabdādaśrutatvādiliṅgaiśca viṣṇuḥ sarvagata ityucyate । tathādityādiśabdātsarvajīvaliṅgāccādityaḥ sarvajīvā vā sarvagatāḥ kiṃ na syurityata āha - na ceti ।। aādityo rasaḥ'; ityādityaśabdāt sarvagatatvaprakaraṇe acakṣurmayaḥ śrotramayaḥ chandomayo manomayo vāṅmaya ātmā'; iti śrutau jñānakaraṇacakṣurādyātmakadehābhimānitvena jīve prasiddhāccakṣurmayatvādeścetyarthaḥ । hetusamuccaye caśabdaḥ। ajīvaḥ'; ityanena sūtragataṃ śārīrapadaṃ vyākhyātam । aśārīrau tāvubhau proktau jīvaśca paramastathā'; iti smṛteḥ । śarīrābhimānitvācca jīvasya śārītvaṃ yuktam । jīva ityekavacanaṃ samudāyābhiprāyam । jīvaścetyapi caśabdānvayaḥ । tenādityapratijñā samuccīyate । sarvatra gata iti śeṣaḥ । iti na vācyamiti sambandhaḥ ।

sū - oṃ।। anupapattestu na śārīraḥ । 
।।
ekasya sarvaśarīrasthatvānupapattereva ।।

kuto na vācyamityatra hetvākāṅkṣāyāṃ sūtramupanyasya pratijñābhāgasyāvatārikābhāṣyeṇaiva vyākhyātatvāddhetvaṃśameva vyācaṣṭe - anupapatteriti ।। ekasyaikaikasya jīvasyeti vipariṇāmenānuvartate । sarvaśarīrasthatvasyānupapatteḥ sarvajīvasya samānabhogaprāptirūpopapattiviruddhatvādevetyarthaḥ । na tvanyaprāpakābhāvāditi hetvantaramanveṣaṇīyamityevaśabdārthaḥ । evetyanena sautratuśabdo vyākhyātaḥ । anupapattistu ṭīkāyāmeva sahetukamupapāditā ।

sū - oṃ।। karmakartṛvyapadeśācca । 
।।
aātmānaṃ parasmai śaṃsati'; ityādi ।।

yuktyantareṇa śārīrasya sarvagatatvaṃ nirākurvatsūtramupanyasya tadupāttaśrutimevodāharati - karmeti ।। bhāvapradhāno ayaṃ, caḥ samuccaye । asarvatroktaḥ śārīraḥ'; iti padatrayaṃ vipariṇāmenānuvartate । tathā ca sarvatroktasya sarvagatasya prakṛtasya aetamātmānaṃ parasmai śaṃsati'; ityaitareyaśrutau śaṃsanakriyāyāṃ sa etamātmānamiti karmatvena śārīrasya jīvasya ca tasyāmeva kartṛtvena vyapadeśāt ekasyāṃ kriyāyāṃ tayorutsargato bhinnatvaniyamāt apavādakāraṇābhāvācca na sarvatrocyamānaḥ śārīra ityarthaḥ । tattvapradīpe tu - cakārāt aparasmai'; iti sampradānavyapadeśāccetyabhiprāya ityuktam । yaḥ aetamātmānaṃ'; cakṣurmayatvādiguṇakaṃ paramātmānam aanyasmai'; ayogyāya aśaṃsati'; upadiśati tasya vedāḥ adugdhadohāḥ'; phalavidhurā bhavantītyarthaḥ । ityādītyasya pūrvavatsūtreṇānvayaḥ । ādipadena aātmānaṃ veda'; iti ṭīkoktaṃ ayastityāja sacividaṃ sakhāyaṃ na tasya vācyapi bhāgo asti'; iti tattvapradīpodāhṛtavākyaṃ ca gṛhyate । asacividaṃ'; karmasañcayavettāraṃ prītyā ekadeśasthatvāt sakhāyaṃ hariṃ ayastityāja'; tatyāja anyathā veda, tasya avāci'; vedādhyayanādau tasmāt abhāgaḥ'; phalaṃ nāsti narakaṃ ca syādityarthaḥ ।

sū - oṃ।। oṃ।।

aetameva brahmetyācakṣate'; iti ।

yaduktaṃ brahmaśabdāt viṣṇureva sarvagata iti । tadayuktam, brahmaśabdasya jīve api vṛtteḥ । na cāsau jīve amukhya iti tadagrahaḥ । cakṣurmayatvādibādhakabalenāmukhyārthasyāpi grahaṇopapatteḥ । na ca dvitīyasūtroktabādhakānna jīvaḥ aśrutvāpyenaṃ veda na caiva kaścit'; iti gītāyāṃ jīvasyāśrutatvādiśravaṇāt, tṛtīyoktasya ca viṣṇāvapi sāmyāt । nāpi turīyoktacakṣurmayatvādibādhakena, ekasyaiva karmatvakartṛtvayoḥ upapatterityāśaṅkāṃ pariharatsūtramupanyasya tadupāttaśrutimevodāharati - śabdeti ।। bhāṣyasya sūtreṇānvayaḥ । tathā ca aetameva brahmetyācakṣate'; iti vākye hetutvena prakṛtabrahmaśabdasya aviśeṣāt'; sāvadhāraṇatvarūpaviśeṣavattvādityarthaḥ । asya nānena brahmaśabdena śārīra ucyate iti labdhasādhyenānvayaḥ। anenaivakāro vidheyapadasaṅgataḥ, tacchiraskabrahmaśabdaśca mukhyabrahmatvārthakaḥ। sa ca jīve na yukta ityuktaṃ bhavati । yadvā - evakāra emityuddeśyavācipadenaiva saṅgato anyayogavyavacchedārthakaḥ । na caivaṃ brahmaśabdasya sāvadhāraṇatvāprāptiriti vācyam । evakārārthāvadhāraṇasyānyayogavyavacchedasyānyasmin brahmatvayogavyavaccheda iti vivaraṇe brahmaśabdārthabrahmatvasambandhāt brahmaśabdasya sāvadhāraṇatvaprāpteḥ । yadyapi na śārīra etacchabdārthaḥ । kutaḥ? tasya evakārārthapratiyogivācakabrahmaśabdenaiva viśeṣitatvāditi sūtravṛttissambhavati । tathāpi na sā ṭīkokteti na kairapi pradarśitā ।

na hi jīvameva brahmetyācakṣate ।

sāvadhāraṇatve api brahmaśabdasya kuto na jīve vṛttirityata āha - na hīti। hiśabdaḥ prasiddhau hetau ca। kavaya iti śeṣaḥ । kuta iti cet evakāraśiraskabrahmaśabdavācyatve jīvasya mukhyabrahmatvaṃ syāt, tacca nopapadyate । tasyāmukhyabrahmatvena prasiddhatvāditi bhāvaḥ । evamevakārasyoddeśyasambandhonānyayogavyavacchedakatve api pūrvapakṣe etacchabdārthatvena abhimatajīvādanyasya brahmatvaṃ niṣiddhaṃ syāt । tacca nopapadyate । jīvādanyasya paramātmāno mukhyabrahmaṇo jātyāderamukhyabrahmaṇaśca sattvenānyasya brahmatvasambandhaniṣedhāyogādityapi draṣṭavyam । tattvapradīpe tu - jīvasya brahmatve tasya bhūtatvena bhūteṣvityuktaṃ bhūtasthatvaṃ na yujyata ityuktam ।

aeṣa u eva brahmaiṣa u evātmaiṣa u eva savitaiṣa u evendra eṣa u eva harirharati paraḥ parānandaḥ'; iti cendradyumnaśākhāyām ।।

viṣṇāvapi sāvadhāraṇabrahmaśabdasya vṛttiḥ kuta ityata āha - eṣa iti ।। u eva । yadvā - uśabdo viṣṇuparaḥ । tathā caiṣa viṣṇureva brahmetyarthaḥ । aātmānam'; ityuktamātmatvaṃ asa savitā'; ityuktasavitṛtvādikamapi viṣṇorevetyāha - eṣa u evātmetyādinā । ya u yo viṣṇureva hariḥ । tatra nimittamāha - haratīti । yajñagṛheṣviḍopahūtaṃ bhāgaṃ svīkarotītyarthaḥ । yadvā - satāṃ pāpaṃ haratītyarthaḥ । evameṣa eva para uttamaḥ pūrṇānandaśceti yojanā । indradyumnaśākhāyāmityasya aya etaṃ sarvabhūtasthaṃ viṣṇumeva brahmetyācakṣate indradyumnāḥ'; ityupaskṛtenānvayaḥ । asya ca hetoravatārikāgatasādhyenānvayaḥ ।

sū - oṃ।।
ahamātmā guḍākeśa sarvabhūtāśayasthitaḥ । gāmāviśya ca bhūtāni dhārayāmyahamojasā । 
ityādi ।

smṛtisamākhyayāpi viṣṇoratroktasarvagatatvaṃ sādhayatsūtraṃ paṭhitvā tāṃ smṛtimudāharati - smṛteśceti ।। ityādismṛteśca sarvatrocyamāno nārāyaṇa evetyanvayaḥ । na kevalamuktahetubhya iti cakārārthaḥ । smṛteḥ svavacanatve api paroktānuvādarūpatvāt taduktiryuktā । he aguḍākeśa'; guḍākā nidrā tadīśastadrahita iti yāvat । guḍavadāsamantātkeśā yasya saḥ ślakṣṇakeśeti vā । ahamantaryāmitayā sarvahṛdayasthita ityarthaḥ agāṃ'; bhūmiṃ āviśya tatrāvatīrya abhūtāni'; jīvān aojasā'; sāmarthyena dhārayāmītyanyavākyasyārthaḥ । ime ca gītāyāmarjunaṃ prati kṛṣṇavākye । pūrvavākye sarvabhūtāśayastho ya ātmā jīvaḥ so ahamityabhedapratītinirāsāya dvitīyavākyodāharaṇam । tadgatatvenaiva taddhārakatvamabhipretam । ādipadātsmṛtyantarasaṅgrahaḥ ।

na cāprāmāṇikaṃ kalpyam ।।

anye tu amanomayaḥ prāṇaśarīro bhārūpaḥ satyasaṅkalpaḥ'; iti vākye manomayatvādiguṇar iśvara eva, na jīva iti siddhāntite jīveśayoraikyāt kathametadityāśaṅkya asti bhedaḥ । na cāpasiddhāntaḥ, yato ayaṃ na pāramārthikaḥ, kintu, mithyābhūta eva sūtrakṛtā vivakṣita iti samādhāya bhedamithyātve sūtratātparyaṃ varṇayanti । teṣāṃ matamāśaṅkya dūṣayati - na ceti ।। castvarthe । nañ ca tadviruddhatadabhāvārthaḥ । tathā ca aaprāmāṇikaṃ'; bhedamithyātvaṃ ana kalpyaṃ'; sūtrakṛdvivakṣāviṣayatvena na kalpanīyam । kutaḥ? yatastadaprāmāṇikaṃ pramāṇaśūnyaṃ advā suparṇā'; ityādipramāṇaviruddhaṃ ca ata iti yojanā ।

sū - oṃ।। arbhakaukastvāttadvyapadeśācca neti cenna nicāyyatvādevaṃ vyomavacca ।।

sarveṣu bhūteṣvityalpaukastvāt cakṣurmayatvādinā jīvavyapadeśācca neti cenna ।

uktārthamākṣipya samādadhatsūtraṃ paṭhitvākṣepāṃśaṃ tāvadvyācaṣṭe - arbhaketi ।। vākya iti śeṣaḥ । arbhaketyasya vyākhyālpeti । alpamokaḥ sthānaṃ yasya tasya bhāvastattvaṃ tasmāt । tathācālpasthānasthitatvokterityarthaḥ । sarvajīvahṛdayasuṣirāṇāmalpatvāditi bhāvaḥ । sūtragatatacchabdasya prakāraprakāryubhayārthatvaṃ matvāha - cakṣuriti, jīva iti ca । ādipadena śrotramayatvādi gṛhyate । cakārādādiśabdādvā ādityaśrutirapi gahyate । ata eva jīvapadamādityasādhāraṇaṃ prāyoji । jīvasya vyapadeśo vacanaṃ jīvavyapadeśaḥ acakṣurmayaśśrotramayaḥ'; iti śrutāviti śeṣaḥ । co hetusamuccaye । sarvatrocyamāno nārāyaṇa eveti yaduktaṃ tannetyarthaḥ । paramātmapakṣe api jīvapakṣa iva bādhakasadbhāvāditi bhāvaḥ ।। parihārāṃśaṃ vyācaṣṭe - neti । uktabādhakādviṣṇoḥ sarvatrocyamānatvābhāvo netyarthaḥ ।

arbhakaukastvena cakṣurmayatvādirūpeṇa ca tasyaiva viṣṇornicāyyatvāt ।

kuto netyato atra bādhakābhāvāditi hetum arbhakaukastvādīnāṃ ca viṣṇāvevopapannatvenābādhakatvāditi tadupapādakahetuṃ copaskṛtya tarhi viṣṇāvarbhakaukastvādikathanavaiyarthyamityāśaṅkya tatparihāratvenoktamevaṃnicāyyatvādityaṃśaṃ vyākhyāti - arbhakaukastveneti । ādiśabdenmanomayatvena ityāha । anena sautraivaṃśabdaḥ prakārārthatayā vyākhyātaḥ । siddhāntāṃśe api viṣṇvarthakasya vyatyastatacchabdasya sāvadhāraṇasyānvayamabhipretyāha - tasyaiveti । yadvā - pradhānasūtre anuvṛttasya tadityasyeha vipariṇatasyāvṛttiṃ matvāha - tasyaiva viṣṇoriti । tathā ca sarvagatasyāpi jīvavilakṣaṇasyāpītyarthaḥ । na tu jīvasya, ityanyaniṣedhārtho vā evakāraḥ । anicāyyatvāt'; upāsyatvāt । anenāparichinne alpaukastvoktiḥ jīvavilakṣaṇe cakṣurmayatvādyuktivyartheti śaṅkā nistā bhavati ।

sarvagatatve apyalpaukastvaṃ ca yujyate vyomavat ।

idānīṃ sarvagatasyālpaukastvamayuktamiti śaṅkānirāsāya sūtragṛhītaṃ dṛṣṭāntāṃśaṃ evamityasya caśabdenāpyanvayaṃ vyatyastatatpadasya āvṛttasya ayujyate'; iti adhyāhṛtenāpi sambandhamabhipretya vyākhyāti - sarvagatatva iti ।। apīti dvitīyacaśabdavyākhyānam ।

sarvendriyamayo viṣṇuḥ sarvaprāṇiṣu ca sthitaḥ ।
sarvanāmābhidheyaśca sarvavedoditaśca saḥ ।।

yadapi jīvavilakṣaṇasya nityajñānavato jñānakaraṇacakṣurādiprācuryarūpacakṣurmayatvādikathanamayuktamiti codyaṃ, tat caśabdasūcitasmṛtyā nirāha - sarvendriyamaya iti ।। viṣṇuryataḥ sarvaprāṇiṣu saṃsthitaḥ । prāṇā indriyāṇi tadvantaḥ prāṇinaḥ teṣvindriyaniyāmakatvena sthitaḥ । sarvendriyasvāmīti yāvat । ataḥ sarvendriyamaya ityukta ityarthaḥ। svāmitvaṃ mayaḍartha iti bhāvaḥ । caśabdaḥ prathamapādārthe dvitīyapādārthaṃ hetumāha । evaṃ dvitīyatṛtīyapādadvayamapi ādityādisarvaprāṇisthitatvādādityādisarvanāmābhidheya iti hetuhetumadbhāvena vyākhyeyam । ata eva caśabdaḥ dvitīyatṛtīyacaśabdavat viśeṣaṇāntarasamuccayepyanveyaḥ । anena prathamapādena acakṣurmayaḥ śrotramayo manomayo vāṅmayaḥ'; ityādikaṃ brahmaṇi tatsvāmitvena nimittena prayuktamiti vyākhyātaṃ bhavati । evaṃ dvitīyatṛtīyapādābhyāṃ tattadgatatvenādityāditattannāmavācyatvakathanamukhenādityaśruterīśvaravācitvamuktaṃ bhavati । anenaivāditye anuktiyuktivirodhaśca parihṛtaḥ । caturthapādena chandaḥpadoktavedamukhyārthatvācchandomayatvaṃ ca viṣṇoryuktamitiyuktaṃ bhavati । aitareyabhāṣye - asampūrṇadarśanaśakteḥ cakṣurmayaḥ sampūrṇaśravaṇaśakteḥ śrotramayaḥ satyakāmatvāt chandomayaḥ sarvamantṛtvānmanomayaḥ sarvavaktṛtvādvāṅmayaḥ pūrṇaphalarūpatvādātmā'; iti । tathā bṛhadbhāṣye - amayaṭprāyuryārthaḥ svarūpe ca'; iti pratijñāya - sarvadraṣṭṛsvarūpatvāccakṣurmaya itīryate । sarvaśrotṛsvarūpatvātsa śrotramayar iritaḥ ।। iti । tathā bhāgavatatātparye - sarve viṣṇau sthitā yasmādatassarvamayo hyasau । iti prakārāntareṇa bhagavati cakṣurmayatvādikaṃ vyākhyātam । skānde ityanantaraṃ uktvāditi śeṣaḥ । asya jīvavilakṣaṇasyāpi indriyasvāmitvādinā cakṣurmayatvādi yujyate iti na tadayoga ityupaskṛtasādhyenānvayaḥ । anena asarveṣu bhūteṣu'; ityātrārbhakaukastvokteḥ acakṣurmayaḥ'; ityādau ca tasya jīvasya tena cakṣurmayatvādinā prakāreṇoktatvāt ādityavyapadeśācca asmādeva bādhakānna sarvatrokto nārāyaṇa iti cet - na, kutaḥ? atra bādhakābhāvāt, arbhakaukastvādeśca viṣṇāvevopapatteḥ । na cāparicchinnasyārbhakaukastvoktiḥ jīvavilakṣaṇasya cakṣurmayatvādyuktiśca vyartheti vācyam । cāyṛ pūjāniśāmanayoḥ । tasyaiva tasyāparicchinnasyāpi viṣṇoḥ alpaukastvacakṣurmayatvādinā prakāreṇopāsyatvena upāsanārthaṃ taduktisārthakyāt । na cāparicchinne jīvavilakṣaṇe ca brahmāṇi arbhakaukastvādyuktirna yujyata iti vācyam। yataḥ aevaṃ ca'; evamapi sarvagatatve api avyomavat'; tadalpaukastvaṃ cakṣurmayatvādi yujyate । yathā vyāptasyāpi vyomno avyākṛtākāśasya maṭhādyekadeśāvasthitiḥ tathā brahmaṇo bhūtāśayādau sthitiryuktā । yataścaivaṃ viṣṇorjīvavilakṣaṇatve api indriyasvāmitvādinā cakṣurmayatvādyuktiryuktāta iti sūtrārtha ukto bhavati ।

sū - oṃ।। sambhogaprāptiriti cenna vaiśeṣyāt ।।

jīvaparayorekaśarīrasthatve samānabhogaprāptiriti cenna ।

punaruktamākṣipya samādadhatsūtramupanyasyati - sambhogeti । atra pūrvasūtrādevaṃśabdamanuvartya tadbodhitamāpādakaṃ darśayan pūrvapakṣāṃśaṃ tāvadvyācaṣṭe - jīveti ।। jīvaparamātmanorityarthaḥ । eketi ।। viṣṇoḥ sarvaśarīrasthatve jīvena sahaikaśarīrasthatvaprāpteriti bhāvaḥ । saṃśabdasya avyavahṛpaṇossamarthayoḥ'; ityatreva samānārthatvamāśrityāha - samāneti । iveśvarapakṣe api bādhakasāmyānnāyaṃ sarvagata iti vākyaśeṣaḥ । parihārāṃśaṃ vyācaṣṭe - neti। neśvarasya samānabhogaprāptirityarthaḥ ।

sāmarthyavaiśeṣyāt ।

kuto netyastatra hetutvena vaiśeṣyādityaṃśaṃ yojayati - sāmarthyeti ।। svārthe ṣyañ । viśeṣiṇo bhāva iti vā । tathā ca parasya samānabhogāprāptau jīvādapi sāmarthyavaiśeṣyādityarthaḥ ।

uktaṃ ca gāruḍe - sarvajñālpajñatābhedātsarvaśaktyalpaśaktitaḥ । svātantryapāratantryābhyāṃ sambhogo neśajīvayoḥ ।।

।। iti sarvagatatvādhikaraṇam ।।

kiṃ tatsāmarthyavaiśeṣyaṃ, yena samānabhogāprāptirityata āha - uktamiti ।। na kevalaṃ sūtre jīveśayorbhogasāmyābhāvaḥ, tatra hetutvena sāmarthyavaiśeṣyaṃ coktam, kintu gāruḍe ceti samuccayārthaścaḥ । kimuktamityatastatpaṭhati - sarvajñeti ।। sarvajñatvālpajñatvarūpabhedakadharmābhyāmityarthaḥ । prāptasya bādhakasya parihārāya viṣṇoḥ sāmarthye satyapi prathamaṃ prāptistāvatsyādeva agnistambhavato dāhaprāptivat । sāpi bhagavati na sambhavati । tasya sārvajñenaiṣyadbādhakaparihartṛtvasambhavāditi bhāveneha sārvajñoktiḥ, na jīvena sahekaśarīrasthatve api duḥkhaparityāgena sukhamātrabhoge svātantrayaṃ hetuḥ । jīvasya cobhayānubhave pāratantryaṃ heturiti vivektavyam । sambhogaḥ samānabhogaḥ । aiti ca'; iti caśabdapāṭhe tatra pūrvoktena samuccayārthaścakāraḥ। anena yato yathā ekasya jīvasya sarvaśarīrasthatve sarvasamānabhogaprāptiḥ bādhikānupapattiḥ sūtroktāsti । tathā evamīśasya sarvabhūtagatatvamaṅgīkṛtya jīveśvarayorekaśarīrasthatve parasya jīvasamānabhogaprāptirbādhikāsti । ato neśvaraḥ sarvabhūtagata iti cenna, kutaḥ tasya tadaprāptau jīvādapi sāmarthyavaiśeṣyāt agnistambhavato dāhābhāvavaditi sūtrārtha ukto bhavati ।।

।। iti sarvagatatvādhikaraṇam ।।

।। attṛtvādhikaraṇam ।।

ajanmādyasya yataḥ'; ityuktam । tatrāttṛtvaṃ asa yadyadevāsṛjata tattadattumadhriyata sarvaṃ vā attīti tadaditeradititvam'; ityaditeḥ pratīyate ।

atrādhikaraṇe lokato anyatra prasiddhāditiśabdena sahoktāttṛtvaliṅgasya harau samanvayaḥ kriyate । śrutyādisaṅgatiḥ viṣayavākyamudāhṛtya viṣayasaṃśayau sayuktikapūrvapakṣaṃ ca sūcayati - janmeti ।। janmādisūtre janmādikartṛtvaṃ viṣṇoruktamityarthaḥ । tatreti । uktalakṣaṇeṣu madhya ityarthaḥ । praviṣṭamiti śeṣaḥ ।।

sa sargakāle ca karoti sarvaṃ saṃhārakāle tu tadatti bhūyaḥ । sraṣṭā pātā tathaivāttā ityādāvadidhātuprakṛtikānekaśabdavācyaṃ saṃhartṛtvāparaparyāyaśabdabodhyaṃ ūrṇanābhyādivadattṛtvaṃ tadityarthaḥ । anena aderbhakṣaṇārthatvādaditerattṛtve api na saṃhartṛtvalakṣaṇasyātivyāptiriti śaṅkā nirastā । prathametiśabdaḥ śrutigataḥ । dvitīyastu bhāṣyakārīyaḥ । tatraikaṃ bhāvapradhānam । tathā ca iti bṛhadāraṇyakavākye yadattṛtvaṃ pratīyate tat aditeḥ devamātureva bhavet । kutaḥ? aaditeḥ'; aditiśruteḥ । tathā adititvaliṅgācceti yojanā । adititvaṃ ca gotvādivadaditimātradhramo, na viṣṇau sāvakāśam । anena janmādisūtroktalakṣaṇasyātivyāptyasambhavākṣepāttenāsyākṣepikī saṅgatiḥ । śrutyuktamattṛtvaṃ viṣayaḥ । viṣṇoranyasya veti sandehaḥ । devamāturaditereveti pūrvaḥ pakṣaḥ । aditiśrutiradititvayuktiśca sūcitā bhavati । pūrvapakṣe śrutyarthastu - asaḥ'; aditirdevamātā saṃvatsaranāmnā caturmukhena ayadyadasṛjata tattadattumadhriyata'; manaḥ । kutaḥ sarvāttṛtvamaditeḥ? yasmātsarvātrī sā sarvamattīti yat tadeva hyaditerdevamātuḥ aadititvam'; aditiśabdavācyatve nimittam, anyathā tanna syāditi । asmin pakṣe api sthalāntarasthāditiśabdasya nirvacanamidam । atra sarvaśabdaḥ sudhārītyā adityadanayogyasarvaparaḥ । ṭīkārītyā saṅkucitasarvaparo vā। siddhānte śrutyarthastu - asaḥ'; saṃvatsaranāmakaḥ caturmukho ayadyadevāsṛjata tattatsarvamattuṃ'; sa mṛtyunāmā janārdano adhriyata । kutaḥ sarvasaṃhartṛtvaṃ viṣṇoḥ? aaditeḥ'; aditiśabdāt । aditirhi aidaṃ sarvaṃyadidaṃ kiñca'; aaditirdevatāmayī'; iti śrutyantare brahmaṇyaditiśabdaprayogāditi yāvat । tāvatāpi kutaḥ sarvāttṛtvaṃ viṣṇoḥ? sarvamattīti yattadeva hi aaditeḥ'; strīliṅgāditiśabdavācyasya aadititvam'; aditiśabdavācyatvaṃ anyathā sa nirnimittakaḥ syāditi bhāvaḥ । anena viṣṇoḥ sarvāttṛtāyāṃ tannimittakaśrutyantaragatāditiśabdo heturityuktaṃ bhavati । uktaṃ hi candrikāyām । atattadattumiti pūrvapratijñātasarvāttṛtāyāṃ śrutyantare brahmaṇi prayuktasya sarvāttṛtvanimittakasyāditiśabdahetūkaraṇe sambhavati'; iti । ata eva ṛgbhāṣye aatti viśvaṃ tena caivāditiriti viṣṇuḥ'; ityuktam । tatraiva aguṇataḥ kālataścānantyarūpamakhaṇḍitatvaṃ cāditiśabdapravṛttinimittam'; iti coktam ।

asa yadyadevāsṛjata'; iti pulliṅgaṃ ca akūṭastho akṣara ucyate'; ityādivat ।।

nanvetadattṛtvamaditeścetkathaṃ tarhi tasyāṃ sa iti pulliṅgaṃ yuktaṃ syāt । atastena śrutyādibādha ityata āha - sa iti ।। iti vākye śrutamityarthaḥ । ityādivadityānantaraṃ adityāṃ yujyata iti śeṣaḥ । ādipadena aso ahaṃ vāyuṃ diśāṃ vatsaṃ veda'; iti chandogavākyaṃ gṛhyate । kūṭamākāśaṃ tadvannirvikāratayā tiṣṭhatīti kūṭasthaḥ । prakṛtiḥ aakṣaro'; dehato avināśitvāducyate iti gītāvākyasyārthaḥ । dikśabditānāṃ pūrvādi caturdigavasthitabhagavadbāhūnāṃ avatsaṃ'; tato jātaṃ avāyuṃ'; mukhyaprāṇamahaṃ aveda'; jānāmītyarthaḥ ।

atrocyate - sū - oṃ।।
attā carācaragrahaṇāt ।।
siddhāntayatsūtramavatārayati - atreti ।। iti codye samādhānamucyate sūtrakṛtā iti śeṣaḥ । anena sūtre atrocyate iti śeṣo darśitaḥ । tatsūtraṃ paṭhati - atteti । tattvityanuvartate, vipariṇamyate ca । tathā cātra vākye yaḥ aattā'; saṃhartocyate sa viṣṇureva । kutaḥ? asarvaṃ vā atti'; iti acarācarasya'; cetanācetanarūpasya viśvasyādyatayā saṃhāryatayā agrahaṇāt'; carācarāttṛtvaliṅgāditi yāvaditi sūtrārthaḥ ।

na hi carācarasya sarvasyāttṛtvamaditeḥ ।

carācarasyādyatayā grahaṇe api kuto nāditestadattṛtvamiti liṅgasya sāvakāśatvaśaṅkāṃ nirāha - na hīti।। hiśabdaḥ prasiddhau । carācarasyeti sūtrākṣarāṇyanūdya śrutyanusāreṇa sarvasyeti vyākhyānam । na ca sāmānyapadena vyākhyānaṃ vyarthamiti vācyam । sūtrasya śrutivisaṃvādapratītinirāsārthatvāt । aaditeḥ'; devamātuḥ ।

sraṣṭā pātā tathaivāttā nikhilasyaika eva tu । vāsudevaḥ paraḥ puṃsāmitare alpasya vā na vā ।।

carācarāttṛtvaṃ viṣṇorapi kutaḥ siddhamityata āha - sraṣṭeti ।। apuṃsāṃ paraḥ'; tebhyaḥ uttamo avāsudevaḥ'; kṛṣṇaḥ aeka eva'; nikhilajagataḥ ekaḥ svatantraḥ asraṣṭā'; sṛṣṭikartā tathā apātā'; rakṣitā tuścārthaḥ । avasudevetare'; brahmādyāstu aalpasya'; jagadekadeśasyāsvātantryeṇa sṛṣṭyādi kartāro bhavanti। svātantryāpekṣayā netyarthaḥ। iti skānde ityanantaram uktatvāditi vākyaśeṣaḥ ।

ekaḥ purastādya idaṃ babhūva yato babhūva bhavanasya gopā ।
yamapyeti bhuvanaṃ sāmparāye sa no harirghṛtamihāyuṣe attudevaḥ ।।

spaṣṭārthatvātprathamaṃ smṛtimudāhṛtyātraivārthe śrutimapyāha - eka iti ।। eka ityasyāvṛttiḥ, idamityasyāpyāvṛttipariṇāmau । tathā ca ya ekaḥ aidam'; asya jagataḥ apurastāt'; pralaye babhūva । yataśca sṛṣṭau aidaṃ'; jagat ababhūva'; jātam । atha yaścaiko bhavanasya agopāḥ'; goptā babhūva । yaṃ ca asāmparāye'; muktipralayayoḥ bhuvanaṃ praviśati nigīrṇaudanavat । asaḥ devo'; hariḥ naḥ aāyuṣe'; āyurarthe aiha'; yajñasthāne āgatya aghṛtam'; āhutirūpam aattu'; svīkarotviti taittirīyaśrutyarthaḥ । mantradraṣṭṛṛṣivākyametat । iti śrutyanantaraṃ yata iti śeṣaḥ । asyāto api viṣṇoścarācarāttṛtvaṃ siddhamityanvayaḥ ।

sū - oṃ।। oṃ।।

yadā niravakāśasarvāttṛtvaliṅgamātrātsāvakāśāditiśrutyadititvaliṅgayorbādhena attā viṣṇureveti siddhyati । tadā kimu vācyaṃ niravakāśaprakaraṇasamuccitālliṅgādityarthaṃ pratipādayatsūtraṃ paṭhitvā vyācaṣṭe - prakaraṇācceti ।। anaivehaṃ kiñcana'; iti niravakāśaviṣṇuprakaraṇabalāccāttā viṣṇureveti sūtrārthaḥ ।

apsaṃvatsarasṛṣṭyādinā tatprakaraṇatvācca ।

prakaraṇasya vaiṣṇavatvāsiddhimāśaṅkyāha - apsaṃvatsarasṛṣṭyādineti ।। apsṛṣṭiḥ saṃvatsaranāmakacaturmukhasṛṣṭiśca te ādī yasya tat tathoktam । ādipadena saṃvatsarādanodyamādiliṅgaṃ gṛhyate । atatprakaraṇatvāt'; viṣṇuprakaraṇatvādityarthaḥ । etatprakaraṇasyeti śeṣaḥ । avagamopalakṣakametat । asyātaḥ prakaraṇādviṣṇureva atrocyate iti prakṛtasādhyenānvayaḥ । co hetusamuccaye । prakaraṇaṃ nāmaikaprameyapratipādakānekavākyāni । bṛhadāraṇyake hi - anaiveha kiñcanāgra āsīt । mṛtyunaivedamāvṛtamāsīt । aśanāyayāśanāyā hi mṛtyustanmano akurutātmanvī syāmiti। so arcannacaratatasyārcata āpo ajāyantatadyadapāṃ śara āsīttatsamahanyata sā pṛthivyabhavat tasyāmaśrāmyat so akāmayata dvitīyo ma ātmā jāyeteti sa manasā vācā mithunaṃ samabhavadaśanāyā hi mṛtyustadreta āsīttatsaṃvatso abhavat taṃ jātamabhivyādadātsa bhāṇamakarotsaiva vāgabhavatsa aikṣata yadi ha vā imamabhimaṃsye kanīyo annaṃ kariṣya iti sa tayā vācā tenātmanā idaṃ sarvamasṛjata'; iti viṣṇuviṣayāṇyanekavākyāni śrūyante । aagre'; pralaye aiha'; asvatantravarge, gagana iti vā । akiñcana'; jīvajaḍarūpaṃ vastu naivāsīditi । 
nanu - sarvasaṃhārakaṃ viṣṇuṃ devīṃ jīvāṃstathaiva ca ।
kālaṃ triguṇasāmyaṃ ca karmāṇi prāṇamindriyam ।
saṃskāraṃ caiva vedāṃśca narte kiñcillaye tvabhūt ।।

iti bṛhadbhāṣyodāhṛtavacanānnityānāṃ jīvānāmapi sattvātkathamiyamuktirityata uktaṃ - mṛtyunaiveti । aidaṃ'; jīvādikaṃ amṛtyunā'; tannāmakena janārdanena aāvṛtam'; ācchāditamāsīt । mṛtyorāvarakatve hetuḥ - aśanāyayeti । aśaṃ jagattannetryetyarthaḥ । mṛtyoraśanāyātvaṃ śrutiprasiddhamityāha - aśanāyā hīti । atat'; tasmādekākitvānmṛtyuḥ aātmanvī'; jagadrūpaśarīravān syāmityaicchat । evaṃ sa mṛtyuḥ aarcan'; svātmānaṃ pūjayan sañcacāra tasyārcata āpo ajāyanta । tā eva tāsāmarcanasādhanamiti bhāvaḥ । tatrāpsu yo apāṃ aśaraḥ'; phenarūpo maṇḍa āsīttaccharaḥ । sa śaro mṛtyunāsvaretasā asamahanyata'; saṅghātatvaṃ prāpitaḥ । yassaṅghātaḥ sā apṛthivī'; brahmāṇḍarūpābhavat atasyāṃ'; pṛthivyāṃ śvetadvīpe aaśrāmyat'; śiśye mṛtyuḥ । sa mṛtyuḥ ame'; mama aātmā'; brahmā dvitīyo vāyvapekṣayā jāyeteti akāmayata । atha aaśanāyā'; sa mṛtyuḥ amanasā'; svecchayā avācā'; vedābhimāniśriyā amithunaṃ'; dvandvībhāvaṃ asamabhavat'; prāpat । tena mithunībhāvena yadreta āsīt atatsaṃvatsaraḥ'; tupādānakadehavān saṃvatsaranāmakaścaturmukho abhavat । atha jātaṃ saṃvatsaramabhilakṣya attuṃ avyādadāt'; vidadāra svamukhaṃ mṛtyuḥ । sa saṃvatsaro bhayāt viṣṇudīptyānandabodhakabhāṇiti śabdamakarot । yadbhāṇiti vacastadabhimāninī saiva vāṅnāmnī sarasvatyabhavat । sa mṛtyuḥ aikṣata ālocitavān । kimiti? ayadīmaṃ'; saṃvatsaram aabhimaṃsye'; līnaṃ kariṣye tattadā me akanīyaḥ'; alpamannaṃ kariṣye । tato bahvannaṃ bhavatvityālocya sa mṛtyuḥ atayā vācā'; sarasvatyā atenātmanā'; caturmukhenedaṃ sarvamasṛjata । janayāmāseti śrutyarthaḥ ।

nehāsītkiñcanāpyādau mṛtyurāsīddharistadā ।
so ātmano manasāsrā kṣīdapa eva janārdanaḥ ।।

śayānastāsu bhagavānnirmame aṇḍaṃ mahattaram ।
tatra saṃvatsaraṃ nāma brahmāṇamasṛjatprabhuḥ ।।

tamattuṃ vyādadādāsyaṃ tadāsau virurāva ha ।
atha tatkṛpayā viṣṇuḥ sṛṣṭikarmaṇyayojayat ।।

so asṛjadbhuvanaṃ viśvamadyārthaṃ haraye vibhuḥ ।।
iti brahmavaivarte ।।
।। iti attṛtvādhikaraṇam ।।

nanvapsaṃvatsasṛṣṭyādinātrocyamānenāpi kathamasya viṣṇuprakaraṇatvaniścaya ityato apsaṃvatsarasṛṣṭyāderviṣṇuliṅgatvāditi bhāvena tasya talliṅgatve smṛtimāha - nehāsīditi ।। aādau'; pralaye aiha'; asvatantravarge akiñcināpi'; jīvo jaḍaṃ vā nāsīt । nanvidamayuktaṃ, jīvādeḥ nityasya sattvādityata āha - mṛtyuriti । pralaye mṛtyunāmā hariḥ jīvādyāvarakatvenāsīt । ata āvṛtatvānnāsīdityuktamiti nānupapattiriti bhāvaḥ । asaḥ ātmanaḥ'; iti padacchedaḥ । amantreṣvāṅyāderātmanaḥ'; ityāllopaḥ । tathā ca asaḥ'; prabhurviṣṇurātmano amanasā'; svecchayaivāpo asrākṣīt । atāsu'; apsu amahattaraṃ'; svārthe tarap । mahat sthūlam aaṇḍaṃ'; brahmāṇḍaṃ nirmame । atatra'; aṇḍe saṃvatsarākhyaṃ brahmāṇamasṛjadityanvayaḥ nāmetyanena samyagvatsabhūtān ramayatīti vyutpattyā saṃvatsaraśabdaścaturmukhe prasiddha ityucyate । atrāsāmarthyaparihārāya - prabhuriti । ataṃ'; caturmukham aattuṃ'; bhakṣayituṃ avyādadāt'; vyāvṛtat viṣṇuḥ । tadā brahmā avirurāva'; bhāṇitiśabdamakarodityarthaḥ । heti asyārthasya śrutiprasiddhatāṃ sūcayati । atha ārāvakaraṇānantaraṃ atatkṛpayā'; tasmin caturmukhe kṛpayā viṣṇustamajagdhvā sṛṣṭikriyāyāmayojayat । asa vibhuḥ'; caturmukho haraye hareradyārthaṃ bhuvanamasṛjat । yadvā - bhuvanamasṛjat, sṛṣṭaṃ taddharaye arpitavāniti śeṣeṇa yojanā brahmavaivarta ityanantaraṃ yata uktamiti śeṣaḥ । asyāto apsaṃvatsarasṛṣṭyāderviṣṇuliṅgatvasiddhirityadhyāhṛtasādhyenānvayaḥ । ।। iti attṛtvādhikaraṇam ।।

।।

sarvāttaikaḥ para uktaḥ । ṛtaṃ pibantau sukṛtasya loke guhāṃ praviṣṭau parame parārdhe । chāyātapau brahmavido vadanti pañcāgnayo ye ca trināciketāḥ iti pibantau pratīyate tau kāviti ।।

atrādhikaraṇe lokato anyatra prasiddhakarmaphalabhoktṛtvaliṅgasya viṣṇau samanvayaḥ pratipādyate । pūrvādhikaraṇaśrutisaṅgatiṃ viṣayavākyodāharaṇapūrvakaṃ viṣayaṃ sūcayati - sarveti ।। yasmāt aparaḥ'; paramātmā aekaḥ'; ekatvasaṅkhyāyuktaḥ asarvāttā'; sarvasaṃhartā ca, tasmātprakṛtipratyayārthayostatra yogāt sarvāttetyādikriyāliṅgabodhakaśabdavācyatvenokta ityarthaḥ । sarvāttetyuktyaiva arthātpātetyapyukta iti bhāvaḥ । tataḥ kimityata āha - ṛtamiti । tatretyādau saṃyojyam । tathā ca atatra'; sarvāttṛtvamadhye praviṣṭaṃ tadviśeṣabhūtaṃ pātṛtvaṃ yatroktaṃ tatra kāṭhake aṛtaṃ pibantau'; ityatra apibantau'; karmaphalasārabhoktārau dvau pratīyete iti yojanā । dvivacanena dvitvabodhāditi bhāvaḥ । anena yuktamattṛtvaṃ bhagavatastatra prakṛtipratyayārthayorupapatteḥ । iha tu karmabandhavidhure paramātmani prakṛtyarthasya nirbhede pratyayārthasya cāyogānna tasya dvivacanāntapibacchandavācyateti pūrvavaiṣamyeṇa pratyavasthānādvā pūrvamarthāduktasya pātṛtvasyānyamātraniṣṭhatve asambhavasyānyasminnapi sattve ativyāptervā ākṣepādvā pūrvādhikaraṇenāsya saṅgatiḥ, pātṛtvākhyaviṣayaśca sūcito bhavati । viṣayavākye janyajanakabhāvaḥ ṣaṣṭhyarthaḥ tathā ca asukṛtasya loke'; sukṛtanirmite puṇyakārye tattvapradīparītyā sukṛtanimitte śarīre hṛdayaguhāṃ praviṣṭau guhāyāmapi aparame'; sarvajīvottame ā ṛddha ārdhaḥ parebhyo rudrādibhya ārdhaḥ parārdhaḥ । tasminnatipūrṇe vāyāviti śeṣaḥ । tathā ca tatra praviṣṭau hṛdayaguhāśritavāyvadhiṣṭhānāviti yāvat । asa hāyastaḥ piturardhameyāya'; iti tattvapradīpodāhṛtaśruteḥ parabrahmāvāsatvāttadanyajīvābhimanyamānatvātparārdhaṃ śarīramiti vā । ṛtaṃ satyaṃ tathā dharmaḥ sukṛtaṃ cābhidhīyate । ṛtaṃ tu mānaso dharmaḥ iti gītābhāṣyodāhṛtasmṛteḥ śāstravihitakarmabhirāgataṃ phalamupalakṣaṇayā ṛtamityucyate । tathā ca aṛtaṃ pibantau'; bhuñjānau yāvātmāntarātmākhyabhagavadrūpaviśeṣau vartete tau abrahmavido'; brahmajñāninaḥ apañcāgnayo'; devapitṛbhūtamanuṣyabrahmayajñākhyapañcamahāyajñavantaḥ । asa eṣa yajñaḥ pañcavidho agnihotraṃ darśapūrṇamāsau cāturmāsyāni paśuḥ somaḥ'; ityaitareyoktapañcamahāyajñā vā । dyuparjanyadharāpuṃstryākhyapañcāgnividyāniṣṭhā vā । naciketā nāma ṛṣiḥ naciketasa idaṃ nāciketamagnicayanaviśeṣaḥ । trināciketāstrivāramanuṣṭhitanāciketeṣṭakācayanavanto ye vartante viduṣāṃ pāpināṃ ca krameṇa achāyātapau'; sukhaduḥkhakāraṇabhūtau vadantītyarthaḥ । sukhaduḥkhahetutvarūpaṃ gauṇaṃ chāyātapatvaṃ ca pratiyogibhedādaviruddham । yathoktaṃ tattvapradīpe amarāṇāmāhlādakāvasurāṇāṃ tāpakāvityartha iti । praśnarūpakāryadvārā tanmūlasandehaprakāraṃ darśayati - atau'; śrutyuktapibantāviti । iti vākye pibantau yau pratīyete tau kāvityanvayaḥ । anena pibantau kiṃ jīvaparau uta pararūpe eveti saṃśayaḥ sūcito bhavati । itītyanantaraṃ iti saṃśaye jīvasahitar iśvaraḥ pāteti pūrvapakṣe ca satīti vākyaśeṣaḥ ।

ucyate - sū - oṃ।।
guhāṃ praviṣṭāvātmānau hi taddarśanāt ।
।।

guhāṃ praviṣṭau pibantau viṣṇurūpe eva ।

atha siddhāntayatsūtramavatārya vyācaṣṭe - ucyate iti ।। sūtrātparata itiśabdo adhyāhāryaḥ । guhāṃ praviṣṭāviti hetugarbhaṃ viśeṣaṇam । pibantāvityātmapadavyākhyānam । ṛtamityādāvadhyāhāryam । viṣṇurūpe ityātmānāvityasya vyākhyānāntaram । tathā ca - yāvātmānau ṛtaṃ pibantau tāvātmānau viṣṇurūpe eva । kutaḥ? yato guhāṃ praviṣṭāviti yojanā । evetyanenānuvṛttatuśabdārtha uktaḥ । viṣṇū iti vaktavye viṣṇurūpe evetyuktiḥ dvivacanasya rūpadvayavivakṣayā sāvakāśatoktyarthā ।

agharmā samantā trivṛtaṃ vyāpatustayorjuṣṭiṃ mātariśvā jagāma'; ityādinā taddarśanāt ।।

nanu viṣṇossarvaśarīreṣvekaikarūpeṇaiva praveśātkathaṃ rūpadvayābhiprāyeṇāpi dvivacanopapattirityataḥ taddarśanāditi sūtrāṃśasūcitaśrutimudāharati - gharmeti ।। bhagavantāviti, kartumiti ca śeṣaḥ । trivṛtamityāvartate । tathā ca agharmā'; gharmau dīptau gharṣakau saṅkocakāviti vā । agharṣaṇātsarvalokasya nṛsiṃho gharma ucyate'; ityaitareyabhāṣyokteḥ, ghṛṣṭatvena ca mitāviti tattvapradīpokteśca । asamantā'; samantau vyāptau prakṛtipuruṣakālavyāpinau । deśataḥ kālataḥ śaktitaśca sampūrṇau yau bhagavantau trivṛtaṃ tejobannātmakaṃ śarīraṃ avyāpatuḥ'; viśeṣeṇāpatuḥ dehahṛdayaguhāsthānaṃ prāptau । tayoḥ ajuṣṭiṃ'; sevāṃ kartuṃ amātariśvā'; mukhyavāyurapi trivṛtaṃ jagāma । adivo'; devyā vāyupatnyāḥ stanyaṃ apayoḥ'; adidhiṣāṇāḥ'; pipāsanto devāḥ dvirūpaṃ tamekam aaveṣan'; anvaicchan । tam aarkam'; aram alaṃ kaṃ sukharūpaṃ asahasāmānaṃ'; sahavāyuṃ viduriti śrutyarthaḥ । gurvarthadīpikāyāṃ tu samantāditi padacchedaṃ kṛtvā vidyamānāviti cādhyāhṛtya samantādvidyamānau vyāptāviti vyākhyātam। taccintyam। ādipadena adivaspayaḥ'; ityuttarārdhaṃ, tathā - 
ekaḥ suparṇaḥ sa samudramāviveśa sa idaṃ viśvaṃ bhuvanaṃ vicaṣṭe ।
taṃ pākena manasāpaśyamantitastaṃ mātā relhi sa u relhi mātaram ।।

suparṇaṃ viprāḥ kavayo vacobhirekaṃ santaṃ bahudhā kalpayanti । 
ityādikaṃ ca gṛhyate । aekaḥ suparṇaḥ'; suṣṭhu paramānandarūpo bhagavān samudramāviveśa । sa idaṃ sarvaṃ jagat avicaṣṭe'; paśyati । ataṃ'; paramātmānaṃ pakvena manasā ahamapaśyam । ataṃ mātā'; vyañjakatvādvāk sarasvatī arelhi'; lihyata iva । sa paramātmā mātaraṃ relhi । tāvanyonyaṃ sambaddhau bhavataḥ । tathā ca - bhagavadvyañjakavāco api taddhyaṅgyatvamiti bhāvaḥ । tameva suparṇamekaṃ santaṃ aviprāḥ'; viśeṣeṇa prakṛṣṭāḥ kavayo avacobhiḥ'; śabdaiḥ abahudhā'; keśavādidvādaśadhā sthitaṃ kalpayanti cintayanti ityarthaḥ । tasya viṣṇoḥ dvirūpatayā sarvaśarīrapraveśasya uktatvādityarthaḥ । tathā ca - ekasminnapi viṣṇau yuktaṃ rūpadvayābhiprāyeṇa dvivacanamiti bhāvaḥ । evaṃ taddarśanāt ityetat tattvapradīparītyā uktaviśeṣaṇe nirṇīte viṣṇau dvivacanadarśanāt aekaḥ suparṇaḥ'; ityādinā tacchabdenaikavacanena parāmarśadarśanāt tasyaiva samudraniveśino nikhilabhuvanadarśinaḥ aapaśyamantitaḥ'; iti guhāpraviṣṭatvadarśanādekasyaiva bahunāmarūpadarśanāt ityapi vyākhyeyam ।।

ātmāntarātmeti harireka eva dvidhā sthitaḥ ।
niviṣṭo hṛdaye nityaṃ rasaṃ pibati karmajam ।।

iti ca bṛhatsaṃhitāyām ।

nanu viṣṇau rūpadvayavivakṣayā pratyayārthopapattāvapi prātipadikārthakarmaphalabhoktṛtvāyogāt na aṛtam'; iti vākyapratipādyatvaṃ tasyetyata āha - ātmeti ।। eka eva hariḥ dehajīvarūpopādhibhedāt ātmāntarātmeti rūpabhedena advidhā sthito'; dvidhā bhūtaḥ । dehajīvayorhṛdaye niviṣṭaḥ । yaddhā - ṭīkārītyā upādhibhedavivakṣāmantareṇaiva dvirūpatayā dehaniviṣṭaḥ akarmajaṃ rasaṃ'; phalaṃ anityaṃ'; niyamena apibati'; bhuṅkte ityarthaḥ । smṛta iti pāṭhe kīrtitaḥ ityarthaḥ । rasaśabdena jīvābhogyaguṇabhoktaiveśvaraḥ, na tu tadbhogyadravyabhokteti prameyaṃ sūcitam । bṛhatsaṃhitāyāmityasya taddarśanādityanuvṛttavākyenānvayaḥ । karmaphalabhogasyoktatvāditi tadarthaḥ । tathā ca - na tadanupapattiriti bhāvaḥ । na kevalaṃ bṛhatsaṃhitāyām । kintu - 
śrotraṃ cakṣuḥ sparśanaṃ ca rasanaṃ ghrāṇameva ca ।
adhiṣṭhāya manaścāyaṃ viṣayānupasevate ।। 
iti gītāsvapīti cārthaḥ ।

śubhaṃ pibatyasau nityaṃ nāśubhaṃ sa hariḥ pibet ।
pūrṇānandamayasyāsya ceṣṭā na jñāyate kvacit ।।

nanu kimīśvaro duḥkhaṃ pāpakarmaphalaṃ bhuṅkte? puṇyajaṃ sukhaṃ vā? nādyadvitīyau, pūrṇānandatvādityata āha - śubhamiti ।। aasau'; sarvaśarīragataprāṇe sthito ahariḥ'; yajñe havissvīkartā pāpahartā bhagavān anityaṃ'; niyamena śubhakarmaphalameva apibati'; bhuṅkte । hariḥ aśubhakarmaphalaṃ ana pibet'; na bhuṅkte ityarthaḥ । apuṇyamevāmuṃ gacchati parame parārdhe'; iti śruteḥ । pibatīti ṛtapānakartari advitīyatvamabhyupaiti । anenārthena dvitīyapakṣamaṅgīkṛtya ādyapakṣo anabhyupagamena parihṛtaḥ । pūrṇānandasya sukhabhogāyoga iti dvitīyaṃ dūṣaṇaṃ pariharati - pūrṇānandamayasyeti । tādātmyārthe mayaṭ । atādātmyārthe vikārārthe prācuryārthe mayaṭ tridhā'; iti gītābhāṣyokteḥ । tathā ca - pūrṇānandarūpasyāsya viṣṇoḥ aceṣṭā'; aiśvaryaṃ kvacitkāle deśe kenāpi sākalyena ana jñāyate'; na cintyate ityarthaḥ । tathā ca - aiśvaryabalena pūrṇānandasyāpi sukhabhogo yukta iti bhāvaḥ । yadvā - viṣṇorbhoktṛtvābhyupagame aanaśnannanyaḥ'; iti śrutivirodha ityata āha - śubhamiti ।। parādhīnabhogābhāvaviṣayam aśubhabhogābhāvaviṣayaṃ vā tadvākyamiti bhāvaḥ । na ca anīcoccataiva duḥkhāderbhoga ityabhidhīyate । nāsau nīcoccatāṃ yāti'; iti vākyavirodhaḥ, sukhabhogasyoccatārūpatvāditi vācyam । viṣṇau jīvasamavete bhoge svīkārāmātrābhyupagamena uccatāsampādakavikriyāviśeṣānabhyupagamāt । uktaṃ hi tattvapradīpe - na ca aanaśnannanyaḥ'; iti śrutivirodhaḥ । na hi parādhīnatayā bhogo, nāpyapriyabhogo na ca tannimittoccanīcatā viṣṇoḥ, kintu - jīvasamavete bhoge svīkāramātramucyata iti । yadvā - nīcoccatāsampādako bhogaḥ svīyatayā sākṣātkāraḥ, sa cābhimānayuto vivakṣitaḥ, na cāsāvīśvare iti na virodhaḥ । pādma ityanantaraṃ uktatvāditi śeṣaḥ । tathā ca - na śrutiyuktivirodha iti bhāvaḥ ।

yo veda nihitaṃ guhāyām ityādinā prasiddhaṃ hiśabdena darśayati ।।

nanu kathaṃ guhāniviṣṭatvaliṅgātpibato viṣṇutvaniścayaḥ, tasya jīve api yogādityata āha - yo vedeti । viṣṇoreva guhānihitatvamatra grāhyamiti copaskartavyam । ādiśabdena aātmāntarātmā'; iti aśrotraṃ cakṣuḥ'; iti aahaṃ vaiśvānaro bhūtvā'; ityādismṛtirgṛhyate । tathā ca ityādinā viṣṇoreva prasiddhaṃ guhānihitatvamatra grāhyamiti imamarthaṃ sūtrakāro hiśabdena darśayatītyarthaḥ । tathā ca - hṛdayaguhāsthatvamātrasya jīve sambhave api na tadiha hetutvena gṛhyate । kintu - śrutyādiprasiddhaṃ mokṣajanakajñānaprakārībhūtaṃ prādhānyena guhānihitatvameva । tacca jīve niravakāśamiti bhāvaḥ। sūtre samanvayasūtrāttuśabdamātramanuvartate । ātmānāvityāvartate । tathā ca aātmānau'; ādeyaṃ sukhaṃ mātyanubhavatīti vyutpattyā ātmaśabdoktaśubhakarmaphalabhoktārau aātmānāveva'; ātmāntarātmākhye viṣṇurūpe eva, na tu jīveśvarau । kutaḥ? hi yasmāttau hṛdayaguhāṃ praviṣṭau tasmāt । na hi jīve api guhāniviṣṭatvaliṅgaṃ sambhavatīti vācyam । tasya śrutyādyaprasiddhatvāt । tatra prasiddhasyaiva grāhyatvāt । viṣṇostu ayo veda'; iti śrutyādyaprasiddhatvāditi hiśabdārthaḥ । nanu viṣṇau pibantāviti dvivacanānapapattiḥ । na ca rūpapraveśena dvirūpeṇa praveśasyāsiddhatvādityāśaṅkyāha - taddarśanāditi । tasya harerdvirūpatayā śarīrahṛdayaguhāsthatvasya liṅgasya darśanāt agharmā'; iti śrutyuktatvāditi sūtrārthaḥ । atra tattvityasyānuvṛtyā śrautapadānuvṛttyā ca ānandamayastadbrahmetyādivadihāpi pratijñāsiddheḥ ātmānāvityuktiḥ । śrautadvivacanasya gatimāha - ātmeti ।। smṛtisamākhyāṃ śrautapadānuvṛttiṃ vinā ādeyaṃ mātīti vyutpattyā śubhakarmaphalabhoktṛtvarūpaliṅgaṃ ca vaktum । uktaṃ hi candrikāyām - ādeyaṃ mātīti vyutpattyā ātmaśabdoktaṃ śubhabhoktṛtvaṃ mūlayuktiriti । na caivamṛtapātṛtvasamānādhikaraṇaguhāpraviṣṭatvoktidvārā taduktiriti tadvākyāntaravirodhaḥ śaṅkyaḥ । tasya sūtre avaśyavaktavyaguhāpraviṣṭatvaliṅgāpakadvivacanāntarapadānvayayogyatādṛśaviśeṣyoktimukhenetyarthābhyupagamāt । tathā - yadyapi samanvetavyamṛtapātṛtvaṃ sākṣādeva vaktavyamiti tadvākyāntarasyāpyādeyaṃ mātīti vyutpattimantareṇāntaryāmītivat ṛtaṃ pibantāviti spaṣṭaśabdenaiva vaktavyam । na tvātmaśabdenetyarthāśrayaṇānna virodhaḥ । anyathā uktavākyavirodhāpātāt । evaṃ cātra keṣāñcidanyathā candrikābhiprāyakathanam, tathā teṣāmeva samanvayasūtrāttadityatrāpyanuvartate iti candrikāvirodhoktirapi cintyā । sautradvivacanopapattyartham uddeśyasamarpaṇārthaṃ cāvaśyavaktavyātmānāviti padenaiva vidheyasyāpi bodhanasambhavenetaravyāvartakāvadhāraṇārthakatuśabdamātrasyaivar ikṣatisūtra ivātrānuvṛttyaucityāt । na ca tadityanuktau tuśabdasyānvayaḥ pratyetuṃ śakyate iti samanvayādhikaraṇīyasudhāvirodhaḥ । uddeśyavidheyapadāntarābhāva ityāśayāt ।

sū - oṃ।। viśeṣaṇācca । 
।।
ayaḥ seturījānānāmakṣaraṃ brahma yatparam'; iti ।।

evaṃ yadā niravakāśaguhānihitatvaliṅgasya sāvakāśāddvivacanaśrutito api prābalyādviṣṇoḥ prakṛtyarthabhoktṛtvasambhavācca sa eva pāteti siddhyati । kimu punarniravakāśaśrutyāpītyarthaṃ pratipādayatsūtraṃ paṭhitvā tadabhipretaśrutimevodāharati - viśeṣaṇācceti ।। iti viśeṣaṇādityanvayaḥ । sūtre pibatoriti vipariṇāmenānuvartate । tathā ca ayaḥ setuḥ'; iti śrutau pibatorekavacanabodhyenaikatvena viśeṣaṇādeka eva pātā । sa ca yajamānasetutvabrahmatvākṣaratvādinā viśeṣaṇāt brahmaṇaśca paratvena viśeṣaṇādviṣṇureva, na jīva iti sūtrārthaḥ । na kevalaṃ liṅgāt, kintu - setvādiśrutito apīti cārthaḥ । ayaḥ'; ātmāntarātmākhyadvirūpo bhagavārn aijānānāṃ'; viṣṇumuddiśya yāgaṃ kurvāṇānāṃ asetuḥ'; āśrayaḥ yadakṣaraṃ paraṃ brahma, taṃ dhyātuṃ naciketasaṃ prati sādhanaṃ vaktuṃ aśakemahi'; śaktāssma iti kāṭhakaśrutyarthaḥ ।

pṛthagvaktuṃ guṇāstasya na śakyante amitatvataḥ ।
yato ato brahmaśabdena sarveṣāṃ grahaṇaṃ bhavet ।।

etasmādbrahmaśabdo ayaṃ viṣṇoreva viśeṣaṇam । amitā hi guṇā yasmānnānyeṣāṃ tamṛte prabhum । iti brāhme ।

brahmaśabdasya bhagavadekavācitvaṃ smārayati - pṛthagiti ।। atra yata ityāvartate । tathā ca yataḥ atasya'; viṣṇorguṇāḥ aamitatvataḥ'; asaṅkhyātatvato nimittāt apṛthak'; vivicya vaktuṃ na śakyante । jñātavyāśca sarvairadhikāribhiḥ sarve guṇā iti śeṣaḥ । yato brahmaśabdena sarveṣāṃ guṇānāṃ agrahaṇaṃ'; jñānaṃ bhavet ataḥ sarvaguṇajñānārthaṃ tasmin viṣṇau brahmaśabdaḥ prayujyate iti śeṣaḥ । yato brahmaśabdena sarveṣāṃ guṇānāṃ grahaṇaṃ bhavet । evaṃ ca sarvaguṇavācī brahmaśabdo bhavati, tatra vṛttimantareṇa tajjñānajanakatvāyogāditi bhāvaḥ । yasmādvibhuṃ taṃ viṣṇumṛte anyeṣāṃ jīvānāṃ nāmitā guṇāḥ, kintu - viṣṇoreva pramāṇasiddham, etasmātkāraṇādayaṃ brahmaśabdo viṣṇoreva aviśeṣaṇaṃ'; mukhyavācako nānyeṣāmityarthaḥ । brāhma ityanantaraṃ brahmaśabdasya bhagavadekavācitvamuktamiti śeṣaḥ ।

na ca jīve samanvayo abhidhīyate ।

atra paraiḥ pibantau buddhijīvāviti pūrvapakṣe prāpte jīveśvarāveveti vyākhyātaṃ, tannirākaroti - na ceti।। atreti śeṣaḥ । asminnadhyāye iti tadarthaḥ । hetau, svavyānena saha paravyākhyānanirākaraṇasya samuccaye vā caśabdaḥ tathā cāsaṅgatiriti bhāvaḥ ।

satya ātmā satyo jīvaḥ satyaṃ bhidā satyaṃ bhidā satyaṃ bhidā maivāruvaṇyo maivāruvaṇyo maivāruvaṇyaḥ ।। iti paiṅgiśrutiḥ ।

nanu nātra jīve samanvayakathanamasaṅgatam । jīveśvarabhedasyāsatyatvena tayoraikyāt । jīvasamanvayasyaiva brahmasamanvayarūpatvādityata āha - satya iti । asatyaṃ'; satyā abhidā'; bhedaḥ । yadyapyatrātmajīvayoḥ satyatvavacanenaiva tatsvarūpabhedasyāpi satyatvamuktaṃ bhavati । tathāpi punaḥ asatyaṃ bhidā'; ityuktirdarśanapratītābhedapratītinirāsatātparyārthā śapathāvṛttiḥ । kecidbhedamasatyamāhuḥ tatkathametadityatasteṣāṃ pakṣe śrutirabhīkṣṇaṃ dūṣaṇamabhidhatte - maiveti । aāruvaṇyaḥ'; arā doṣāstadvantaḥ, āsamantādaraśīlā vā āravaḥ tairasatyabhedajñānibhiḥ viṣṇuḥ sarvathā vanyo bhajanīyo netyarthaḥ । iti paiṅgiśrutirityanantaraṃ yata iti śeṣaḥ । asya nāsatyo bheda ityuttareṇānvayaḥ evaṃ bhāllaveyaśrutirityasyāpi । atra yadyapi bhāgavatatātparye - asatyatvaṃ ca bhedasyoktaṃ bhāllaveyaśrutau । sthāṇurheccakrāma sa prajāpatimuvāca ko asi ke smaḥ kaḥ saḥ iti । sahovāca yo asmi ye stha yaḥ sa iti । athainamupākrośat satyaṃ bhidā satyaṃ bhidā satyaṃ bhidā'; ityādinā asatyam'; iti vākyaṃ bhāllaveyaśrutyantargatatayā paṭhyate । bhāṣyapustake api kvacit asatyam'; iti vākyam aātmā hi'; iti vākyaṃ ca bhāllaveyaśrutitvenaiva paṭhyate । na tu śrutidvayasthatvena । tathāpi anayostātparyānusāreṇaikaśrutisthatvaṃ, bahutarapāṭhabalāt asatya ātmā'; iti paiṅgiśrutiḥ । aātmā hi'; iti bhāllaveyaśrutiḥ । tātparyodāhṛtā tu anyā tatsamākhyā rūpā cetyadoṣaḥ । asthāṇuḥ'; rudraḥ auccakrāma'; ūrdhvaṃ jagāma। asaḥ'; rudraḥ aprajāpatiṃ'; brahmāṇam upākrośaduvāca । kimiti? tvaṃ akaḥ'; kīdṛśaḥ । vayaṃ ake'; kīdṛśāḥ । saḥ viṣṇuḥ akaḥ'; kīdṛśaḥ । kiṃ bhinna utābhinna ityāśayaḥ । krameṇottaramāha - ahaṃ ayo'; yādṛśo agre sarvadā tādṛśo asmi । yūyaṃ aye'; yādṛśāḥ tādṛśāḥ stha । asaḥ'; viṣṇuryādṛśo mayā bhavadādibhiśca bhinnastādṛśa eveti śrutyarthaḥ ।

aātmā hi paramassvatantro adhiguṇo jīvo alpaśaktirasvatantro avaraḥ'; iti ca bhāllaveyaśrutiḥ । yatheśvarasya jīvasya bhedassatyo viniścayāt । evameva hi me vācaṃ satyāṃ kartumihārhasi ।।

yatheśvaraśca jīvaśca satyabhedau parasparam ।
tena satyena māṃ devāstrāyantu sahakeśavāḥ ।।
ityādernāsatyo bhedaḥ ।।
।। iti guhādhikaraṇam ।।

atroktabhedasādhakapramāṇatvena viruddhaguṇopanyāsāya aātmā'; iti dvitīyavākyaṃ pravṛttam । aātmā'; paramātmā aparamaḥ'; svatantraḥ । aadhiguṇaḥ'; pūrṇaśaktiḥ । ata evottaratra paramatvasvatantratvapūrṇaśaktitvaviruddhānāṃ dharmāṇām alpaśaktirityādipadairyutkrameṇābhidhānaṃ kṛtam ।

atraivārthe purāṇavākye paṭhati - yatheti ।। atra ṣaṣṭhyantaṃ vākyaṃ pādmasthaṃ, prathamāntaṃ skāndagatamiti tattvapradīpokteḥ । ame mām'; ityābhyāṃ tatprakṛto grāhyaḥ । aviniścayāt'; evārtho ayaṃ śabdaḥ । satyabhedāviti bahuvrīhiḥ । yathā satyabhedau tathaiva vidyamānānatikrameṇa jñātena asatyena'; satyabhedena bhedasatyatvajñānākhyakāraṇeneti yāvat । sahakeśavā ityekaṃ padaṃ, keśavasahitā devāḥ atrāyantu'; asmān rakṣantvityarthaḥ । ityādervākyānnāsatyo bhedaḥ, kintu - satya eveti jñāyata ityarthaḥ । atra pūrvavākye jīveśabhedasya dṛṣṭāntatvenopādānātprāmāṇikatvaṃ jñāyate, tādṛśasyaiva dṛṣṭāntatvāt । dvitīye tu viṣayānatikrameṇa bhedasatyatvajñānasya trāṇakāraṇatvoktyā bheda satyatvamapi jñāyata iti prakṛtasaṅgatiḥ । ādipadena grāhyavacanāni tattvapradīpe udāhṛtāni । tathāhi - dvau bhūtasargau loke asmin daiva āsura eva ca । daivo vistaraśaḥ proktaḥ āsuraṃ pārtha me śṛṇu ।।

asatyamapratiṣṭhaṃ te jagadāhuranīśvaram । ityārabhya - 
tānahaṃ dviṣataḥ krūrān saṃsāreṣu narādhamān ।
kṣipāmyajasramaśubhānāsurīṣveva yoniṣu ।।

iti bhagavadvacanam asatyamapratiṣṭhaṃ te jagadāhuranīśvaram । ta āsurāḥ svayaṃ naṣṭāḥ jagataḥ kṣayakāriṇaḥ ।। 
indrāsomā tapataṃ rakṣa ujjataṃ nyarpayataṃ vṛṣaṇā tamovṛdhaḥ ।
parāśṛṇītamacito nyoṣataṃ hataṃ nudethāṃ niśiśītamatriṇaḥ ।। 
indrā somā vartayataṃ divasparyagnitaptebhiryuvamaśmahanmabhiḥ । tapurvadhebhirajarebhiratriṇaḥ; ityādikā śrutiḥ । yeṣāṃ bhijjagadīśvarajīvānāṃ nāsti te atriṇaḥ । svājñānakalpitajagatparameśvarasya jīvasya bhedakaluṣīkṛtabhūmabhāve । iti hi māyino vadanti । ācchādya vikṣipati saṃsphuradātmattvam । jīveśvarasya jagadākṛti tanmṛṣaiva । triryātudhānaḥ prasitiṃ tayetvṛtaṃ yo agne anṛtena hanti । vācā stenaṃ śarava ṛcchantu marman viśvasyaitu prasitiṃ yātudhānaḥ । atha jñānopasargāḥ ityārabhya yecānye mithyātarkairdṛṣṭāntaiḥ kuhakendrajālairvaidikeṣu paristhātumicchanti taiḥ saha na saṃvaset । prakāśyāhyete taskarā asvargyāḥ ityādiśrutiśatairandhaṃ tama eva māyināṃ gatiriti niścīyate । tathā ca skānde - 
sarvabrahmatvavettāro jīvabrahmatvavedinaḥ ।
anyasāmyavido viṣṇoḥ viṣṇudveṣṭāra eva ca ।
sarve yānti tamo ghoraṃ na teṣāṃ utthitiḥ kvacit ।।

।। iti guhādhikaraṇam ।।

।। antarādhikaraṇam ।।

āditye viṣṇurityuktam । aya eṣa āditye puruṣaḥ so ahamasmi sa evāhamasmi'; ityādāvagnīnāmevādityādisthatvamucyate ।

atrādhikaraṇe cakṣurantaḥsthatvaliṅgaṃ brahmaṇi samanvīyate । śrutyādisaṅgatiṃ viṣayavākyaṃ viṣayasaṃśayau sayuktikaṃ pūrvapakṣaṃ ca darśayati - āditya iti ।। ayaścāsāvāditye'; ityānandamayādhikaraṇodāhṛtāyāṃ tathā aantarāditye'; ityantarnayodāhṛtāyāṃ ca śrutāvānandamayo antasstho viṣṇurāditye astītyuktamityarthaḥ । tataḥ kimityata āha - ya iti । tadityādau saṃyojyam । aso ahaṃ sa evāham'; ityabhyāsopanyāsaḥ pūrvapakṣayuktipradarśanārthaḥ । prathamādipadena athainamanvāhāryapacano anuśaśāsa । ya eṣa candramasi puruṣo dṛśyate । so ahamasmi sa evāhamasmi । athainamāhavanīyo anuśaśāsa । ya eṣa vidyuti puruṣo dṛśyate so ahamasmi sa evāhamasmīti ca vākyadvaṃ gṛhyate । dvitīyādipadena candravidyutsthatvam । yadyapi ādityasthatvasyeva candravidyutsthatvayoragnerakṣisthatvasādhakatvābhāvāttadupādānaṃ na prakṛtopayuktam । tathā agnīnāmiti bahuvacanaṃ cānupayuktam, pūrvapakṣe gārhapatyasyaiva akṣisthatvasādhanena gārhapatyādīnāṃ trayāṇāṃ tasyāsādhanāt । candravidyutorakṣyekavidhatvābhāvena tatsthatvasyākṣisthatvāsādhakatvācca । tathāpi ādiśabdadvayaṃ bahuvacanaṃ ca pūrvapakṣe gārhapatyādibahvagniśrutirūpayuktisūcanārtham । yathā anvāhāryapacanākhyadakṣiṇāgnyāhavanīyayoḥ candravidyutsthatvamucyate, evaṃ gārhaptayasyāpi ādityasthatvamucyate iti dṛṣṭāntārthaṃ gārhapatyādīnāṃ trayāṇāṃ krameṇādityāditritayasthatve prasiddhagārhapatyasyaivādityasthatvamukhenākṣisthatvamāgacchatīti yuktipradarśanārthaṃ vā tadupādānamiti na vaiyarthyamiti dhyeyam।

ato akṣyādityayoraikyāt aya eṣo antarakṣiṇi puruṣo dṛśyate'; ityatrāpyagnirevocyate ।

tato api kimityata āha - ata iti ।। asya na sannihitena aaikyāt'; ityanenānvayaḥ । prakṛtasya ata ityanena parāmṛṣṭāsyādityāntaḥ sthatvasya aikye hetutvāyogāt । kintu vyavahitena aatrāpyagnirevocyate'; ityanenānvayaḥ । na kevalamādityavākya ityaperarthaḥ । tathā ca - yadānandamayākhyaviṣṇuniṣṭhatayoktamādityasthatvaṃ tacchāndogye aya eṣa āditye puruṣaḥ so ahamasmi'; ityādāvāgnīnāṃ gārhaptayākhyāgnereva aucyate'; pratīyate na viṣṇoḥ। kutaḥ? yato atra aagnīnāṃ'; gārhapatyadakṣiṇāgnyāhavanīyānāṃ trayāṇāṃ krameṇa ādityādisthatvamucyate, ataḥ । tataḥ kim? yato atra gārhapatyākhyāgnerevādityasthatvamucyate ato aya eṣo antarakṣiṇi puruṣo dṛśyate'; iti vākye apyakṣisthatvena gārhapatyāgnirevocyate, na sa viṣṇuḥ । śrutigatāhaṃśabdenāpi sa evocyate iti yojanā । tathā ca pūrvapakṣaśrutigatāhaṃśabdo agnāveva mukhya iti tasyaiva grahaṇamiti bhāvaḥ । nanvagnerādityasthatve api kuto akṣisthatvaprāptirityata āha - akṣyādityayoriti । aādityaścakṣurbhūtvākṣiṇī prāviśat'; ityaitareyaśruteracetanākṣyādityamaṇḍalayorādityacakṣuḥpadoditaikacetanādhiṣṭhitatvarūpaikadharmeṇaikavidhatvādityarthaḥ । yadvā - aaśanayodāhṛtādityastrivṛdiva vai cakṣuḥ śuklaṃ kṛṣṇaṃ kanīnikā'; iti śrutyanusāreṇa tayostrivṛttvadharmeṇaikavidhatvādityarthaḥ । tathā ca - ādityasthatvoktyā arthādakṣisthatvamapi prāptameveti bhāvaḥ । yadyapi asayaścāyam'; iti pūrvodāhṛtataittirīyaśrutisthādityaśabdaḥ utkṛṣṭacetanamātropalakṣakatayā vyākhyātaḥ । tathāpi atrādhikaraṇe sūryābhimanyamānādityamaṇḍalaparatvamapyasyāṅgīkṛtya ākṣepaparihārau kṛtau । ata eva ṭīkāyāmakṣyādityayarekavidhatvādyuktam । tattvapradīpe tu - akṣīndriyaprerakādityayorekatvāditi yathāśrutameva vyākhyātam । candrikāyāmapi tattvapradīpānusāreṇa devatāparamevākṣipadam । ata eva bhāṣye sannyāyaratnāvalyāṃ ca akṣyādityayoraikyādityevoktam, na tvekavidhatvāditi । akṣyādityayorekavidhatvāditi ṭīkāpi bhāṣyānusāreṇa prakārabhedaniṣedhamukhena prakāryaikyaparā neyeti pakṣāntaramapyuktam । tathā ca - devatāparatve aāditye viṣṇurityuktam'; iti bhāṣyaśrutisthākṣyādityapadayośca yathāśruta evārthaḥ । maṇḍalaparatve tadbhāṣyasthādityapadaṃ pūrvodāhṛtataittirīyaśrutisthādityapadaṃ ca maṇḍalaparatayā vyākhyeyamiti vivekaḥ । anena chandogaśrutyuktākṣisthatvasyānyaniṣṭhatvākṣepamukhenānandamayanayodāhṛtāyāṃ taittirīyaśrutāvarthāduktasyāpi tasyānyaniṣṭhatvākṣepādānandamayādhikaraṇenāsyākṣepikī saṅgatiruktā bhavati । akṣisthatvaṃ viṣayaḥ । kimagnerviṣṇorveti sandehaḥ । agnīnāmeva akṣisthatvamiti pūrvaḥ pakṣaḥ । atra ādityasthatvarūpayuktiścoktā bhavati । atra aya eṣa āditye puruṣaḥ'; aya eṣo antarakṣiṇi puruṣaḥ'; ityanayorvākyayoḥ aādityaścakṣurbhūtvā'; iti vākyadvārā ekārthatvamupapādya tanmukhena aya eṣa āditye'; iti vākyena ayaścāsāvāditye'; iti vākyasya saṅgatiṃ sampādya taddvārārthākṣiptatadarthārthakasya aya eṣo antarakṣiṇi'; iti vākyasyāpi tena saṅgatirityevaṃ vakrasaṅgatyaitadadhikaraṇārambhaḥ ādityasthatvaliṅgasyāpi samanvayasiddhyartham । anyathā anetaro anupapatteḥ'; ityādau viṣṇujñānānmokṣa ityuktam, sa mokṣaḥ atadyathā'; iti vākyena aya eṣo antarakṣiṇi'; ityuktākṣisthajñānātpratīyata iti vakṣyamāṇaṛjusaṅgatyaiva adhikaraṇamārambhaṇīyaṃ syāditi dhyeyam ।

ataḥ atadyathā puṣkarapalāśa āpo na śliṣyanta evamevaṃvidi pāpaṃ karma na śliṣyate'; ityagnijñānādeva sarvapāpāśleṣānmokṣopapattiriti ।

na kevalamakṣisthatvasiddhāvagnerānandamayatvaprāptiḥ । kintu yatpūrvaṃ anetaraḥ'; ityādau viṣṇujñānānmokṣa ityuktaṃ, tadapi bādhitaṃ syādityata āha - ata iti ।। aagnijñānādityetat'; asarvapāpāśleṣāt'; ityaneneva amokṣaḥ'; ityanenāpi sambadhyate । tathā ca yato agnirakṣistho atastajjñānādeva mokṣo api bhavet na viṣṇujñānāt । kuta etat? akṣisthāgnijñānātsarvapāpāśleṣāt । na ca tasyāsiddhiḥ । atadyathā'; iti tadarthavāde agnijñānādeva sarvapāpāśleṣokteḥ । na ca tajjñānātsarvapāpāśleṣamātreṇa kathaṃ mokṣa iti vācyam । yatastajjñānānmokṣaṃ vinā sarvapāpāśleṣāsambhavena tadanyathānupapattyaiva mokṣasyāpyupapattiriti yojanā । evaṃ ca pūrvapakṣe agnerakṣisthatvena atadyathā'; ityakṣisthasyoktaṃ muktihetujñānaviṣayatvamapi tasyaiva prāpnotīti anetaraḥ'; ityuktamayuktamiti bhāvaḥ । anena ṛjusaṅgatirapyasya darśitā bhavati । chāndogyehītthamākhyāyikā - kamalāyanasyāpatyaṃ kāmalāyanaḥ nāmataḥ upakosalaḥ satyakāmākhye gurau brahmacaryamuddiśyovāsa । sa ācāryasyāgnīn gārhapatyādīn dvādaśavarṣaparyantaṃ paryacārīt । satyakāmastvantevāsinaḥ svādhyāyaṃ grāhayan enamekameva nādhyāpayat । punaḥ punaḥ svajāyayokto api anuktvaiva vidyāṃ pravāsāya prātiṣṭhata । tadopakosalo vyādhipīḍito vidyāprāpticintayā svācāryabhāryayā aśānetyukto api nāśnāt । evaṃ brahmacāriṇyanaśnati tūṣṇīṃbhūte sati tadā gārhapatyādyagnayaḥ kāruṇyāviṣṭāḥ trayo api vayamasmai brahmacāriṇo vidyāṃ prabravāmeti pratijñāya militāssanto vidyāmūcuḥ । aprāṇo brahma kaṃ brahma khaṃ brahma'; ityādi । evaṃ sambhūyopadeśānantaramenaṃ pratyekam agnaya upadidiśuḥ ityucyate vedapuruṣeṇa aatha hainaṃ gārhapatyo anuśaśāsa ya eṣa āditye puruṣo dṛśyate so ahamasmi sa evāhamasmi'; ityādinā । evaṃ tribhiragnibhiḥ pratyekamupadiṣṭa upakosalaḥ athāsmābhiruktaṃ jñeyameva, nopāsyam, tattu tavadācārya āgatya vakṣyatīti tairukto abhūt । evaṃ sthite athācāryaḥ satyakāma ājagāma । āgatya copakosaloktaṃ śrutvā pratyuvāca । kimiti? yadagnibhistubhyamupadiṣṭaṃ tattvayā jñeyameva na tūpāsyaṃ, tattvamahamupadekṣye ityevaṃ pratijñāyādarajananāya vakṣyamāṇamastaut ayathā puṣkarapalāśa āpo na śliṣyanta evamevaṃvidi pāpaṃkarma na śliṣyata'; iti । evaṃ stutvopakosalāya vidyāmupādiśatsatyakāmaḥ । kimiti? aya eṣo antarakṣiṇi puruṣo dṛśyate eṣa ātmeti hovāca । etadamṛtametadabhayametadbrahmeti'; । atha sambhūyopadeśānantaraṃ enamupakosalaṃ gārhapatyo anuśaśāsa । kimiti? pṛthivyagnyannākhyaṃ brahmeti । evaṃ vyāptavidyāmuktvāntaryāmividyāmāha - ya iti । asya so ahamasmītyasya dvikartukatvādgārhapatyādyantaryāmī bhagavān svasyādityādyantaryāmiṇā gārhapatyādiḥ svāntaryāmiṇaḥ ādityādyantaryāmiṇā aikyamāhetyucyate । tathā ca - aheyatvāt pratyaktvāccāhaṃ madantaryāmī । āditye ca eṣa puruṣaḥ pūrṇaṣaḍguṇo bhagavān dṛśyate divyadṛṣṭyā so asmītyarthaḥ । ādityasthasya viṣṇormadantaryāmiṇaśca viduradharmādivadabhedamātraṃ na; kintu viśeṣābhāvaścetyāha - sa eveti । evamupāsakasya phalamāha - asa etadevaṃ vidvānupāste apahate pāpakṛtyāṃ lokī bhavati sarvamāyureti jyogjīvatīti'; । apāpakṛtyāṃ'; pāpakāryaṃ alokī'; bhagavallokī bhavati । asarvaṃ'; sampūrṇaṃ cāyuḥ prāpnoti । ajyok'; sarvajñassan jīvatīti । evaṃ aya eṣa candramasi'; aya eṣa vidyuti'; ityanayoḥ artho avagantavyaḥ । atat'; tatrārthe vakṣyamāṇadṛṣṭānto yathā apuṣkarapalāśe'; padmapatre āpo yathā ana śliṣyante'; na sajjante atathevaṃvidi'; vakṣyamāṇākṣisthatvena brahmāparokṣajñānini jñānottaraṃ pāpaṃ karma na śliṣyate ityarthaḥ । ya eṣo akṣiṇyantaḥpuruṣo dṛśyate divyadṛṣṭyā eṣa ātmā vāmanākhya iti hovāca upakosalaṃ prati satyakāmaḥ । aetadamṛtaṃ'; svato mṛtiśūnyaṃ nityamuktaṃ, aetadabhayaṃ'; svato bhūyaśūnyaṃ aetadbrahma'; guṇapūrṇamiti sidbhāntarītyā śrutyarthaḥ । pūrvapakṣī tvetatprakaraṇamagniparaṃ manyate ।

ato bravīti - sū - oṃ।।
antara upapatteḥ ।
।।

cakṣurantasstho viṣṇureva ।

siddhāntayatsūtramavatārya vyācaṣṭe - ata iti ।। iti saṅgatisambhavāt śaṅkāsadbhāvācca । ataḥ tatparihārāya uttaramabravīt sūtrakāra ityarthaḥ । cakṣurantaḥstha ityanena antara ityaṃśo viṣṇurevetyanena anuvṛttastattvityaṃśaśca vyākhyātaḥ । yadyapi anuvyākhyāne śabdavaiyarthyaparihārāya antassthitvā ramaṇakṛditi vyākhyānāt atrāpi tadanusāreṇa ramaṇakṛcceti vaktavyam । tathāpyatra ramaṇakriyābodhakātmaśabdasya hetukaraṇānna tadarthasya pratijñāyāmanvayaḥ sambhavatīti antastha ityevoktam । tatratvātmaśabdārthasya hetutvāvivakṣāṇātsādhyānvayo na yujyata iti ramaṇakṛdityapyuktam । vastutastu - sūtre antarityanuktyā antara ityadhikokteḥ sārthakyāya atrāpi ramaṇakṛccetyapi upalakṣaṇayā vācyam । avayavārthavivakṣāvivakṣābhyām ātmaśabdasya sādhyasamarpakatāhetutvaṃ ca yujyate iti dhyeyam ।

atripādasyāmṛtaṃ divi'; ityādinā tasyaiva amṛtatvādyupapatteḥ ।

upapatterityetadanekaliṅgaparatayā liṅgānāṃ niravakāśatvoktiparatayā ca vyāṣṭe - tripāditi ।। ityādinā vākyena uktasyeti śeṣaḥ । tasyeti vipariṇataṃ padamāvartate । amṛtatvādityetadihāpi ṣaṣṭhyantatayā buddhyā viviktaṃ sambadhyate । prathamenādipadena aabhayaṃ? titīrṣatāṃ pāram'; aamṛtaivaiṣā devatā'; aātmājaro amṛto abhayo brahma'; ityādivākyaṃ dvitīyena abhayatvādikaṃ gṛhyate । tathā ca - tripādityādinā śrutyantaravākyena tasya viṣṇoreva uktasya aetadamṛtam'; iti vākye antaḥsthaniṣṭhatvenoktasyāmṛtatvādyupapatterliṅgasya tasmin viṣṇāveva upapatteryuktatvādanyatrāyuktatvāditi yojanā । anena liṅgasya niravakāśatvānekatvābhyāṃ prābālyamuktaṃ bhavati । aamṛtaṃ'; mṛtiharitaṃ ayadabhayaṃ'; bhayarahitaṃ yacca atitīrṣatāṃ'; saṃsārataraṇecchūnāṃ apāraṃ'; saṃsārasya pārasthaṃ taduttarāvadhibhūte śvetadvīpādau sthitaṃ muktaprāpyaṃ paraṃ brahma tat dhyātuṃ sādhanaṃ vaktuṃ vayaṃ aśakemahi'; śaktāḥ sma iti kaṭhaśrutyarthaḥ ।

brahmaśabdādyupapatteśca ।

yadaivaṃ niravakāśatvānekatvābhyāṃ balavalliṅgabalāccakṣurantaḥsthasya viṣṇutvaniścayaḥ, kimu tadobhayathā svabhāvaniravakāśatvābhyām anekatvācca balavacchrutito apīti bhāvena sautramupapatterityaṃśaṃ brahmādiśrutirūpahetvantaraparatayā tasya prābālyopayoginiravakāśatvopapādanaparatayā ca prakārāntareṇa vyācaṣṭe - brahmeti । ādipadenātmaśabdo gṛhyate । brahmātmādīti pāṭhe ādiśabdena puruṣaśabdo grāhyaḥ । atra śrutetyādau saṃyojyam । tasyaivetyanuṣajyate । tathā ca - atrāntasthaprakaraṇe śrutabrahmaśabdādestasya viṣṇorevopapatteranyasyānupapatterityarthaḥ । guṇapūrtivācibrahmaśabdasya viṣṇāveva mukhyatvādātmaśabdasyāpi ādeyamupādeyaṃ sukhaṃ mātyanubhavatīti vyutpattyā tatraiva mukhyatvāditi bhāvaḥ ।।

anena aya eṣo antarakṣiṇi'; iti śrutyukto antaraḥ tattu tattajjīvaprerakatvena tattaccakṣurantassthito viṣṇureva, na tvagniḥ । atra aetadamṛtamabhayametadbrahmaiṣa ātmā'; ityamṛtatvābhayatvādiliṅgaśravaṇādbrahmādiśabdaśruteśca teṣāṃ viṣṇāvevopapatteḥ, anyatrānupapatteriti sūtrārtha ukto bhavati ।

aso ahamasmi'; ityādi tvantaryāmyapekṣayā ।

nanu niravakāśaśrutiliṅgabalādyadi viṣṇureva akṣisthastadādityastho api sa eva syāt । tarhi aso ahamasmi sa evāhamasmi'; ityahamādiśruteḥ kā gatirityata āha - so ahamasmītyādīti । ādipadena gārhapatyādiśabdānāṃ grahaṇam। tathā ca ityādivākyasthamahamādipadajātamityarthaḥ । apekṣayetyanantaraṃ pravṛttamiti śeṣaḥ।

antaryāmiṇamīśeśamapekṣyāhaṃ tvamityapi । sarve śabdāḥ prayujyante sati bhede api vastuṣu । iti mahākaurme ।।

antaryāmiṇi ahamādiśabdapravṛttiṃ smārayati - antaryāmiṇamiti ।। ādyo api samuccaye । dvitīyo yadyapi tathāpītyarther । iśānāṃ brahmādīnārṃ iśamityantaryāmitvopapādakam । tathā ca - avastuṣu'; agnyādijīveṣur iśādbhede satyapi tadabhedabodhako ahamitiśabdaḥ tvamitiśabdaḥ। kiṃ bahunābhedasādhakāḥ sarve tattacchabdāḥ prayujyante । katham? yato antaryāmiṇamapekṣyaivaite śabdāḥ prayujyante naitāvatā agnyādijīvānārṃ iśābhedaḥ śaṅkyaḥ । yataḥ so antaryāmīr iśeśo brahmādyuttama ityarthaḥ । mahākaurme ityasya uktatvādityadhyāhāreṇa so ahamiti pūrvavākyenānvayaḥ ।

sū - oṃ।। sthānādivyapadeśācca ।।

atadyadasmin sarpirvodakaṃ vā siñcati vartmanī eva gacchati'; ityādisthānaśaktiḥ । vāmanirbhāmanirityādyātmaśaktiścocyate । tasya hyetalliṅgam ।

yuktyantareṇa viṣṇoścakṣurantaḥsthatvaṃ sādhayatsūtramupanyasya vyācaṣṭe - sthānādīti । sarpirityataḥ pūrvaṃ atadyadasmin'; iti śrutivākyapāṭhaḥ । tattvapradīpe tu - ayadidaṃ cakṣuṣi'; iti pāṭhabhedena pūrvavākyamudāhṛtam । ityādīti luptavibhaktikam । ityādāvityarthaḥ । ādipadena avartmanī eva gacchati'; ityādergrahaṇam। brahmasthānabhūtayorakṣṇorakṣisthaparamapuruṣasambandhādasaṅgatvākhyaśaktirityarthaḥ ucyata ityatrāpi sambadhyate । anena sautraṃ sthānapadaṃ paramātmasthānaśaktayupalakṣakatayā vyākhyātam । ucyate ityanena asiddhiparihārakavyapadeśaśabdārtho darśitaḥ । ādipadena aetaṃ saṃyadvāma ityācakṣate । etaṃ hi sarvāṇi vāmānyabhisaṃyanti eṣa u eva vāmanireṣa hi sarvāṇi vāmāni nayati । eṣa u eva bhāmanireṣa hi sarveṣu lokeṣu bhāti'; iti samagravākyaṃ gṛhyate । ātmaśaktiriti । saṃyadvāmatvarūpātmasāmarthamityarthaḥ । anena sautrādiśabdo hyadhiṣṭhātṛparamātmaparassan tacchaktyupalakṣaka iti vyākhyāto bhavati । co hetusamuccaye śaktisamuccaye cādyo bhinnakramaḥ । ucyate yata iti śeṣaḥ । asyāto api cakṣurantaḥstho viṣṇureva iti pūrvapratijñāvākyenānvayaḥ । yasmādasaṅgo ayaṃ puruṣo akṣiṇi vidyate niyāmakatayā tattasmādyadi aasmin'; cakṣuṣi asarpiḥ'; ghṛtamudakaṃ vā asiñcati'; siñcetkaścidapi tarhi tadvartmanī ubhayamārgau pratyeva gacchati na cakṣuḥ spṛśatītyarthaḥ । evaṃ cākṣuṣaṃ vāmanākhyaṃ viṣṇuṃ saṃyadvāma ityācakṣate vidvāṃśaḥ । kutaḥ? hi yasmāt etaṃ asarvāṇi vāmāni'; strīrūpāṇi abhisaṃyanti prāpnuvanti । anena saṃyanti vāmāni enamiti vigraho darśitaḥ । aeṣa u'; cakṣurgata eva mukhyato vāmanirityucyate । kutaḥ hi yasmādeṣaḥ asarvāṇi vāmāni'; sundararamādistrīrūpāṇi anayati'; prerayati । eṣa u eva cākṣuṣaḥ puruṣo abhāmaniḥ'; mukhyataḥ tacchabdavācyaḥ । kutaḥ? hi yasmādeva asarveṣu lokeṣu'; puruṣeṣu bhāti tadīyatejaḥprakāśakatayā tatra dīpyate ityarthaḥ । yathoktaṃ tattvapradīpe - vāmaṃ saundaryaṃ bhāmaṃ tejaḥ tatpradhānatvāt strīpuruṣā vāmabhāmaśabditāstannetā vāmanirbhāmaniśceti । etalliṅgadvayasadbhāve api kuto akṣisthasya viṣṇutvaniścaya ityata āha - tasyeti । ahi'; yasmāt atasya'; viṣṇoḥ aetat'; svasambandhena akṣṇorasaṅgatvāpādakatvaṃ sarvasaundaryādhiṣṭhānastrīrūpanetṛtvaṃ ca aliṅgaṃ'; asādhāraṇo dharmaḥ tasmānnāprayojakatvamiti tena viṣṇutvaniścayopapattiriti vākyaśeṣaḥ ।

asar iśaḥ so asapatnaḥ sa hariḥ saḥ paraḥ sa parovarīyān yadidaṃ cakṣuṣi sarpirvodakaṃ vā siñcati vartmanī eva gacchati sa vāmanaḥ sa bhāmanaḥ na ānandaḥ so acyutaḥ'; iti caturvedaśikhāyām ।।

kuta etasya talliṅgamiti jñāyate ityata āha - sa iti ।। liṅgasya viṣṇuniṣṭhatājñāpanāya asa hariḥ'; ityādeḥ aso acyutaḥ'; ityaṃśasya coktiḥ । idaṃcakṣuṣīti samastaṃ padam । anyathā sarpirādiviśeṣaṇatvaṃ pratīyate, tataśca pratyakṣasiddhagokaviśeṣaṇatvaṃ na jñāyeta । asmin cakṣuṣītyetatprakaraṇagataśrutivisaṃvādaśca syāt । cettarhyeradhyāhāraḥ । tathā ca - yadyasmātsannihitādhiṣṭhātuḥ yasya sāmarthyāditi yāvat । aidaṃcakṣuṣi'; asmiṃścakṣuṣi sarpirudakaṃ vā siñcati cetkaścit tarhi tadvartmanī pratyeva gacchati sar iśaḥ aso asapatnaḥ'; śatrurahitaḥ । asaparaḥ'; lokavilakṣaṇaḥ । parovarīyān । rudrādeḥ parato vāṇyāḥ parāccaturmukhātparataḥ śrītattvādva uttamaḥ । sa eva vāmanabhāmanānandācyutaśabdavācya ityarthaḥ । vidheyānekatvātsa ityasakṛdāvṛttiḥ । parovarīyānityatrāpi tacchabdo anuṣañjanīyaḥ । ekadeśavikṛtasyānanyatvādvāmanibhāmaniśabdārtha eva vāmanabhāmanaśabdayorarthaḥ । caturvedaśikhāyāmityanantaraṃ uktatvāditi śeṣaḥ । asya tasyaitalliṅgamiti jñāyate iti pūrveṇānvayaḥ ।

yatsthānatvādidaṃ cakṣurasaṅgaṃ sarvavastubhiḥ ।
sa vāmanaḥ paro asmākaṃ gatirityeva cintayet ।।

liṅgasvarūpasya tasya viṣṇurūpavyaktiviśeṣaniṣṭhatāyāśca śrutāvasphuṭatvāttadarthamatrārthe smṛtiṃ cāha - yaditi ।। yasya sthānatvādityarthaḥ । asya yacchabdasya sa iti tacchabdenānvayaḥ । asarvavastubhiḥ'; sarpirādibhiḥ। avāmanaḥ'; sundarastrīneteti vāmanākhyo viṣṇureva aasmākaṃ'; bhaktānāṃ aparaḥ'; parā agatiḥ'; prāpya iti cintayedityarthaḥ। yadvā - vāmana ityanena prāptālpatvaśaṅkāvāraṇāya aparaḥ'; pūrṇa ityuktam । vāmanākhyapurāṇa ityarthaḥ । asya caturvedaśikhāyāmitivadanvayaḥ । spaṣṭaḥ sūtrārthaḥ ।

sū - oṃ।। sukhaviśiṣṭābhidhānādeva ca ।।

aprāṇo brahma kaṃ brahma khaṃ brahmeti'; 

prakaraṇabalāccakṣurantaḥsthatvaṃ viṣṇoḥ pratipādayatsūtramupanyasya tadupāttaśrutimevodāharati - sukheti ।। akhaṃ brahmeti'; ityantasya sūtreṇānvayaḥ upakrame prāṇasya śrutatve api naitatprakaraṇasya tatparatvam, pūrvasūtroktaviṣṇuśrutiliṅgādibādhakasadbhāvāditi pratipādayitum uttaratra śrautakarmaśabdena prāṇabrahmaṇostantreṇopādānātsūcanārthaṃ ca aprāṇo brahma'; ityaṃśodāharaṇam । sūtre caśabdaḥ pūrvoktahetoriha prakaraṇabalāccetyadhyāhṛtahetośca samuccaye । sūtrodāhṛtahetostvadhyāhṛtasādhyenānvayaḥ । viśiṣṭaṃ ca tatsukhaṃ ca sukhaviśiṣṭam । viśeṣaṇasya paranipātaḥ । sukhena viśiṣṭa iti vā, sukheṣu viśiṣṭa iti vā, vigrahaḥ । tatra dvitīye śraiṣṭhyarūpaṃ vaiśiṣṭyamarthātsukhe apyanveti । atra prakaraṇe hi mukhyaprāṇobrahmākhilajīvebhyaḥ pūrṇaḥ iti mukhyaprāṇasya pūrṇatvamuktvā akaṃ brahma khaṃ brahma'; ityanena akaṃ'; sukhaṃ abrahma'; pūrṇaṃ akhaṃ'; jñānaṃ pūrṇamiti sukhasaṃvidorapi pūrṇatvamucyate । tathā ca na kevalamuktahetubalāccakṣurantaḥstho viṣṇuḥ, kintu - prakaraṇabalācca । na ca prakaraṇasya vaiṣṇavatvāsiddhiḥ । asyopakrame asukhaviśiṣṭābhidhānāt'; pūrṇasukhokteriti sūtrārthaḥ । yadaivamupakrame kaṃ brahma iti pūrṇasukhābhidhānādevāsya prakaraṇasya vaiṣṇavatvaṃ siddhyati kimuta tadā akhaṃ brahma'; iti pūrṇajñānādapīti kaimutyanyāyasūcanāya sūtre evakāraḥ । yadyapi chāndogyabhāṣye aprāṇo brahma'; balarūpaṃ brahma । akaṃ'; pūrṇānandarūpaṃ brahma । akhaṃ'; pūrṇajñānarūpaṃ abrahma'; paraṃ brahmeti vyākhyātam । tathāpi tadbrahmaśabdasya parāparayo rūḍhyā vṛttyā vyākhyānāntaramityadoṣaḥ।

avijñānamānandaṃ brahma'; aānando brahmeti vyajānāt'; ityādestasyaiva hi tallakṣaṇam ।

nanu upakrame pūrṇasukhasaṃvidorabhidhāne api kuto asya prakaraṇasya vaiṣṇavatvamityāśaṅkya tayosatallakṣaṇatvāt tadrūpatvāt upakrame tadabhidhāne brahmaivopakrāntaṃ syāditi bhāvena pūrṇasukhajñānayorbrahmalakṣaṇatvaṃ śrutyā darśayati - vijñānamiti ।। vijñānādirūpaṃ brahmetyarthaḥ । atra vijñānādipadaṃ pūrṇajñānādivāci, saṅkoce kāraṇābhāvāditi prakṛtasaṅgatiḥ । idaṃ vājasaneye śrutam । aānando brahma'; iti । taittirīyavākyāditi śeṣaḥ । ādiśabdena aathaiṣa eva parama ānandaḥ'; asatyaṃ jñānam'; ityādikaṃ gṛhyate । tathā ca ityādervākyāt atasya'; brahmaṇaḥ atat'; pūrṇānandādikaṃ alakṣaṇaṃ'; svalakṣaṇaṃ jñāyata ityarthaḥ । tathā ca - śrutyantare brahmalakṣaṇatvenāvagatayoḥ pūrṇajñānasukhayoratra prakaraṇe abhidhānāt asya vaiṣṇavatvasiddhiriti bhāvaḥ ।

lakṣaṇaṃ paramānando viṣṇoreva na saṃśayaḥ । avyaktāditṛṇāntāstu vipruḍānandabhāginaḥ ।। iti brahmavaivarte ।

nanu sakalacetanānāmapi pūrṇānandatvātkathametadviṣṇulakṣaṇamityata āha - lakṣaṇamiti ।। svarūpadharmobhayārthako ayam । aparamānandaḥ'; niravadhikapūrṇānanda eva lakṣaṇam । iha lakṣaṇatvenābhipretaḥ na pūrṇānandamātram । sa ca viṣṇoreva nānyeṣām । anyeṣāṃ tvāpekṣikameva pūrṇaṃ sukhaṃ na viṣṇuvanniravadhikaṃ pūrṇamityarthaḥ । kuta ityata āha - yataḥ avyaktādīti । avyaktā śrīḥ saivādiryeṣāṃ te tathoktāḥ । tṛṇajīvā manuṣyottamā evānte viśeṣārthaḥ । avipruḍānandabhāginaḥ'; tāratamyena brahmānandapratibimbatvāpekṣikānandayuktā ityarthaḥ । ana saṃśayaḥ'; ityasyārthasya sāvadhāraṇatvamāha । brahmavaivarta ityasyoktatvādityadhyāhāreṇa atasyaiva tallakṣaṇam'; iti sāvadhāraṇapūrvavākyenānvayaḥ ।

na ca mukhye satyamukhyaṃ yujyate ।।

nanvagyādisukhasyāpekṣikatayāpi pūrṇatvasadbhāvātteṣāṃ pūrṇasukhamidaṃ kiṃ na syāt । tathā teṣāṃ tallakṣaṇaṃ kiṃ na syāt । tathā teṣāmevedaṃ prakaraṇaṃ kiṃ na syāt ityata āha - na ceti ।। amukhye'; niravadhikapūrṇatve akaṃ brahma'; iti śrutyarthatayā tallakṣaṇe sambhavati sati aamukhyam'; āpekṣikamanyādhīnaṃ pūrṇatvaṃ na yujyate ityarthaḥ ।

sū - oṃ।। śrutopaniṣatkagatyabhidhānācca ।।

asa enān brahma gamayati'; iti ।

nanvetadupakrame sukhajñānayorabhidhāne api nākṣisthaprakaraṇasya vaiṣṇavatvaṃ yuktam । chāndogye aprāṇo brahma kam'; iti vidyāṃ aya eṣa āditye puruṣaḥ'; iti vidyāṃ coktvāgnibhirupakosalaṃ prati aupakosalaiṣā somya te asmadvidhā cātmavidyā coktā'; ityuktatvena akam'; ityādyavidyāyā viṣṇuviṣayatvasya aya eṣaḥ'; iti dvitīyāyāścāgniviṣayatvasyaiva yuktatvāt । na ca aasmadvidyā'; ityuktādityavidyāyā agniviṣayatve api nākṣisthavidyāyāstadyuktamiti vācyam । aya eṣontarakṣiṇi'; ityakṣisthavidyāyā ādityavidyayaikārthatvāt । na copakramavirodhaḥ । yathā ahvayāmyagniṃ prathamaṃ svastaye'; ityatrāgnerupakrame api asavitāramūtaye'; ahiraṇyayena savitā rathena'; ityādisavitṛśrutiliṅgādinā tatprakaraṇaṃ sāvitramiti prakaraṇavicchedaḥ, tathātrāpi brahmaṇa upakrame api aasmadvidyā'; ityagnerasmacchabdenoktatvādagnīnāmevedaṃ prakaraṇaṃ na viṣṇoḥ । na ca aasmadvidyā'; ityetadantaryāmiparatayā yojyam । tathāsati aātmavidyā'; iti pṛthaguktyayogāt । tasmādagniviṣayatvameva cakṣurantaḥsthavidyāyā ityāśaṅkāṃ pariharatsūtraṃ paṭhitvā tadupāttaśrutimevodāharati - śruteti ।। itītasya sūtreṇānvayaḥ । atra sūtre śrutetyulakṣaṇaṃ, matadhyātetyapi draṣṭavyam । keti vāyurucyate । ako vāyuriti śabditaḥ'; iti abhidhānāt । kaśabdasyāvṛttyā gatirityanenāpi sambandhe kagatiriti parabrahmagatirucyate । akaṃ brahma'; iti vākyabodhitaparabrahmaprakaraṇādetadarthaniścayāt । tathā ca - śrutopaniṣadāṃ śrutamatadhyātaitadvidyānāṃ puṃsāṃ kena vāyunā kagateḥ akaṃ brahma'; iti vākyabodhitabrahmaprāpteḥ asa enān brahma gamayati'; ityupasaṃhāre abhidhānāt viṣṇuviṣayaivākṣisthavidyā, na tvagniviṣayeti sūtrārthaḥ । yadvā - śrutopaniṣadamupakosalaṃ pratyagnibhiretadvidyāphalatvena brahmagatyabhidhānādvaiṣṇavamevedaṃ prakaraṇaṃ, natvagniviṣayamityarthaḥ । tattvapradīpe tu - asa enān brahma gamayati'; iti śrutopaniṣatkānāṃ śrutopaniṣadgatopāsanānāṃ brahmagatyabhidhānācca āntaro viṣṇureva । asyāmupaniṣīdati brahmetyupaniṣat upāsanā । anayā brahma upaniṣīdatīti vetyuktam । śrutaviṣayiṇī yā upaniṣat matidhyānarūpopāsanā tatkānāṃ tadgataṃ tadviṣayakaṃ dhyānarūpopāsanaṃ tadvatāmityarthaḥ । anena upaniṣacchabdo matidhyānarūpopāsanāparaḥ । brahmetyanena bahuvrīhisamāsāvayavabhūtaḥ kaśabda āvṛtto brahmavācaka ityuktaṃ bhavati । ata evāha ṭīkākṛt - śrutapadaṃ manananididhyāsanayorupalakṣakamityādinā । tattvapradīpapakṣe - upaniṣacchabda upāsanāparaḥ । ṭīkākṛtpakṣe vidyāparaḥ । ṭīkāyāṃ vāśabdaścārthaḥ । yadyapyasya sūtrasya prakaraṇavicchedaśaṅkāparihārāyopasaṃhārasthaliṅgoktiparatvaṃna paramasādhye yuktyantarapratipādakatvābhāvādatra caśabdo na prayojyaḥ । tathāpi asa enān brahma'; ityupasaṃhārasthasyaitadvidyāvettṛṇāṃ brahmaprāptirūpaliṅgasya cakṣurantaro viṣṇureveti paramasādhye api sākṣādanvayādasya ca liṅgasya ādyasūtroktāmṛtatvaliṅgāpekṣayottaravākyasthadvitīyasūtroktaliṅgāpekṣayā tṛtīyasūtroktaprakaraṇāpekṣayā yuktyantaratvāttadvivakṣayā sūtre caśabdaprayogopapattiriti kecidāhuḥ । vastutastu - atra prakaraṇavicchedaśaṅkāparihāre api pūrvasūtre atra caitatprakaraṇasya vaiṣṇavatvarūpadhyāhṛtāvāntarasādhyasyaikatvenatatrānena yuktyantarābhidhānāccaśabdopapattiḥ । aatha yadu caivāsmiñchavyaṃ kurvanti yadi canārciṣamevābhisambhavanti । arciṣoharanha āpūryamāṇapakṣaṃ āpūryamāṇapakṣādyān ṣaḍudaṅṅeti māsānstānmāsebhyaḥ saṃvatsaraṃ saṃvatsarādādityamāditiyāccandramasaṃ candramaso vidyutaṃ tatpuruṣo mānavaḥ sa enān brahma gamayati'; iti chandogaśruterayamarthaḥ - athetyarthāntare । aatha'; avasitakarmaṇi aasmin'; jñāniviṣaye putrādayo yadi aśavyaṃ'; śavayogyaṃ dahanādikarma kurvanti । ayadi ca na'; yadi vā na kurvanti atadārciṣam'; arcirnāmakadevalokaṃ sambhavanti prāpnuvantyeveme jñānina iti vipariṇāmenānvayaḥ । saṃviśatītyekavacanāntaviśidhātupāṭhaḥ ate'; iti pāṭhaśca prameyadīpachandogapāṭhaviruddhaḥ । tato aharlokaṃ, tata aāpūryamāṇapakṣaṃ'; śuklapakṣalokaṃ, tataḥ sūryo ayān'; ṣaṇmāsān udaṅṅeti tanmāsadevalokam uttarāyaṇalokaṃ ca, tataḥ saṃvatsarādādityacandravidyudabhimānilokānkrameṇa prāpnuvanti । tataḥ atasyāḥ'; vidyunnāmnyā bhāratyāḥ apuruṣo'; bhartā amānavo'; manusaṃjñasya viṣṇoḥ priyo mukhyavāyustaṃ gacchanti । asaḥ'; vāyuḥ aenān'; svamāptān pratīkālambanān caturmukhākhyaṃ kāryaṃ brahmāpratīkālambanāṃstu paraṃ brahma gamayatīti ।

na hyanyavidyayānyagatiryuktā ।।

astvetadvidyāyāḥ phalatvena brahmaprāptyabhidhānaṃ, tathāpi kuto nāgniviṣayatvamasyā ityata āha - na hīti ।। ahi'; yasmādanyasyāgnervidyayānyagatiranyasya brahmaṇaḥ prāptirna yuktā । yasmāccātra parabrahmaprāptiḥ phalatvenocyate ityarthaḥ । tasmānnānyavidyeyaṃ brahmavidyaiveti vākyaśeṣaḥ । hiśabdena vipakṣe - adevān devayajo yānti madbhaktā yānti māmapi'; iti smṛtivirodhaṃ sūcayati । aasmadvidyātmavidyā'; iti vacanavirodhastu tayorantaryāmisarvagatarūpadvayaviṣayakatvena pariharaṇīyaḥ । sāvakāśaśruterapi niravakāśaśruteḥ prābalyāditi bhāvaḥ ।

sū - oṃ।। anavasthiterasambhavācca netaraḥ ।।

jīvasya jīvāntaraniyāmakatve anavasthiteḥ, sāmyādasambhavācca na jīvaḥ ।

evamupapattyādibhirviṣṇorakṣisthatvaṃ pratipādya vipakṣe bādhakenāpi tatsamarthayatsūtraṃ paṭhati - anavasthiteriti । atrāntarastattajjīvaprerakatayā tattaccakṣussthitaḥ aitaraḥ'; pūrvaprakṛtāt kaśabdoditāt brahmaṇo anyo agnijīvo na । kutaḥ? yataḥ sa itaro jīva iti hetusādhyayojanāmabhipretya atra vipakṣe aniṣṭaprasaṅgābhidhāyakatayānavasthiterityaṃśaṃ yojayati - jīvasyeti । asāmyāt'; iti sūtre adhyāhṛtaṃ padam, idaṃ ca tattvapradīparītyā dehalīdīpanyāyenobhayatra sambadhyate । jīvasya jīvāntaraniyāmakatve ityetadvipariṇatamasambhavādityanenāpi sambadhyate । itara ityasyāgnirityarthe vācye jīva iti sāmānyenoktiḥ sādhyahetvostantreṇābhidhānārtham । na jīva ityasya āntara ityuddeśyasamarpakānuvṛttapadenānvayaḥ । anena tattajjīvaprerakatayā tattaccakṣurantaro netaraḥ nāgniḥ । kutaḥ? yataḥ sa itaro jīvaḥ jīvatvāditi yāvat । na ca vipakṣe bādhakābhāvaḥ, jīvasya jīvāntaraniyāmakatve prerakatve āntarajīvasyāpi jīvatvasāmyatāttasyāpi niyāmakaṃ jīvāntaraṃ vācyamityanavasthiterasiddhaparamparākalpanarūpānavasthākhyāniṣṭāpatteḥ । abhyupagamya cedamuditam । vastutastu - jīvasya jīvāntaraniyāmakatvāsambhavācca netaro agnirantaraḥ । kuto asambhavaḥ? agnerjīvasya preryajīvāntareṇa saha paratantrarūpajīvatvasāmyāditi sūtravṛttirdarśitā bhavati ।

niyamapramāṇābhāvāt । anīśvarāpekṣatvācca ।।
।। iti antarādhikaraṇam ।।

nanu jīvaprerakāgneḥ svātantryābhyupagamānnānavasthā । na caivaṃ jīvāntarasyāpi svātantryaṃ syāt jīvatvasāmyādityuktamiti vācyam । jīvatvasāmye apyagnereva svātantryaṃ nānyeṣāmiti niyamābhyupagamādityata āha - niyameti ।। jīvatvasāmyepyagnereva svātantryaṃ nānyeṣāmiti niyame pramāṇābhāvādityarthaḥ । ato agneḥ svātantryāyogātsusthaivānavasthitiriti bhāvaḥ । nanvastvagnerasvātantryaṃ, tathāpi tatprerakasyeśvarasya svātantryasambhavānnānavasthetyata āha - anīśvaretir । iśvaraṃ jagatprerakatvena yo apekṣate abhyupaiti sar iśvarāpekṣaḥ, sa na bhavatītyanīśvarāpekṣaḥ, tasya bhāvastattvaṃ tasmādityarthaḥ । pūrvavādina iti śeṣaḥ । hetusamuccaye caśabdaḥ । evaṃ vā - nanu paratantratvasāmye api jīvānāṃ jīvāntaraniyāmakatvātkathaṃ tadasambhava ityata āha - anīśvareti । vyākhyānaṃ pūrvavat । tathā ca - yathāsmatpakṣe sati rājñi maṇḍaleśe prajānāṃ rājaśaktyā niyamyaniyāmakabhāvavart iśvaraśaktyā jīvānāṃ jīvāntaraniyāmakatvasambhavaḥ, na tathā parapakṣe sambhavati, pareṇar iśvarānabhyupagamāditi bhāvaḥ । idaṃ ca vākyadvayasya yojanādvayam । ṭīkāyāṃ tattvapradīpoktamevoktam । uktaṃ hi tattvapradīpe - niyamapramāṇābhāvo anīśvarāpekṣatvaṃ cetyubhau ubhayatra heturiti । aubhayatra'; anavasthityasambhavayorityarthaḥ ।। iti antarādhikaraṇam ।।

।। antaryāmyādhikaraṇam ।।

ayaḥ pṛthivyāṃ tiṣṭhan pṛthivyā antaro yaṃ pṛthivī na veda yasya pṛthivī śarīraṃ yaḥ pṛthivīmantaro yamayatyeṣa ta ātmāntaryāmyamṛtaḥ'; ityādi antaryāmyucyate ।

atrādhikaraṇe antaḥsthatvarūpabhāvasahitaṃ niyamanakriyātmakaṃ liṅgaṃ brahmaṇi samanvīyate । viṣayavākyodāharaṇapūrvakaṃ viṣayaṃ darśayati - ya iti ।। ityādīti prathamā saptamyarthe । tṛtīyārthe vā । asaptasu prathamā'; iti sūtrāt । akriyāviśeṣaṇaṃ vā'; iti tattvapradīpokteḥ aityādinā'; iti pāṭhastadviruddhaḥ । vākye, vākyeneti vā śeṣaḥ। ayo apsu tiṣṭhan'; ayo bhūteṣu tiṣṭhan'; ityādikamādiśabdena gṛhyate । antaryāmītyanena viṣayo darśitaḥ । bṛhadāraṇyake uddālakaṃ prati yājñyavalkyenoktaṃ idaṃ vākyam । ayaḥ pṛthivyāṃ'; pṛthuṃ viṣṇumūḍhvā vāti gacchatīti pṛthivī garuḍaḥ tasmin tiṣṭhan apṛthivyāḥ'; tadabhimānicetanāt aantaro'; viviktaḥ । ayaṃ ca pṛthivī'; tadabhimānī cetano na veda sākalyena । ayasya ca pṛthivī'; tadvaśatvanimittāt śarīrabhūtā । na kevalaṃ tatra sthitimātraṃ, kintu ayo antaraḥ'; antaḥsthitvā bāhyaviṣayāpekṣāṃ vinā ramamāṇaḥ । svato nityatṛptaḥ - bāhyāpekṣāṃ vinā yastu ramate so antarassmṛtaḥ'; ।।

iti bṛhadbhāṣyokteḥ । yadvā - atipriyatvācca harerantaratvamudāhṛtam ।।

iti tatraivokteḥ । apreyaḥ putrāt'; ityādiśrutyā paramapreyorūpatvāt aantaraḥ'; atipriyaḥ san apṛthivīṃ'; garuḍaṃ ayamayati'; niyamayati । eṣaḥ ate'; tava aantaryāmyātmā'; niyāmakaḥ puruṣaḥ aamṛtaḥ'; nitya iti śrutyarthaḥ । etena antaro vivikta iti ṭīkāyā bṛhadbhāṣyavirodho nirastaḥ । bṛhadbhāṣyasya aya ātmānam'; ityatrasthāntaraśabdaviṣayatvāt । ata eva na śrutau paunaruktyam । dvayorbhinnārthatvāt । pūrvapakṣī tvidaṃ vākyamanyaparaṃ manyate ।

tatra ca aetadamṛtam'; ityuktamamṛtatvamucyate । sa ca ayasya pṛthivī śarīram'; ityādinā sarvātmakatvāt prakṛtistattajjīvo vā yuktaḥ ।

pūrvādhikaraṇatadviṣayavākyasaṅgatiṃ darśayati - tatreti ।। iyamatra tattvapradīpoktā yojanā - ayaḥ pṛthivyāṃ tiṣṭhan'; ityādivākyeṣvantaryāmyucyate । tatra tadvākyeṣveva tasminnevāntaryāmiṇi aetadamṛtametadabhayam'; iti pūrvanayodāhṛtachāndogyavākye akṣipuruṣasyoktamamṛtatvaṃ aeṣa ta ātmāntaryāmyamṛtaḥ'; ityanena ucyate iti । anena bṛhadāraṇyakoktāntaryāmiṇi viṣṇvanyatvākṣepamukhena taduktāmṛtatvasyāpyanyaniṣṭhatvaṃ sampādya tasya pūrvādhikaraṇoktākṣisthatvasya viṣṇutvasādhakatvākṣepātpūrveṇākṣepikī saṅgatiruktā bhavati । tataḥ kimityataḥ sayuktikaṃ pūrvapakṣayati - sa ceti । caśabdo hetusamuccaye । ādipadena ayasyāpaḥ śarīram'; ityādeḥ saṅgrahaḥ । tacchabdasya vipariṇāmena hetuvākyena sambandhaḥ । ātmaśabdaḥ svarūpaśarīrobhayārthaḥ । tathā ca so antaryāmī jaḍacetanobhayarūpā prakṛtiḥ pṛthivyāditattajjīvo vā yuktaḥ । kutaḥ? śrautaśarīraśabdasya idaṃ pūrvapakṣaśarīramityādāviva svarūpārthatvāt । jaḍaprakṛteśca sarvopādānatvena sarvātmakatvāt । citprakṛteśca sarvābhimānitvena sarvātmakatvāt pṛthivyādijīvasya pṛthivyādisarvaśarīratvāditi yojanā ।

na hi viṣṇoḥ pṛthivyādiśarīratvamaṅgīkriyate iti ।

nanu yathā prakṛtyādiliṅgena teṣāmantaryāmitvaṃ tathā amṛtatvaliṅgena viṣṇostatkiṃ na syādityata āha - na hīti ।। pṛthivyādi śarīraṃ yasya sa tathoktaḥ, tasya bhāvastattvaṃ tvapratyayāpāṭhe tvanvayaḥ ṛjuḥ । siddhāntineti śeṣaḥ । tasya pṛthivyādijaḍabhinnaciccharīratvāditi hiśabdābhiprāyaḥ । tathā ca - saiddhāntikaliṅgāpekṣayā pūrvapakṣaliṅgasya niravakāśatayā balavattvādanena tasya bādhānnāntaryāmī viṣṇuriti bhāvaḥ ।

ata āha - sū - oṃ।।
antaryāmyadhidaivādiṣu taddharmavyapadeśāt ।
।।

ayaṃ pṛthivī na veda, yaḥ pṛthivyā antaraḥ'; ityādinā adhidaivādiṣu taddharmavyapadeśāt viṣṇurevāntaryāmī ।

siddhāntayatsūtramavatārya vyācaṣṭe - ata iti ।। ityādinā vākyena iti śeṣaḥ । tatra yadyapi sautravyapadeśapadena abhipretaṃ ayaṃ pṛthivī na veda yaḥ pṛthivīmantaro yamayati'; iti vākyamevodāhartavyam । atroktāntaratvasyaiva sautradharmaśabdārthatvāt, na tu apṛthivyāmantaraḥ'; iti vākyam । atrātyantaraśabdasya viviktārthatvena taduktārthasyāhetutvāt । tathā ca tadudāharaṇaṃ na prakṛtopayuktam । tathāpi tatpratīkatvenodāhṛtamityadoṣaḥ । ādiśabdena prakaraṇatrayavākyaṃ gṛhyate । prakaraṇeṣviti śeṣaḥ । prakaraṇaṃ nāma ekaprameyapratipādakānekavākyāni । tatra ayaḥ pṛthivyāṃ tiṣṭhan'; ityadhidaivataprakaraṇam । ayassarveṣu bhūteṣu tiṣṭhan'; ityādibhūtaprakaraṇam । ayaḥ prāṇe tiṣṭhan'; ityadhyātmaprakaraṇam । sūtre bhāṣye cādhidaivetyuktyā pṛthivyādīnāṃ jaḍatvena tadaviditatvaṃ sarvasyāpi sambhavatīti śaṅkā vāritā । atroktānāṃ pṛthivyādīnāṃ adhidaivatvena cetanatvāt aprāṇe'; iti śrutau prāṇaśabdaḥ prāṇavāyudevatāparaḥ, saiva prameyadīparītyā prāṇendriyadevatā । adhidaivādiṣvityanekaprakaraṇagrahaṇena na kevalamekatra taddharmoktiḥ, kintu - bahuṣu sthaleṣviti sūcitam । anuvṛttasya tattvityasyārthamāha - viṣṇureveti । tadityasya napuṃsakatve api antaryāmītyuddeśyasamarpakasautrapadānusāreṇa viṣṇureveti vyākhyātam । anena aeṣa ta ātmā'; ityuktāntaryāmī sa viṣṇureva । kutaḥ? adhidaivādiṣu prakaraṇeṣu ataddharmavyapadeśāt'; tasya viṣṇoḥ dharmasya aviditatvāntaratvādeḥ ayaṃ pṛthivī na veda'; ityādinoktatvāditi sūtrārtha ukto bhavati ।

sa hi ana te viṣṇo jāyamāno na jātaḥ'; asa yo ato aśruto agato amato anato adṛṣṭo avijñāto anādiṣṭaḥ sarveṣāṃ bhūtānāmantarapuruṣaḥ'; ityādināvidito antaraśca ।।

aviditatvādeḥ kuto viṣṇudharmatvamityata āha - sa hīti ।। asaḥ'; viṣṇuḥ । aityādinā'; vākyeneti śeṣaḥ । ādipadena adivyo deva eko nārāyaṇaḥ'; ityupakramya ayasya pṛthivī śarīraṃ yaḥ pṛthivīmantaraḥ sañcaran yaṃ pṛthivī na veda eṣa sarvabhūtāntarātmā apahatapāpmā divyo deva eko nārāyaṇaḥ'; ityupasaṃhṛtyādhītaṃ śrutyantaraṃ gṛhyate । aaviditaḥ'; sākalyenājñātaḥ aantaraḥ'; antassthitvā ramaṇakṛtprasiddha iti śeṣaḥ । ca samuccaye । ana te'; iti vākyaṃ ca te devamahimnaḥ paramantaṃ mahimānaṃ śrotrādinā nāpa iti prakṛtānuguṇyena sarvatrādhikaraṇe vyākhyātam । asaḥ'; iti vākyamapi tatraiva vyākṛtam ।

sū - oṃ।। na ca smārtamataddharmābhilāpāt । 
।।
triguṇatvādipradhānadharmānukterna smṛtyuktaṃ pradhānamantaryāmī ।।

evaṃ niravakāśaliṅgena viṣṇorantaryāmitvaṃ samarthya yaduktaṃ pūrvapakṣiṇā prakṛtyāderantaryāmitvaṃ tatprakṛtijīvasādhāraṇaṃ yuktyā nirākurvatsūtramupanyasyati - na ceti ।। atra aataddharmābhilāpāt'; ityetat aatacchabdāt'; itivadavyayībhāvasamāsarūpam । ata eva avyayamityāśayenāniyamābhiprāyeṇādau hetuvākyaṃ vyākhyāti - triguṇatvādīti । sattvādirūpāstrayo guṇā yasya kāryabhūtāstattriguṇaṃ, tasya bhāvastriguṇatvaṃ tadādiryeṣāṃ te tathoktāḥ, pradhānasya prakṛterdharmāḥ, triguṇatvādayaścate pradhānadharmāśca te jaḍatvasaṃsāritvādīnāṃ grahaṇam । pradhānapadaṃ jīvasyāpyupalakṣakam । ādiśabdo vātra saṃyojyaḥ । sādhyadharmapratiyoginirdeśāya pūrvapakṣe yuktisūcanāya ca prayuktaṃ smārtamityedvyācaṣṭe - smṛtyuktamiti । pṛthivyādyātmakatayā kāpilasmṛtipratipāditamityarthaḥ । smṛtyuktamevaitanna śrutyuktamiti jñāpanāyedam । paryavasitārthamāha - pradhānamiti । jīvasyāpyupalakṣakamidam । śārīraśceti vakṣyamāṇasyātrāpyanvayo darśitaḥ । antaryāmiṇo anyarūpatvaniṣedhāya pravṛtte sūtre apekṣitaṃ sādhyadharmiṇaṃ darśayati - antaryāmīti । antaryāmī na pradhānamiti yojanā । na pradhānamantaryāmītyanena sautracaśabdaḥ antaryāmī viṣṇureva na tu pradhānamiti tuśabdārthaḥ । sa ca na śārīra ityādāviva parapakṣaniṣedhamātraṃ na kriyate, kintu, svapakṣavidhirapīti parapakṣaniṣedhasya svapakṣavidhipūrvakatvarūpaviśeṣārtha iti sūcitaṃ bhavati । anenāntaryāmī viṣṇureva, na tu smārtaṃ pṛthivyādyātmakatayā smṛtau pratipāditaṃ pradhānam । śārīro jīvaḥ । kutaḥ? atra aataddharmābhilāpāt'; triguṇatvasaṃsāritvādirūpapradhānajīvadharmoktyabhāvāditi sūtravṛttirdarśitābhavati । tattvapradīpe tu - nañastadviruddhārthatvamāśrityātmatvāmṛtatvādṛṣṭatvadraṣṭṛtvādyataddharmābhilāpācca iti hetuvākyasya vṛttyantaramapi darśitam।

sū - oṃ।। śārīraścobhaye api hi bhedenainamadhīyate ।।

aya ātmani tiṣṭhannātmano antaro yamātmāna veda yasyātmā śarīraṃ ya ātmānamantaro yamayatyeṣa ta ātmāntaryāmyamṛtaḥ'; ayo vijñāne tiṣṭhan vijñānādantaro yaṃ vijñānaṃ na veda yasya vijñānaṃ śarīram'; ityubhaye api hi śākhino bhedenainaṃ jīvamadhīyate ।

yajjīvo antaryāmītyuktam । tatsādhakābhāvena nirastamapi punarbādhakākhyaviśeṣayuktyā nirākurvatsūtramupanyasya vyācaṣṭe - śārīra iti ।। ityabhidhīyate ityanvayaḥ । ubhaye ityasya viśeṣyapadaṃ darśayati - śākhina iti । kāṇvā mādhyandināścetyarthaḥ । ātmano antara iti mādhyandināḥ vijñānādantara iti kāṇvāḥ । apiśabdaḥ śākhāsamuccaye । antaryāmiṇaḥ iti vipariṇatamatrānuvartate । enamityanūdyajīvamiti vyākhyātam । ato na śārīraścāntaryāmīti śeṣaḥ । tena sautracaśabdo nañaḥ samākarṣakaḥ । na kevalaṃ na smārtaṃ, kintu śārīraśceti samuccaye apītyuktaṃ bhavati । tattvapradīpe tu - citprakṛterapyatra pūrvapakṣaviṣayatāmāśritya śrībhūdurgārūpāyāḥ tasyāḥ ayastejasi tiṣṭhan'; ayastamasi tiṣṭhan'; ityādyantaryāmiṇaḥ sakāśādbhedenādhyayanānna sāpyantaryāmīti samuccayārthaścaśabda ityuktam । anena ahi'; yasmāt aubhaye api'; śākhinaḥ aenaṃ'; jīvamantaryāmiṇaḥ sakāśādbhedena aadhīyate'; āmananti । tasmādbādhakānnāntaryāmī aśārīraḥ'; śarīrābhimānī jīva iti sūtrārtha ukto bhavati । śrutau ayaḥ pṛthivyāḥ'; iti vākyasyāditve api tadvihāyātmavijñānavākyayoścetanaparatvenobhayaparatvādaikārthyācca te evātrobhayakartṛkabhedādhyayanatayodāhṛte । aātmano'; jīvāt aantaro'; viviktaḥ । evaṃ vijñānaśabdo api aya ātmani'; iti śrutisamākhyānājjīvasāmānyaparaḥ । yadyapi bṛhadbhāṣye ātmādiśabdasya caturmukhākhyajīvaparatayā vyākhyātatvādidaṃ sūtraṃ jīvaviśeṣasya yogino antaryāmitvanirāsakamiti । ata eva tattvapradīpe yogino antaryāmitvaṃ nirākarotītyuktam । tathāpi yadā sarvajīvābhimānicaturmukhādapi tanniyāmakatvādinā bhinno antaryāmī tadā kimu tadabhimanyamānasarvajīvāditi kaimutyadyotanāya tatra tathoktiriti candrikāyāmuktatvājjīvasāmānyāntaryāmitvaniṣedhaparatayā pravṛttāyā etatsūtraṭīkāyāḥ bṛhadbhāṣyatattvapradīpavirodhaḥ ।

śāryate nityamevāsmādviṣṇostu jagadīdṛśam ।
ramate ca parohyasmin śarīraṃ tasya tajjagat ।
iti vacanānna śarīratvavirodhaḥ ।।

।। iti antaryāmyadhikaraṇam ।।

nanu na viṣṇorantaryāmitvaṃ yuktam । pṛthivyādiśarīratvasya pradhānadharmasyātrokteḥ tasya viṣṇāvasambhavāt । kathaṃ pradhānadharmānuktiḥ pṛthivyādiśarīratvasyaiva taddharmatvādityata āha - śīryata iti ।। tuśabdo avadhāraṇe । tathā ca ahi'; yasmārt aidṛśaṃ'; vartamānajagatsadṛśaṃ kālatrayābādhyaṃ vā ajagat'; pṛthivyādi asmāt viṣṇoreva anityaṃ'; niyataṃ pratikalpaṃ aśīryate'; naśyati । ātmādicetanānāmapi dehadvārā śīryatā satyaiva । yasmācca aparaḥ'; paramātmā aasmin'; jagati sthitassan ramate atat'; tasmādeva atasya'; viṣṇoḥ ajagat'; pṛthivyādikaṃ śarīramucyate, na rūḍhyetyarthaḥ । ana śarīratvāvirodhaḥ'; iti । na pṛthivyādiśarīratvavirodha ityarthaḥ । viṣṇvantaryāmitāyā ataddharmābhilāpokterveti śeṣaḥ । viṣṇoḥ pṛthivyādyātmakatvataccharīratvābhyāṃ pṛthivyādiśarīratvānupapattāvapi śarīraśabdasya pṛthivyādiṣu yogavṛttimāśritya tasmin pṛthivyādiśarīratvavyapadeśopapatteritaratra tadanupapatteriti bhāvaḥ । yattu bṛhadāraṇyabhāṣye - 
pṛthivyādyā devatāstu dehavadyadvaśatvataḥ ।
śarīramiti cocyante yasya viṣṇoḥ mahātmanaḥ ।।

iti pramāṇānusāreṇa pṛthivyāderbrahmaśarīratvaṃ gauṇamityuktam । tatpurāṇādiṣu prapañce brahmakāyatvādyuktisamarthanāyeti na tadvirodhaḥ ।।

।। iti antaryāmyadhikaraṇam ।।

।। adṛśyatvādhikaraṇam ।।

adṛśyatvādiguṇā viṣṇoruktāḥ ।

atrādhikaraṇe dṛśyatvādyābhāvākhyaliṅgaṃ brahmaṇi samanvīyate । pūrvādhikaraṇatadviṣayasaṅgativiṣayavākyodāharaṇapūrvakaṃ viṣayasaṃśayau sayuktikaṃ pūrvapakṣaṃ ca sūcayati - adṛśyatvādīti। aguṇāḥ'; śubhadharmāḥ । ādipadenānātmyādigrahaṇam । uktā iti । ānandamayasya aadṛśye'; iti vākyeneti śeṣaḥ । upalakṣaṇametat । antaḥsthasya ana vijānanti'; ityanena sarvagatasya asa yo ato aśrutaḥ'; ityanena antaryāmiṇo ayaṃ pṛthivī na veda'; ityavyavahitapūrvādhikaraṇodāhṛtavākyena cetyapi draṣṭavyam ।

tatra ayattadadreśyamagrāhyamagotramavarṇamacakṣuḥśrotraṃ tadapāṇipādam । nityaṃ vibhuṃ sarvagataṃ tadavyayaṃ tadbhūtayoniṃ paripaśyanti dhīrāḥ'; ।। ityuktvā -

uktā ityāvartate । auktvā'; ityanantaram āmnāta iti śeṣaḥ । tena ktvāpratyayopapattiḥ । candrikāyāṃ tu - ityuktvā pratīyata iti bhāṣye kriyayoḥ samānakartṛkatvābhāve api ktvāpratyayo ayadorvaṃśaṃ naraḥ śrutvā sarvapāpaiḥ pramucyate'; itivaddraṣṭavyamityukterapyayamevābhiprāyaḥ । para itītyanantaraṃ vākya iti śeṣaḥ । atasmācca'; iti padadvayaṃ bhāṣyakārīyam । tathocetthaṃ yojanā - pūrvaṃ ye adṛśyatvādiguṇā viṣṇoruktāste yatra kasyacidakṣarasyoktāstatrātharvaṇe adṛśyatvādiguṇakākṣaraviṣaye ayattadadreśyamagrāhyam'; ityādyuktvā tathā tatraiva ayathorṇanābhiḥ'; ityādi aviśvam'; ityantaṃ vākyaṃ coktvā paṭhitvā anantaramāmnāte - 
divyo hyamūrtaḥ puruṣaḥ sa bāhyābhyantaro hyajaḥ ।
aprāṇo hyamanāḥ śubhrohyakṣarātparataḥ paraḥ ।।

iti uttaravākye atasmādakṣarāt'; prakṛtādakṣarādapi aparaḥ'; uttamaḥ apratīyate'; pratipādyatayā jñāyata iti । anena pūrvoktādṛśyatvasya viṣṇvanyaniṣṭatvākṣepātpūrveṇānandamayādyadhikaraṇena asyākṣepikī saṅgatiḥ । adṛśyatvādirūpo viṣayaḥ । kiṃ viṣṇoranyasya veti sandehaḥ । na viṣṇoradṛśyatvādīti pūrvaḥ pakṣaḥ । adṛśyatvādiviśiṣṭe aakṣarātsambhavati'; ityakṣaraśabdaśravaṇāttasya ca tatparatvoktyā viṣṇoḥ niravakāśatvāditi pūrvapakṣayuktiśca sūcitā bhavatīti । śrutyarthastu - ayat'; paravidyāgamyamakṣaraṃ atadadreśyaṃ'; dṛśyaśabditacakṣurādijñeyabhinnam । aagrāhyaṃ'; manogrāhyabhinnam । aagotraṃ'; na vidyate gotrādikaṃ yasya taddhi tathocyate iti sudhoktervaśiṣṭhādigotrahīnam । aavarṇaṃ'; prākṛtaśuklādivarṇahīnam । adṛśyatvādiśabdairdṛśyādyanyonyābhāvābhidhīyate iti sudhokteḥ gotravarṇabhinnatvaṃ cārthaḥ । yat aacakṣuḥśrotraṃ'; prākṛtajñānendriyādiśūnyam । tat aapāṇipādaṃ'; prākṛtakarmendriyaśūnyaṃ anityaṃ'; svarūpanāśarahitaṃ avibhuṃ'; samarthaṃ asarvagataṃ'; vyāptaṃ asusukṣmam'; atyantāvyaktaṃ ayadbhūtayoniṃ'; adhīrāḥ'; jñāninaḥ paripaśyanti atadakṣaram'; avyayaṃ dehato nāśaśūnyamiti । atra tacchabdasya sarvatrānvayāya trirgrahaṇam । bhūtayonipadaṃ ca sattarkadīpāvalyāṃ bhūtānām ākāśādīnāṃ brahmādicetanānāṃ vā keṣāṃcit strīvyavadhānena vinā svasvadehādevotpādakamiti vyākhyātam । dhīrā ityanenādṛśyatvadṛśyatvayorvirodhaḥ parihṛtaḥ ।

yathorṇanābhissṛjate gṛhṇate ca yathā pṛthivyāmoṣadhayaḥ sambhavanti । yathā sataḥ puruṣātkeśalomāni tathākṣarātsambhavatīha viśvam । ityuktvā tasmācca aakṣarātparataḥ paraḥ'; iti paraḥ pratīyate -

etadeva dṛṣṭāntoktyā spaṣṭayati - yatheti ।। ayathorṇanābhiḥ'; tantuvāyaḥ asṛjate'; svopabhuktavastūni tantvātmanā pariṇatāni svadehānniṣkāsayati । agṛhṇate'; cakrādyākāratayā bahirniṣkāsitaṃ vastu punarantaḥ svodare gṛhṇāti । tathā viśvaṃ pralaye nigīrṇaṃ sṛṣṭau akṣarātsambhavati । dṛṣṭāntāntaramāha - yatheti । aoṣadhayaḥ'; aṅkurādayaḥ । dṛṣṭāntāntaramāha - yatheti । asato'; jīvavataḥ puruṣāccharīrāt śirasthāḥ keśāḥ, anyāni lomāni tāni । aiha'; loke aviśvaṃ'; nānāvidhakāryaṃ asambhavati'; jāyate ityarthaḥ । atra brahmaṇo bhūtakāraṇatvaṃ tatkartṛtvarūpaṃ na tūpādānatvamiti vaktumādyo dṛṣṭāntaḥ । aṅkurādijanane pṛthivī bījamiva viśvasṛṣṭau brahma tatkarmāpekṣata iti vaktuṃ dvitīyaḥ । anāyāsena sṛṣṭiriti vaktuṃ tṛtīyaḥ । divya ityādivākyaṃ tu adivyaḥ'; adbhutaḥ aamūrto'; niyataparicchinnaparimāṇarahitaḥ । kintu bāhya ābhyantaraśca । aprāṇo hyamanā iti padābhyāṃ ṣoḍaśakalārāhityamucyate । aśubhraḥ'; śuddhaḥ jaḍāt aparataḥ akṣarāt'; citprakṛteḥ para iti karmanirṇayaṭīkāyāṃ vyākhyātam।

ato bravīti - sū - oṃ।।
adṛśyatvādiguṇako dharmokteḥ ।।
siddhāntayatsūtramavatārayati - ata iti ।। itisaṅgatisambhavāt iti śaṅkāsadbhāvācca taduttararūpaṃ sūtramabravīdbādarāyaṇaḥ ityarthaḥ । tatsūtraṃ paṭhati - adṛśyatvādīti ।।

pṛthivyādidṛṣṭāntamuktvā aakṣarātsambhavatīha viśvam'; ityataḥ paraṃ tatparataḥ parābhidhānāt akūṭastho akṣara ucyate'; iti smṛteśca prakṛteḥ prāptiḥ ।

nanvadṛśyatvādikaṃ viṣṇorna cet - tarhi vākyasya nirviṣayatayā aprāmāṇyaṃ syāt ityataḥ pūrvapakṣaṃ viśadayati - pṛthivyādīti ।। śrutāvūrṇanābhidṛṣṭāntasya prāthamye api tatra sṛjata ityanena kartṛtvamātrapratīteḥ pūrvapakṣānukūlasyopādānatayā jagatkāraṇatvasyāpratīteḥ taṃ parityajya pṛthivyādītyuktam । tathācetthaṃ yojanā - pṛthivyādidṛṣṭāntamuktvā anantaramuktāt aakṣarātsaṃbhavatīha viśvam'; ityato vākyāt aparam'; anantaramadhītena aakṣarātparataḥ paraḥ'; iti vākyena atatparataḥ'; tasmātkāraṇībhūtādakṣarātparataḥ parasyottamasyoktatvāt, tathā akūṭastho akṣara ucyate'; iti smṛteśca jaḍaprakṛteścitprakṛteścādṛśyatvādiprāptiriti । atrāyaṃ vivekaḥ - yadā jaḍaprakṛteḥ pūrvapakṣaviṣayatā tadākṣaraśabdastatparo hetuḥ tatparataḥ parābhidhānaṃ ca । tasya niravakāśatve akṣarātparata iti ca vyadhikaraṇe pañcamyau । yadā ca citprakṛtestadākṣaraśabdastatparohetuḥ । samānādhikaraṇe pañcamyau । smṛteścetyapi heturiti । smṛtiścātrādhikaraṇe vyākhyātā ।

brahmaśabdāttatparataḥ parābhidhānādeva ca hiraṇyagarbhasya ।

pūrvapakṣāntaraṃ vakti - brahmaśabdāditi ।। asa brahmavidyām'; ityādau śrutabrahmaśabdādityarthaḥ । brahmaśabdo viṣṇāveva mukhya iti tasyaiva sādhako netarasyetyato hetvantaramāha - parata iti ।। vyadhikaraṇe pañcamyau । tathā ca - hiraṇyagarbhākhyādakṣarāt aparataḥ'; śrītattvātparasya viṣṇorabhidhānādityarthaḥ । evaśabdena hetorniravakāśatvaṃ nātra hetvantaraṃ gaveṣaṇīyamiti sūcayati । hiraṇyagarbhasya prāptirityanvayaḥ । akartāramīśam'; itīśaśabdaśravaṇāt rudrasya vā adṛśyatvādiprāptiriti vakṣyamāṇamatrāpi draṣṭavyam । asmin pakṣer iśaśabdasya viṣṇau sāvakāśatvaśaṅkāyāmanantaraṃ tatparataḥ parābhidhānādityapi yojyam । atrāpi vyadhikaraṇe pañcamyau ।

atamevaṃ vidvānamṛta iha bhavati'; tatkarma haritoṣaṃ yatsā vidyā tanmatiryayā । atha dve vāva vidye veditavye parācaivāparā ca । tatra ye vedā yānyaṅgāni yānyupāṅgāni yāni pratyaṅgāni sāparā । atha parā yayā sa harirveditavyo yo asāvadṛśyo nirguṇaḥ paraḥ paramātmā ityādinā taddharmatvenāvagataparavidyāviṣayatvokterviṣṇurevādṛśyatvādiguṇakaḥ ।।

evaṃ prāptaṃ pūrvapakṣaṃ pratikṣeptuṃ sūtraṃ vyācaṣṭe - tamevamiti ।। atamevam'; ityekaṃ śrutivākyam । atat'; ityaparaṃ smṛtivākyam । aatha'; ityanyacchrutivākyam । ādipadena atadetadbrahma'; atripādasyāmṛtam'; ityādikaṃ gṛhyate । tasya viṣṇordharmastaddharmaḥ tasya bhāvasatattvaṃ teneti vigrahaḥ । avagatatvaṃ prasiddhatvaṃ viṣayatvaviśeṣaṇam । amṛtatvāderupalakṣakametat । sūtre anuvṛttasya tattvityasyārtho viṣṇureveti atrādṛśyatvaṃ dṛśyabhinnatvam । tacca svarūpam, na tu gotrādyatyantābhāvavadbrahmabhinnam । tatra tadvattvaṃ brahmasvarūpamiti viśeṣaṃ vaktum adṛśyatvādayo guṇā yasyeti bahuvrīhitvaṃ ca sūcayituṃ śubhadharmārthakaguṇaśabdaprayogaḥ kapratyayaśca । tathācetthaṃ sūtrabhāṣyayojanā - adṛśyatvādiguṇakastattu viṣṇureva । kutaḥ? atra prakaraṇe aatha parā yayā tadakṣaramadhigamyate'; atadetadakṣaraṃ brahma'; apuruṣa evedaṃ viśvaṃ karma tapobrahma parāmṛtam'; iti vākyeṣu tasyādṛśyatvādiguṇakasya paravidyāviṣayatvarūpadharmokteḥ । na ca tasya paravidyāviṣayatvoktāvapi kuto viṣṇutvamiti vācyam । yatastat atamevam'; ityādinā taddharmatvenāvagatamiti । atra atamevam'; iti śrutau mokṣasādhanajñānaviṣayatvoktyā viṣṇoḥ paravidyāviṣayatvamuktaṃ bhavati । mokṣasādhanavidyāyā eva paravidyātvāt । tatkarmeti smṛtāvapi yaddharituṣṭikaraṃ tadeva karma । yayā atanmatiḥ'; hareḥ jñānaṃ bhavati, saiva vidyetyuktatvena tasya paravidyāviṣayatvamucyate । adve vidye veditavye'; ityatrāpi viṣṇoḥ paravidyāviṣayatvamucyate iti na hetuviśeṣaṇāsiddhiḥ । atheti prakaraṇārambhe । cau parasparasamuccaye । tathā ca parā cāparā ca dve vidye jñātavye । atatra'; parāparayormadhye aye vedāḥ'; ṛgādyāḥ yāni śikṣādiṣaḍaṅgāni ayānyupāṅgāni'; āyurvedagāndharvādīni । ayāni pratyaṅgāni'; śiṣṭāḥ kalā vidyāḥ sāparā । yo asau aadṛśyo'; dṛśyādanyo anirguṇaḥ'; sattvādihīnaḥ aparo'; vilakṣaṇaḥ aparamātmā'; svottamo vyāptaḥ sa hariryayā veditavyaḥ sā ṛgādirūpaiva pareti śrutyarthaḥ । yathaikasya karmaṇaḥ sakāmatvaniṣkāmatvarūpopādhibhedāt pravṛttinivṛttapadoditatvaṃ tathā viṣṇuviṣayakatvakarmādiviṣayakatvarūpopādhibhedādṛgādīnām eva parāparavidyātvopapattiriti bhāvaḥ । na cānuvyākhyāne brahmasūtrasya paravidyātvoktivirodhaḥ । anugrāhyatayā ṛgādīnāmanugrāhakatayā brahmasūtrasya ca paravidyātvopapatteḥ ।

sū - oṃ।। viśeṣaṇabhedavyapadeśābhyāṃ ca netarau ।।

taduktaṃ prakṛtiviriñcayoradṛśyatvādiguṇakatvamiti tatsiddhāntahetoḥ parapakṣanirāse api vyāpārāt taddharmokterityanenoktasya paravidyāviṣayatvasya viṣṇoranyatra niravakāśatvānyathānupapattyā nirākṛtamapi viśeṣayuktyā nirākurvatsūtraṃ paṭhitvā vyācaṣṭe - viśeṣaṇeti ।। vyapadeśaśabda ubhayānvayītyāśayenobhayaśrutimāha - ya iti । abhedaḥ'; anyatvam । caśabdasya na kevalaṃ dharmokteḥ, arthāt kintu viśeṣaṇabhedavyapadeśābhyām iti samuccayārthatvasya spaṣṭatvānna tasyārtha uktaḥ । prakṛtiḥ viriñca ityanena itarā itaraśceti vigrahāśrayeṇetaraśabdārtho abhihitaḥ । ubhayatrādṛśyatvādiguṇaka ityanuṣajyate । prakṛtipakṣe liṅgavipariṇāmaḥ । tathā ca ayassarvajñaḥ'; iti vākye tasyādṛśyatvādiguṇakasya aviśeṣaṇāt'; sārvajñyādiviśeṣaṇokterna dṛśyatvādiguṇā jaḍaprakṛtiḥ । evaṃ atasmāt'; iti vākye viriñcasya tasmādakṣarājjanyatvarūpabhedakadharmoktyā bhedavyapadeśānnādṛśyatvādiguṇo viriñca iti yojanā ।

ayassarvajñassarvavidyasya jñānamayaṃ tapaḥ'; iti viśeṣaṇānna prakṛtiḥ । atasmādetadbrahma nāma rūpamannaṃ ca jāyate'; iti bhedavyapadeśānna viriñcaḥ ।

ātharvaṇe ayaḥ sarvajñaḥ sarvavit'; ityataḥ pūrvavākye atapasā cīyate brahma'; ityatra parabrahmatapasā sambadhyata ityuktam । tat tapaśśabdasyālocanārthatayājñānapratītau tannirāsāya ayasya jñānamayaṃ tapaḥ'; iti vākyāntaraṃ pravṛttam । tasya yasya atapaḥ'; ālocanakriyā ajñānamayaṃ'; tadātmakameva na saṃśayādyātmakamityarthaḥ । kutastapasaḥ santāpānyapūrṇayathārthajñānātmakatvamityākāṅkṣāyāṃ tasya sarvajñatvādāptakāmatvāditi hetupradarśanāya ayassarvajñaḥ'; iti pūrvavākyopanyāsaḥ । tadarthastu - ayassarvajñaḥ'; sarvaviṣayakasāmānyajñānavān asarvavit'; sarvaviṣayakaviśeṣajñānavāṃśca । sarvasya labdhā sarvakāmaḥ sarvotpādakoveti । tattvapradīpe tu - vidasattāyāmiti dhātuvyākhyānāt sarvatra vidyate iti sarvavidityuktam । ayasya yaḥ'; iti yacchabdadvayasya atasmāt'; akṣarāt aetadbrahma'; caturmukhākhyaṃ anāma rūpamannaṃ'; tadabhimānidaivataṃ cotpadyata iti uttaravākyagatatacchabdenānvayaḥ ।

aparaṃ tvakṣaraṃ yā sā prakṛtirjaḍarūpikā ।
śrīḥ parā prakṛtiḥ proktā cetanā viṣṇusaṃśrayā ।।

tāmakṣaraṃ paraṃ prāhuḥ parataḥ paramakṣaram ।
harimevākhilaguṇamakṣaratrayamīritam ।।

iti skānde tryakṣarābhidhānādakṣarātparataḥ para ityapi viśeṣaṇameva ।

nanu na viṣṇoradṛśyatvādiguṇakatvaṃ, parataḥ parābhidhānenākṣaraśruteḥ tatra niravakāśatvādityato viśeṣaṇabhedavyapadeśāditi sūtrakhaṇḍasyārthāntaramāha - aparamiti ।। tuśabdo avadhāraṇe । aakṣaratrayam'; akṣarasya trayarm airitam'; akṣaraṃ trividhaṃ proktam iti yāvat । tisro vidhāḥ vyaktinirdeśapūrvakaṃ darśayati - aparamiti । yā yadaparamakṣaraṃ sā jaḍarūpikā prakṛtireva । yā yatparamakṣaraṃ aproktā'; proktaṃ vṛddhaistāṃ tat yā viṣṇusaṃśrayā parā uttamā cetanā prakṛtiḥ śrīḥ lakṣmīḥ tāṃ prāhuḥ । yatparataḥ paramakṣaramīritaṃ tajjaḍaprakṛteḥ parāchrītattvādakhilaguṇaṃ harimeva prāhuriti smṛtyarthaḥ । iti skānde ityasya atryakṣarābhidhānāt'; akṣaratraividhyasyoktatvādityanenānvayaḥ । akṣarātparataḥ para ityapīti । itivākyoktamakṣarātparataḥ paratvaṃ viruddhamiti vācyam । aaparam'; iti skānde tryakṣarābhidhānāt akṣarāntarātparādasyākṣarasya paratvopapatteriti yojanā । akṣaratrayābhidhānena akṣarātparataḥ para ityatra sāmānādhikaraṇyena vaiyadhikaraṇyena vā anvayo darśitaḥ । prameyadīpe tu - akṣarācchrītatvātparataḥ paro atyuttama iti tadbhāṣyadiśā śrutyartha uktaḥ । anenākṣarātparataḥ para ityapi tasyaiva viśeṣaṇaṃ, na tu anyasya । na cākṣarātparataḥ paratvaṃ viruddhamiti vācyam । bhedavyapadeśāt । aakṣaratrayamīritam'; ityakṣarāṇāmavāntarabhedokteḥ pāṇḍavasyārjunasya svādhamakārtavīryārjunādiva akṣarātparādakṣarāntarādasyākṣarasya paratvopapattiriti sūtrakhaṇḍasyārthāntaramuktaṃ bhavati ।

ajuṣṭaṃ yadā paśyatyanyamīśasya mahimānamiti vītaśokaḥ'; iti bhedavyapadeśādīśapadaprāpto api na rudraḥ ।।

nanu aanyam'; itiśabdaśravaṇādadṛśyatvādiguṇako rudraḥ kiṃ na syāditi śaṅkottaratayāpi bhedavyapadeśānnetara iti sūtrāṃśaṃ vyācaṣṭe - juṣṭamiti ।। yadyapi tathāpītyarthe apiśabdaḥ । rudro apīti samuccaye vā । na kevalaṃ pūrvahetoḥ, kintu bhedavyapadeśādapīti samuccaye vā । rudra itītaraśabdasyārthāntaroktiḥ । na cetaraśabdasya jaḍaprakṛtiviriñcarudraparatve dvivacanānupapattiriti vācyam । viriñcirudrayoścetanatvenaikīkṛtatvāt । tathā ca yadyapīśaśabdādrudro apyadṛśyatvādiguṇakatvena aprāptaḥ'; pratītaḥ tathāpi ajuṣṭam'; iti vākye pravṛttaviṣṇvākhyākṣarasyeśaśabditarudrādanyatvavyapadeśādapi nādṛśyatvādiguṇako rudra iti yojanā । śrutistu - ānandamayādhikaraṇe vyākhyātā ।

sū - oṃ।। oṃ।।

ayadā paśyaḥ paśyate rukmavarṇaṃ kartāramīśaṃ puruṣaṃ brahmayonim'; iti ।

yuktyantareṇa viṣṇorevādṛśyatvādiguṇakatvaṃ sādhayatsūtraṃ paṭhitvā tadupāttaśrutimevodāharati - rūpopanyāseti ।। iti rūpopanyāsādityanvayaḥ । sūtre caśabdo yuktisamuccaye । tathā ca - na kevalaṃ dharmokteḥ, kintvadṛśyatvādiguṇakasya ayadā'; iti śrutau śuddharukmarūpokteścādṛśyatvādiguṇako viṣṇureveti yojanā । atra yadeti vākyasya atadā vidvān puṇyapāpe vidhūya nirañjanaḥ paramaṃ sāmyamupaiti'; iti vākyaśeṣeṇānvayaḥ । paśyatīti paśyo draṣṭā jīvaḥ । yadā arukmavarṇaṃ'; śuddhahemavarṇaṃ abrahmayoniṃ'; hiraṇyagarabhakāraṇaṃ, ata eva jagataḥ kartāraṃ apuruṣaṃ'; pūrṇaṣaḍguṇam । asvasyeśaṃ'; viṣṇuṃ apaśyate'; paśyati tadāsau avidvān'; jīvanmuktaḥ apuṇyapāpe'; aprārabdhe aniṣṭapuṇyaṃ pāpaṃ ca vidhūya anirañjanaḥ'; jñānottaravikarmakṛtāśucitvādidoṣarahitaḥ añjanākhyāvidyārahita iti sudhokterajñānarahito vā aparamaṃ sāmyaṃ'; pūrṇānandatvādisāmyaṃ nirduḥkhatvādisāmyaṃ vā aupaiti'; prāpnotīti śrutyarthaḥ । tattvodyotaṭīkāyāṃ tu iyaṃ śrutiḥ muktaparatayā vyākhyātā । paramamityetadabhivyaktamiti ca vyākhyātam ।

aeko nārāyaṇa āsīnna brahmā na ca śaṅkaraḥ । sa munirbhūtvā samacintayat । tata ete vyajāyanta viśvo hiraṇyagarbho agniryamo varuṇarudrendrā iti । tasya haitasya paramasya nārāyaṇasya catvāri rūpāṇi śuklaṃ raktaṃ raukmaṃ kṛṣṇamiti । sa etānyetebhyo abhyacīkḷpat । vimiśrāṇi vyamiśrayat'; ।

nanu brahmādīnāmapi rūpasadbhāvātkuto rūpopanyāsenāsya viṣṇutvaniścaya ityata āha - eka iti ।। aidamagre'; ityupaskriyate । ata eva nyāyadīpikāyāṃ jagadādāvityuktam । hetyāsvādane । etebhya iti tādarthye caturthī । tathā ca idamasya jagato agre pralaye nārāyaṇaḥ aekaḥ'; svatantra āsīt । na tadā caturmukhaśaṅkarau, na svasvavyāpārāvāstām । asaḥ'; viṣṇustadā amuniḥ'; mananaśīlo maunī vā bhūtvā asamacintayat'; ete jāyantāmiti dhyānarūpāṃ cintāmakarot । atataḥ'; tasya cintanādete vyajāyanta । ke te? yo aviśvo'; vāyuḥ, yaśca hiraṇyagarbhaḥ, ye agnyādaya eta ityarthaḥ । tataḥ kimityata āha - atasya'; śrutyādiprasiddhasya aetasya'; sarvajīvaśarīragasya aparamasya'; sarvottamasya nārāyaṇasya arūpāṇi'; varṇāścatvāri bhavanti । kāni tāni? śuklādīni । kiñjātaḥ? asaḥ'; nārāyaṇaḥ pūrvameva avimiśrāṇi'; svena miśrīkṛtāni rūpāṇi aetebhyo'; vāyuprabhṛtyuktadevānāmarthe aabhyacākḷpat'; kḷptānyakarot । tāni vimiśrāṇi punarapi avyamiśrayat'; mānuṣādau viśeṣeṇa miśrīcakāra yadvā - sa etāni rūpāṇi vyamiśrayat, vimiśrāṇi caitebhyo abhyacīkḷpadityarthaḥ । śuddhāni rūpāṇi tu svasyaivākaroditi bhāvaḥ । atrādyayojanā tattvapradīpaṭīkayoruktā । dvitīyā tu ṭīkāyāmiti dhyeyam ।

ata etādṛgetadrūpamiti tasyaiva hi rūpāṇyabhidhīyante ।।
।। iti adṛśyatvādhikaraṇam ।।

tataḥ kimityata āha - ata iti ।। ato miśrīkaraṇāt tadrūpaṃ tasya viṣṇo rūpam aetādṛgeva'; śuddhaṃ śuklādisvarūpameva । na tu vāyvādirūpamiva miśramityarthaḥ । yadyapyatra atasya haitasya'; ityādikamevodāharaṇīyam, prakṛtopayuktatvāt, na tu aeko nārāyaṇaḥ'; ityādikam । tathāpi aetebhyaḥ'; ityasyārthasya pratyayārthaṃ tadaṃśodāharaṇaṃ kṛtam । itīti । ahi'; yasmāt iti udāhṛtavākyena arūpāṇi'; śuddharaukmādirūpāṇi tasya viṣṇoreva abhidhīyante, netareṣāṃ, tasmānnāprayojakatā śaṅkayetyarthaḥ । anena sūtre sāmānyenoktatve api rūpaśabdaḥ śuddharūpaparaḥ । adhyeyaḥ sadā'; iti sūrye pratītamapi miśrameveti liṅgasyānyatra niravakāśatvamuktaṃ bhavati ।। iti adṛśyatvādhikaraṇam ।।

।। vaiśvānarādhikaraṇam ।।

adṛśyatvādiguṇeṣu sarvagatatvaṃ ayastvetamevaṃ prādeśamātramabhivimānamātmānaṃ vaiśvānaramupāste'; iti vaiśvānarasyoktamiti ।।

atrādhikaraṇe pācakatvādyanekaliṅgasamanvayasiddhyarthaṃ brahmaṇi vaiśvānaranāmasamanvayaḥ kriyate । pūrvādhikaraṇasaṅagtiṃ viṣayavākyodāharaṇapūrvakaṃ viṣayādikaṃ sūcayati - adṛśyatvādīti ।। uktamityasyāvṛttiḥ śrutāviti śeṣaḥ । tathā ca - gatādhikaraṇodāhṛtamuṇḍakaśrutyuktādṛśyatvādiguṇeṣu madhye anityaṃ vibhuṃ sarvagatam'; ityanena yatsarvagatatvamuktaṃ tacchabdogaśrutau ayastvetam'; ityanena vaiśvānarasyoktamiti yojanā । anena chandogaśrutisthavaiśvānaraśabdasyānyaniṣṭhatvākṣepamukhena pūrvoktasarvagatatvāderanyaniṣṭhatvākṣepātpūrveṇāsyākṣepikī saṅgatiruktā bhavati । vaiśvānaro viṣayaḥ, viṣṇuranyo veti sandehaśca sūcitaḥ । śrutyarthastu - ayastu'; adhikārī aprādeśamātraṃ'; dehahṛdaye tāvatparimāṇakam । tattvapradīparītyādhikāryapekṣayā prādeśamātramiti vā । aabhivimānam'; abhito vigataṃ mānaṃ maryādā yasya taṃ, sarvagatam iti yāvat । aātmānam'; ātataguṇam aetaṃ'; śarīrasthaṃ avaiśvānaraṃ'; tadākhyaviṣṇum aevaṃ'; vakṣyamāṇarītyā upāste aso annamatti'; svayogyabhogyamanubhavatīti ।

ata āha - sū - oṃ।।
vaiśvānaraḥ sādhāraṇaśabdaviśeṣāt ।
।।
agnāviṣṇvoḥ sādhāraṇasya vaiśvānaraśabdasya viṣṇāveva prasiddhātmaśabdena viśeṣaṇādvaiśvānaro viṣṇureva ।।

siddhāntayatsūtramavatārayati - ata iti ।। sādhāraṇasyetyanantaramapīti śeṣaḥ । sādhāraṇyaṃ sāmyam । tatra śruternobhayatra prasiddhatvarūpaṃ, vaiśvānaraśabdasyānyatraiva prasiddhatvāt । kintu śruteḥ prasiddhato liṅgena sāmyarūpaṃ, tadapi niravakāśatvena prakāreṇa, vaiśvānaraśruteḥ viṣṇau prasiddhyabhāvena tatra niravakāśatvātpūrvoktasarvagatatvasyāpi viṣṇoranyatra niravakāśatvāt । tathā ca - yadyapi agnāviṣṇvoḥ pratijñāviṣayayoḥ satoḥ pūrvapakṣasādhakavaiśvānaraśabdo niravakāśatvena prakāreṇottarapakṣasādhakaliṅgasādhāraṇaḥ । śrutiliṅgayorniravakāśatvena sāmye api liṅgācchrutiḥ prabalā tasmādagnireveti prāptam । tathāpi sādhāraṇasyāpi vaiśvānaraśabdasya viṣṇvekaniṣṭhatayā śrutyādisiddhena aātmānaṃ vaiśvānaram'; ityātmaśabdena aviśeṣaṇāt'; viśeṣitatvādviṣṇuparatvasambhavāt । prasiddhyāderanyathopapannatvena nirṇayakāraṇābhāvācchabdaviśeṣādātmaśabdādvaiśvānaro viṣṇureva, ana devatābhūtaṃ ca'; ityāvṛttyā sūtrabhāṣyayoryojanā । anena nirṇayenaiva pūrvapakṣaḥ sūcitaḥ । atra pakṣe liṅgaprābalyanirāsāya sādhāraṇyoktiḥ । siddhāntaśruteḥ sāvakāśatvajñāpanāya sādhāraṇyoktiriti kecit । yadvā - bhāṣyaṭīkāsvārasyādanirṇayenaiva pūrvapakṣaḥ । atra pakṣe sādhāraṇyaṃ prati dharmitvaṃ śabdasyaiva, na liṅgasyāpi । naraśabdaḥ sādhāraṇaḥ sambhavadvṛttikaḥ । tathāpi prasiddhamukhena niravakāśatvena liṅgasya sādhāraṇaśca । tataḥ pūrvottarapakṣasādhakayoḥ samabalatvādanirṇayaḥ । tathāpyubhayatra sādhāraṇasyāpi vaiśvānaraśabdasyetyādikā yojanā draṣṭavyā ।

sū - oṃ।। smaryamāṇamanumānaṃ syāditi ।।

ahaṃ vaiśvānaro bhūtvā prāṇināṃ dehamāśritaḥ । iti smaryamāṇamatrāpi sa evocyate ityasyānumāpakam ।

nanvātmaśabdasyāgnyādiṣvamukhyatvābhyupagamena sāmānādhikaraṇyāvirodhātteṣāmeva vaiśvānaratvaṃ kiṃ na syādityāśaṅkāṃ parihartuṃ samākhyarūpahetvantareṇa vaiśvānarasya viṣṇutvaṃ niścāyayatsūtraṃ paṭhitvā vyācaṣṭe - smaryamāṇamiti ।। sūtrabhāṣyayoḥ asmaryamāṇam'; aahaṃ vaiśvānaro bhūtvā'; iti gītāsmṛtyuktaṃ viṣṇorvaiśvānaratvam aatra'; vaiśvānaravidyāyāmapi asaḥ'; gītokto bhagavāneva vaiśvānarapadena ucyate aityasya'; evaṃrūpasyārthasya aanumānam'; anumāpakaṃ asyāt'; bhavediti yojanā ।

samākhyānāt । itiśabdaḥ samākhyāpradarśakaḥ ।।

nanvahamiti viṣṇunā kṛṣṇenokteḥ smṛtyuktavaiśvānarasya viṣṇutve api atroktavaiśvānarasya kuto viṣṇutvamityata āha - samākhyānāditi ।। asyāḥ smṛteriti śeṣaḥ । tathā ca gītāsmṛteḥ vaiśvānaravidyāsamānoktirūpatvādasyāstatsamākhyānānniścayo bhavatītyarthaḥ । samākhyāyuktirna sūtroktetyata āha - iti śabda iti । apradarśakaḥ'; sūcakaḥ । tathā ca - itismaryamāṇamityasya itisamākhyāyamānamityarthābhyupagamāditiśabdaḥ samānoktirūpasamākhyālakṣaṇaliṅgajñāpaka iti bhāvaḥ । atra sūtresamākhyārūpahetvantaroktāvapi tasyātmaśabdākhyapūrvahetoraniścāyakatvaśaṅkāmukhena tannirāsāya pravṛttatvāccaśabdābhāvaḥ ।

sū - oṃ।। śabdādibhyo antaḥpratiṣṭhānānneti cenna tathā dṛṣṭyupadeśādasambhavātpuruṣavidhamapi cainamadhīyate ।।

aayamagnirvaiśvānaraḥ'; avaiśvānaramṛta ājātamagnim'; ityādiśabdaḥ । avaiśvānare taddhutaṃ bhavati'; ahṛdayaṃ gārhapatyo mano anvāhāryapacana āsyamāhavanīyaḥ'; ityādyagniliṅgamādiśabdoktam । ayenedamannaṃ pacyate'; atadyadbhaktaṃ prathamamāgacchettaddhomīyam'; ityādinā pācakatvenāntaḥpratiṣṭhānaṃ ca pratīyate । tasmānna viṣṇuriti cet - 

vaiśvānarasya viṣṇutvamākṣipya samādadhatsūtramupanyasya ākṣepāṃśaṃ tāvadvyācaṣṭe - śabdādibhya iti ।। aayamagnirvaiśvānaro yo ayamantaḥpuruṣe'; iti bṛhadāraṇyakavākyam amūrdhānaṃ divo aratiṃ pṛthivyāṃ vaiśvānarama-ta ājātamagnim । kaviṃ saṃrājamatithiṃ janānāmāsannā pātraṃ janayanta devāḥ ।।'; iti ṛgvedavākyam । ityādīti karmadhārayaḥ । tathā ca ityādirūpaḥ śabdaḥ sautraśabdapadenokta ityarthaḥ । yadvā - aityādi'; evamādivākyajātaṃ aśabdaḥ'; sautraśabdapadena gṛhīta ityarthaḥ । ādiśabdenaitajjātīyakaṃ śrutyantaravākyaṃ gṛhyate । avaiśvānare'; iti śrutyantaravākyam । hṛdayamityādichandogaśrutiḥ । ityādyagniliṅgamiti । evamādivākyoktāgniliṅgamityarthaḥ । ādiśabdena anābhiṃ yajñānāṃ sadanaṃ rayīṇām'; ityādivākyoktāni gṛhyante । aādiśabdoktaṃ'; sautrādiśabdoktamityarthaḥ । ayenedamannaṃ pacyate yadidamadyate'; ityetadapi aayamagnirvaiśvānaro yo ayamantaḥ puruṣe'; ityataḥ paraṃ bṛhadāraṇyakaśrutam । atadyadbhaktam'; iti chandogyavākyam । ityādineti । kurupāṇḍavanyāyena asarvakarmā sarvaliṅgaḥ'; iti śrutyanusārādādipadoktaliṅgātpārthakyena karma bodhayituṃ sūtre antaḥpratiṣṭhānādityuktam । yadvā - apācakatvenāntaḥpratiṣṭhānaṃ pradhānaliṅgatvenābhimatatvātpṛthaguktam'; iti tattvapradīpokteḥ pradhānaliṅgatvādidaṃ pṛthaguktamityabhipretya talliṅgaṃ tatkarmoktyā darśayati pācakatveneti । itthaṃbhūtalakṣaṇe tṛtīyā । anena sūtre antaḥpratiṣṭhānapadena na kevalaṃ tattaddhṛdayāntaravasthānamātraṃ vivakṣitaṃ, kintu savyāpāramityuktaṃ bhavati । ata eva ayenedamannaṃ pacyate'; atadyadbhaktam'; ityubhayabodhakaśrutyudāharaṇam । tataḥ kimityata āha - tasmāditi ।। yasmādevamagnipakṣe api śrutiliṅgādyasti, viṣṇupakṣe tu tvayaivātmaśabdaḥ samākhyānaṃ coktam, tasmādubhayatra śrutyādisāmyādvaiśvānaro viṣṇureveti niścayo na yujyate ityarthaḥ । nanu ayastvetam'; iti vicāryavākye vaiśvānaraśabdasamānādhikṛtāgniśabdābhāvādvākyāntaragatāgniśabdasya kathaṃ śaṅkāhetutvamiti cet - na, atra sarvavaiśvānaravidyānāṃ vicāryatvāt, ata evānekavākyoddhāraḥ । yadvā - pūrvapakṣe api siddhānta iva samākhyāṃ pradarśayituṃ samākhyārūpeṇa tattadvākyoddhāro yuktaḥ । ayamiti vākye ayamityuktaḥ ka ityata āha - yo ayamiti ।। tathā ca - ayo ayamantaḥ puruṣe'; puruṣasyāntaḥsthito bhagavān ayamagniḥ aṅgaśabditaśarīranetṛtvāttacchabdavācyaḥ । viśvaguṇasambandhī narīyate ceti vaiśvānaraśceti yojanā । tadvyāpāramāha - yeneti idaṃ kimityata āha - yadidamiti । adyate bhakṣyate prāṇibhiḥ । amūrdhānam'; iti mantre ṣaṣṭhyarthaḥ kāryakāraṇabhāvasambandhaḥ । amūrdhatvaṃ viṣṇoraṅgāṅgyabhedāt'; iti tattvapradīpokteḥ mūrdhānamaratimityabhedoktiḥ । ṛtāyeti vedāntare pāṭhādṛci ṛta iti saptamī tādarthye । tathā ca divaḥ kāraṇabhūtamūrdhānaṃ loke gamanenāratidarśanāt rativiruddhagatisādhanatvādgauṇyā vṛttyā aaramalamatati gacchati yena puruṣaḥ so aratiḥ pādaḥ'; iti tattvapradīpokteḥ mukhyayā vṛttyā aratiḥ pādaḥ । ṛgatāvityasmātkaraṇe atipratyaye niṣpanno aratiśabdaḥ pāde mukhya evetyapi kecit । tattu tattvapradīpacandrikānuktam । tattvapradīpe araśabdopapadādatateḥ, candrikāyāṃ nañupapadādramerasya niṣpatteruktatvāt । tathā ca - pṛthivyāḥ aratiṃ kāraṇībhūtapādaṃ janānām āṛte samyagjñānāya ajātam'; abhivyaktaṃ akaviṃ'; sarvajñaṃ asamrājam'; akhaṇḍeśam aannaṃ tham'; iti śruteḥthaśabdo annavācī । tathā ca aatithim'; atyannam । pātramityanenāpi janānāmityetatsambadhyate । tathā ca janānāṃ apātāraṃ'; rakṣakaṃ avaiśvānaraṃ'; viśvajīvāntaratvayogena tacchabdavācyam aagnim'; aṅganetāraṃ viṣṇuṃ prasiddhaṃ ca devā āsan । avibhaktiko ayaṃ nirdeśaḥ । āsyaśabdasyāsannādeśaḥ । tathā ca āsan svāsyatayā ājanayanta । aḍabhāvaśchāndasaḥ । āsamantātsarvakarmasvakurvanniti siddhāntarītyā śrutyarthaḥ । tattvapradīpe tu - viśvanarastham ṛte vede aā samantājjātaṃ'; vyaktam aagnim'; aṅganetāraṃ asaṃrājaṃ'; samyagrājantam aatithiṃ'; sarvānatiśayya sthitaṃ pātāram agniṃ janānām aāsan'; āśrayam ājanayanta āsamantājjanayāṃcakruḥ । agnyādidevā iti viśeṣārtha uktaḥ । kecittu - janibādhakāṅyogādājanayanta akurvannityuktamityāhuḥ । tattūdāhṛtatattvapradīpaviruddham । ato anekārthatvāddhātūnāṃ viṣṇujanye agnau devajanyatvāyogāt janerutpattyarthāyogācca akurvannityuktamiti āṅviśleṣeṇaiva ṭīkā vyākhyeyā । pūrvapakṣī tu śrutigatāgnyādiśabdānprasiddhāgniparāneva manyate । avaiśvānare taddhutam'; iti vākyārthastu - atasmāduhaivaṃ vidyadyapi caṇḍālayocchiṣṭaṃ prayacchedātmani haivāsya vaiśvānare hutaṃ syāt'; iti chandogasamākhyāvākyādavagantavyaḥ । tadarthastu - yadi aevaṃvit'; uktarītyā vaiśvānarajñānī ucchiṣṭādyanarhāyāpi caṇḍālāyocchiṣṭaṃ aprayacchet'; dadyāt । tadā taddattamucchiṣṭaṃ caṇḍālāntaryāmiṇi vaiśvānare hutaṃ syānna pāpakaraṃ bhavati । pratyuta mahāphalameveti । anenāhutisthānatvaliṅagamucyate । ahṛdayaṃ'; hṛdayastho viṣṇurgārhapatyapadavācya ityarthaḥ । aanvāhāryapacano'; dakṣiṇāgniranvāhārya odano atra pacyata iti vyutpatti sambhavāt । pūrvapakṣe tu garhapatyaṃ vaiśvānarasya prasiddhāgnerhṛdayasthānīyamityādirarthaḥ । atadyadbhaktam'; iti vākyārthastu - atat'; tadā bhojanavelāyāṃ ayadyadbhaktam'; annaṃ aprathamamāgacchet'; āsyaṃ prati prāṇāhutirūpeṇa । ataddhomīyaṃ'; pācakatvenāntaḥsthitasyāgnerhemadravyamiti । anenāgnau hūyamānadravyasyāgniḥ pācaka iti siddhamiti pācakatvākhyaliṅgamuktaṃ bhavati । yadyapi ayenedam'; iti pūrvavākye aayamagniḥ'; iti tatpūrvavākyasāhityāt pācakatvenāntaḥpratiṣṭhānoktāvapi na atadyadbhaktam'; iti vākye tatpratīyate । tathāpi ataddhomīyam'; ityanenāntassthitasya homyamityuktatvāttatpratyāyakatvopapattiḥ ।

na, aatha hemamātmānamaṇoraṇīyāṃsaṃ parataḥ paraṃ viśvaṃ harimupāsīteti । sarvanāmā sarvakarmā sarvaliṅgaḥ sarvaguṇaḥ sarvakāmaḥ sarvadharmaḥ sarvarūpa iti'; ।

parihārasūtrāṃśaṃ vyācaṣṭe - neti ।। tasmānna viṣṇuriti pūrvavākyenāsya nañarthasyānvayaḥ । kuto netyatastatra bhāṣye atasmādityuktam'; ityāvṛttyā hetutvena saṃyojyam । sūtretu ata ityākarṣaṇīyam । ātmaśabdādipūrvahetoreveti tadarthaḥ । na cetaratrāpyasti śrutyādikamityanirṇayaḥ । teṣāmanyatra mukhyato yogena viṣṇāveva sāvakāśatvopapatterityadhyāhāraḥ । kuto agnyādināmakarmaṇāṃ viṣṇāveva sāvakāśatvaṃ jñāyata ityatastatra hetusamarpakaṃ atathādṛṣṭyupadeśāt'; ityaṃśam upadeśapadoktaśrutyudāharaṇapūrvakaṃ vyācaṣṭe - atheti । prakaraṇāntarārambhārtho ayamathaśabdaḥ। prathametiśabdo vidhisamāptau । dvitīyasya ityupāsītetyanvayaḥ । tathā ca aetamātmānam'; ādānādikartāram aaṇoraṇīyāṃsaṃ'; sūkṣmādapi sūkṣmaṃ aparato'; mahataḥ paraṃ aviśvaṃ'; pūrṇaṃ harimupāsītetyarthaḥ । kimitītyataḥ upāsanāprakāramāha - sarveti । itiśabdaḥ pratyekaṃ sambadhyate । tathā ca mukhyataḥ indrādisarvanāmavānityupāsīta । asarvakarmā'; anar te tvatkriyate'; ityādeḥ svātantryeṇa sarvakriyākartetyupāsīta। liṅgaṃ lakṣaṇaṃ, vajradharatvādisarvaliṅga ityupāsīta। jñānānandādisarvaguṇapūrṇa ityupāsīta । etadicchayaiva sarvaṃ bhavatīti sarvakāmaḥ pūrṇakāma ityupāsīta । bhedasaṃyogavibhāgādisarvadharmāstadadhīnā iti vā, sarvajñatvādisarvadharmavatvādvā sarvadharma ityupāsīta । sarvatra rūpamasya iti vā sarvaṃ jagadasya rūpaṃ pratimeti vā sarvarūpa ityupāsīta ।

asa ya etamevamātmānaṃ viśvaṃ harimārādaramupāste tasya sarveṣu lokeṣu sarveṣu bhūteṣu deveṣu sarveṣu vedeṣu kāmacāro bhavati'; iti tattannāmaliṅgādinā tasyaiva dṛṣṭyupadeśānmahopaniṣadi ।।

evamupāsakasya phalamāha - sa iti ।। asaḥ'; prasiddhaḥ yo adhikārī etamātmānam aṇoraṇīyāṃsaṃ parataḥparameva viśvaṃ harimeva, nānyam, aārāt'; samīpe svahṛdaye aaram'; alaṃ samyagupāste tasyaivamavyāpte vyāptarūpopāsakasya sarveṣu lokeṣu sarveṣu abhūteṣu'; prāṇiṣu sarveṣu lokeṣu sthiteṣu bhūteṣviti vā । vedeṣu sarveṣu, vedeṣu yatheṣṭasañcāraḥ kāmasañcaraṇasarvapūjyatvasarvajñatvādiḥ syāt ityarthaḥ tattvapradīpe abhihitaḥ । aiti'; mahopaniṣadītyanvayaḥ । sautratathāśabdārthamāha - tattaditi । agnyādināmaliṅgādimattvenetyarthaḥ । ādipadena tattatkarmādergrahaṇam । pradhānasūtre abhihitaṃ tattvityetadatrāpi vipariṇāmena saṃyojyamityāśayenāha - tasyaiveti । na tvagnyāderityevārthaḥ । adṛṣṭyupadeśāt'; upāsanopadeśāt । śrutau harimeva upāsta ityavadhāraṇenānyavyāvṛttyavagamāditi bhāvaḥ ।

anāttatvādanātmāna ūnatvādguṇarāśitaḥ । abrahmāṇaḥ pare sarve brahmātmā viṣṇureva hi । ityādinā, ako na ātmā kiṃ brahma'; ityārambhācca anyeṣāmasambhavāt viṣṇureva vaiśvānaraḥ ।

evamanyaśrutiliṅgadīnāṃ viṣṇau sāvakāśatvopapādakatayā tathetyaṃśaṃ vyākhyāya ātmaśabdāderanyatra niravakāśoktiparatayāsambhavādityaṃśaṃ pramāṇodāharaṇapūrvakaṃ vyākhyāti - anāttatvāditi ।। yojanātu - ityādinā pramāṇena viṣṇoranyeṣām ātmatvabrahmatvāsambhavokteḥ ata eva ātmaśabdāderanyatrāsambhavāditi । yadvā - na kevalamātmaśabdaśrutisamākhyābhyāṃ, kintu prakaraṇabalācca vaiśvānarasya viṣṇutvaniścayo bhavatītyāha - anāttatvāditi । ādiśabdena abrahmaśabdaḥ pare viṣṇau'; ityādikaṃ gṛhyate । tathācetthaṃ yojanā - ako na ātmā kiṃ brahma'; aityārambhācca'; ityārabhyādhītātprakaraṇācca viṣṇureva vaiśvānaraḥ । brahmātmaśabdayoretadupakrame śravaṇe api kuto asyāḥ vaiśvānaravidyāyāḥ viṣṇuprakaraṇatvam? aanāttatvāt'; ityādinā pramāṇena viṣṇoranyeṣāmātmaśabdārthavyāptatvaguṇapūrṇatvayorasambhavāvagamāditi । anena sūtre ārambhāditi padamadhyāhṛtya tenāpiśabdaḥ saṃyojyaḥ । asambhavāditi hetustu ātmaśabdāderanyatrānavakāśatvasādhakatayobhayatra saṃyojyaḥ ityuktaṃ bhavati । ata eva bhāṣye agniśrutyādīnāṃ viṣṇau sāvakāśatvasādhakatayetyādivyākhyānantaraṃ viṣṇupakṣasādhakātmaśabdāderanyatrānavakāśatvasādhakāsambhavāditi hetau vyākhyātavye api tadvihāyārambhādityadhyāhṛtahetūpanyātrāstyavakāśa iti pratijñāya prakaraṇabalāccetyadhyāhāryahetuṃ ca pradarśya, anantaramātmaśabdaprakaraṇayorniravakāśatvasādhakāsambhavādityaṃśo vyākhyātaḥ । tathādṛṣṭyupadeśādasambhavāditivat nādhyāhṛtahetoravāntarasādhyenānvayaḥ, kintu pradhānenaiveti jñāpanāya viṣṇureva vaiśvānara iti punaruktiḥ । uddeśyavidheyanirdeśasyaicchikatvādvyatyāsaḥ । ahi'; yasmādviṣṇoḥ apare'; anye guṇaiḥ aanāttatvāt'; avyāptatvāt sarvotkṛṣṭatvena vaidikairasvīkṛtatvādvā aanātmānaḥ'; anātmaśabdamukhyārthāḥ । yasmācca guṇarāśita ūnatvādabrahmāṇaśca । tasmāt abrahmātmā'; tacchabdamukhyavācyo viṣṇureva siddha ityarthaḥ । chāndogye hi ako na ātmā kiṃ brahma'; iti militvā mīmāṃsamānaiḥ pratyabdayajñakṛttvanimittānmahāśālasaṃjñaiḥ pañcabhirmahāmunibhiḥ uddālakoddiṣṭaistadyuktaiḥ paripṛṣṭo rājāśvapatirvaiśvānaramupadideśa । anaḥ'; asmākam upāsya ātmā akaḥ'; kiṃlakṣaṇaḥ । brahma ca akiṃ'; kiṃlakṣaṇamityarthaḥ ।

acandramā manaso jātaḥ । cakṣossūryo ajāyata'; ityādinā yaḥ puruṣākhyo viṣṇubhihitastadvidhamevātra amūrdhaiva sutejāścakṣurviśvarūpaḥ prāṇaḥ pṛthagvartmā'; ityādinā enaṃ vaiśvānaramadhīyate ।।

śrutisamākhyayā ca vaiśvānarasya viṣṇutvamupapādayituṃ pravṛttaṃ apuruṣavidhamapyenamadhīyate'; ityaṃśaṃ vyācaṣṭe - candramā iti ।। atra acandramāḥ'; iti vākyaṃ pratīkatvena gṛhītam । udāharaṇavākyaṃ tu acakṣossūryo ajāyata'; itīti dhyeyam । prathamādipadena aśīrṣṇodyaussamavartata, prāṇādvāyurajāyata, padbhyāṃ bhūmiḥ', ityādikaṃ dvitīyādipadena asandoho bahulo vastireva rayiḥ pṛthivyeva pādau'; ityādikaṃ gṛhyate । etamityasya vyākhyānaṃ - vaiśvānaramiti । tathā ca - yasmātpuruṣasūkte aśīrṣṇodyaussamavartata, cakṣossūryo ajāyata'; ityādinā śabdena yaḥ puruṣākhyo viṣṇuḥ yadvidho dyubhvādijanakaśīrṣādimānabhihitaḥ, tadvidhameva dyubhvādijanakaśīrṣādimattvaprakāropetamevātra chāndogye amūrdhaiva sutejāḥ'; ityādinā vākyenainaṃ vaiśvānaramadhīyate chandogāḥ tasmātpuruṣasūktasamākhyayāpi vaiśvānaro viṣṇureveti yojanā ।

caśabdena sakalavedatantrapurāṇādiṣu viṣṇuparatvaṃ puruṣasūktasya darśayati ।

nanu puruṣasūktasya viṣṇuparatve bhavettatsamākhyayā etadvidyāyā viṣṇuparatvaṃ, tadeva kuta ityata āha - caśabdeneti ।। śruterādhikyātprathamaṃ pratijñā । apuruṣasūktasya'; ityanantaraṃ aprasiddhamiti'; śeṣaḥ । adarśayati'; sūcayati sūtrakāra ityarthaḥ । ātmaśabdasmṛtisamākhyāprakaraṇasamuccayasyeva prakaraṇaśrutisamuccayasyāpi apipadenaiva siddhatvānna tatropakṣīṇaścaśabda iti bhāvaḥ ।।

tathā ca brāhme - yathaiva pauruṣaṃ sūktaṃ nityaṃ viṣṇuparāyaṇam । tathaiva me mano nityaṃ bhūyādviṣṇuparāyaṇam ।।

kiṃ tadvedādītyataśśruteḥ sākṣātpratijñātārthāsādhakatvātpratijñākramamatikramya sākṣātpratijñātārthasādhakatvādādau purāṇavākyaṃ paṭhati - tathā ceti ।। sūtre puruṣasūktasya viṣṇuparatvaṃ siddhamiti yathoktaṃ tathā brāhme coktamityarthaḥ । evam uttaratrāpi auktam'; iti padādhyāhāreṇa saptamyantapadānāmanvayo draṣṭavyaḥ । anityaṃ'; niyamena aviṣṇuparāyaṇaṃ'; viṣṇau mahātātparyavat । dvitīyasya nityamityasya sadetyarthaḥ । aiti brāhma iti'; iti śabdānvayaḥ siddhārthasyaiva dṛṣṭāntatvādanena brāhmavacanena vivakṣitārtho jñāyate ।।

caturvedaśikhāyāṃ ca - sahasraśīrṣā puruṣassahasrākṣassahasrapāt । iti eṣa hyaivācintyaḥ paraḥ paramo harirādiranādirananto anantaśīrṣo anantākṣo anantabāhuranantaguṇo anantarūpa iti ।

pratijñātāṃ śrutiṃ darśayituṃ prathamameva tatsthānamāha - caturvedaśikhāyāṃ ceti ।। atra caturvedaśikhāśrutiḥ asahasra'; ityārabhya asahasrapāt'; ityantena puruṣasūktamupanyasya aeṣahyeva'; ityanena asahasraśīrṣā puruṣaḥ'; ityukto harireva nānya ityetatsūktaṃ viṣṇuparatayā vyākhyātīti prakṛtasaṅgatiḥ । supa ākāro vaidikaḥ । eṣaḥ ka ityato yaḥ aparo'; vilakṣaṇaḥ ata eva aacintyo'; manasā aparamaḥ'; uttamaḥ aādiḥ'; kāraṇabhūtaḥ aanādiḥ'; utpattiśūnyaḥ aanantaḥ'; nāśaśūnyaḥ, svarūpato aparicchinno vā hariḥ sa ityāha । kutaḥ ayaṃ puruṣaḥ sahasraśīrṣā? ahi'; yasmādanantaśīrṣā । kutaḥ sahasrākṣaḥ? yasmādayamanantākṣaḥ । kutaḥ ayaṃ sahasrapāt? yasmādanantabāhuḥ । anantapādityasyāpyupalakṣakametat । evaṃ pūrvavākye api asa bhūmim'; ityuttaravākyepyupapādakamāha - anantaguṇo anantarūpo anantākāra iti । caturvedaśikhāyāmityanvayaḥ ।

bṛhatsaṃhitāyāṃ ca - yathā hi pauruṣaṃ sūktaṃ viṣṇorevābhidhāyakam । na tathā sarvavedāśca vedāṅgāni ca nārada ।।

brāhmavākyasya puruṣasūktasya lakṣaṇayā viṣṇuparatve anyaparatve api vā sāvakāśatvānnatatpratijñātārthaniścāyakamityato vyākhyānavyākheyabhāvākhyadvāramantareṇa puruṣasūktaṃ mukhyato viṣṇorevābhidhāyakamiti sākṣātpratijñātārthasādhakaṃ smṛtivākyaṃ tatsthānanirdeśapūrvakaṃ paṭhati - bṛhatsaṃhitāyāṃ ceti । cakāraḥ pūrvasamuccayārthaḥ । avedāṅgāni'; śikṣādīni brahmavākyametat । bṛhatsaṃhitāyāmuktamityanvayaḥ । ādipadena asarvataḥ pauruṣe sūkte guṇā viṣṇorudīritāḥ'; iti brahmatarkādigrahaṇam । asarvataḥ'; sarve guṇāḥ । sarvasmin, sarvasmāt vedatadaṅgebhyo atiśayeneti vā ।

yasmādyajjāyate cāṅgāllokavedādikaṃ hareḥ ।
tannāmavācyamaṅgaṃ tadyathā brahmādikaṃ mukham ।।

iti nāradīyavacanānnābhedoktivirodhaḥ ।।

nanu puruṣasūkte dyubhvādijanakaśīrṣādimatvaṃ puruṣasyocyate । vaiśvānaravidyāyāṃ tu vaiśvānarasya tadabheda ucyate । tadubhayorviruddhārthatvānneyaṃ samākhyetyata āha - yasmāditi ।। alokaḥ'; svargādiḥ avedaḥ'; ṛgādiḥ । yadyapi nātra chāndogye vedābheda ucyate iti na tadgatirvaktavyā । tathāpi śrutyantaragatābhedavākyārthanirṇayāyāyamaṃśaḥ pravṛttaḥ। yadvā - vedaśabdena aura eva vediḥ'; ityuktā vedirgṛhyate । atṛtīyo atiśaye'; ityuktatvāt । avedyādikam'; iti pāṭhaḥ svarasaḥ । tathā ca yasmādyasmāt hareraṅgāt yadyat lokavedādikaṃ jāyate, yadāśritya tiṣṭhati, yatra līyate ca tajjanakamaṅgaṃ tasmāt atannāmavācyaṃ'; tasya lokāderyannāma vācakaśabdaḥ tena mukhyavācyaṃ bhavati । ata eva tadabhinnatvena pratīyate ca । na tāvatā tayorabhedo mantavya ityarthaḥ । atra dṛṣṭāntamāha - yatheti । mukhamityupalakṣaṇam । tathā ca - bhagavanmukhādirbrāhmaṇādijātijanakatvāt brāhmaṇādināmnocyate abrāhmaṇo asya mukhamāsīt'; ityādau । ata eva tadabhinnatvena pratīyate ca sāmānādhikaraṇyāt । tadvadrāpītyarthaḥ । na hyatra puruṣottamamukhādibhirabhedo brāhmaṇādīnāmucyate, apadbhyāṃ śūdro ajāyata'; ityuttaravākyavirodhāt । iti vacanādityuktatvādvaiśvānarāṅgānāṃ amūrdhaiva'; iti lokādyabhedoktinimitto virodho netyarthaḥ । abhedapratyāyakoktestajjanyajanakabhāvavivakṣāpūrvakatvāditi bhāvaḥ । anena bhagavato mūrdhā sutejastvādiguṇayogātsutejaḥśabditasvargajanakatvāt sutejā ityucyate । evaṃ acakṣurviśvarūpaḥ'; sarvaprakāśakatvaguṇayogāt viśvarūpaśabditasūryajanakatvāttacchabdenocyate । aprāṇaḥ pṛthagvartmātmā'; vāyujanakatvāttacchabdita iti śrutyarthassūcitaḥ । ātmaśabdaḥ svarūpārtho madhyadehārtho vā । chāndogyabhāṣye tu - amūrdhā viṣṇośśiraḥ svargādhāraṃ dyunāmakam'; atitejasā suptejonāmakaṃ ca । viśvāni rūpāṇi viṣayatvena yasyeti vigrahāśrayeṇa sarvarūpātidarśanāt cakṣurviśvarūpākhyam । evaṃ viṣṇoḥ prāṇo nṛsiṃhākhyo vāyvādiprāṇaśakyaṃ yanna bhavati tasya pṛthagvartmātmā pṛthagvilakṣaṇo mārgo yasya sa cāsāvātmā ceti, iti nimittāntareṇa śrutirvyākhyātā । evaṃ bahularayipṛthivīśabditākāśavārivasundharādevatājanakatvāt sandohavastipādapadoktāni madhyadehakaṭiprapadarūpāṇi bhagavato vaiśvānarasyāṅgāni tattacchabdavācyānītyapi jñātavyam । anena aśabdādibhyaḥ'; agnyādiśruteḥ gārhapatyādyaṅgavatvādiliṅgācca pācakatvenāntaḥpratiṣṭhānācca vaiśvānaro viṣṇureveti niścayo na yujyata iti cet - na, anyaśrutiliṅgādīnāṃ viṣṇau sāvakāśatvena ātmaśabdādereva niścayopapatteḥ । kutaḥ sāvakāśatvam? atathādṛṣṭyupadeśāt a; agnyādināmaliṅgakarmavatvena viṣṇorupāsanopadeśāt । na cātmaśabdāderanyatrāstyavakāśaḥ, anyatrātmatvāderasambhavāt । na kevalamātmaśabdasmṛtisamākhyānādvaiśvānaro viṣṇureveti niścayaḥ, api tu ārambhācca prakaraṇabalācca। na ca vaiśvānaravidyāyā viṣṇuprakaraṇatvasiddhiḥ, ako na ātmā kiṃ brahma'; iti vicārapūrvakamasyārabhyādhītatvāt। na cātmatvabrahmatvopakrame api kuto asya viṣṇuparatā, ātmatvabrahmatvādīnāmagnyādāvasambhavāt । na kevalaṃ smṛtisamākhyāprakaraṇabalādvaiśvānaro viṣṇureveti niścīyate, kintu yataḥ puruṣasūkte puruṣo yadvidho abhihitaḥ tadvidhamevainaṃ viṣṇuṃ amūrdhaiva'; ityādinādhīyate chandogāḥ । ataḥ śrutisamākhyānādapi caśabdaḥ puruṣasūktasya viṣṇuparatvaṃ bahupramāṇasiddhamiti dyotayatīti sūtravṛttirdarśitā bhavati ।

sū - oṃ।। ata eva na devatā bhūtaṃ ca । 
।।
agnivaiśvānarādiśabdastejasi bhūte agnidevatāyāṃ ca prasiddho apyataḥ pūrvoktahetuta evātra na sā taccābhidhīyate ।।

nanu vaiśvānaraśabdasya devatābhūtayoḥ prasiddhatvādatrāpyasau tatparaḥ kiṃ na syādityāśaṅkāṃ pariharatsūtramupanyasyati - ata eveti ।। atra caśabdasya samuccayārthatvaṃ yadyapi tathāpītyarthatvaṃ cāśritya sūtraṃ vyācaṣṭe - agnīti । samudāyaikavacanametat । ādiśabdena jātaveda ādiśabdo gṛhyate । vidyāntaropalakṣaṇayāgniśabdādiśabdayorgrahaṇam । na cāgnyādītyanenaivopalakṣaṇasambhavātkiṃ śabdadvayagrahaṇeneti vācyam । vaiśvānaraśabdasyeha vicāryatvena atiprasiddhatvādagniśabdasya ca grahaṇopapatteḥ । yadvā - ādiśabdasyobhayatrānvayena agnyādīti ādhibhautikavidyāntarasya vaiśvānarādītyādhyātmikavidyāntarasyopalakṣaṇārthamagnyādivaiśvānarādigrahaṇam । atejasi bhūte'; iti sāmānādhikaraṇyam । caḥ samuccaye aprasiddhaḥ'; ityanena pūrvapakṣe prasiddhatvāditi yuktiḥ sūcitā । sautramataḥśabdamanūdya vyākhyāti - ata iti । pūrvokteti । ātmaśabdāditihetuta ityarthaḥ । na tatra hetvantaraṃ gaveṣaṇīyamityevārthaḥ । aatra'; vaiśvānaravidyāyāṃ vidyāntare ca asā'; agnidevatā atat'; tejobhūtaṃ prasiddhiprādhānyābhyāṃ nirdeśavyatyāsaḥ । caśabdaḥ samuccaye । abhidhīyate atena'; iti śeṣaḥ । vaiśvānarādiśabdeneti tadarthaḥ । aatra'; iti pāṭhābhāve tadapyadhyāhāryam ।

sū - oṃ।। sākṣādapyavirodhaṃ jaiminiḥ ।।

nāgnyādayaḥ śabdā agnyādivācakāstathāpi sākṣādevānanyayogena brahmavācakaiśśabdaiḥ vyavahārārthamanabhijñānācca anyatra vyavaharantītyabhyupagame avirodhaṃ jaiminirvakti ।

nanu loke vede ca agnyādipadānārm iśādanyatra vyavahāraprasiddhidarśanāt tasya ca kāraṇāntarābhāvāttadanyathānupapattyānyeṣāṃ vāṭcvamaṅgīkāryam । anyathā tadvirodhaḥ syādityāśaṅkāṃ pariharatsūtramupanyasya vyācaṣṭe - sākṣāditi ।। atra tathāpītyapiśabdavyākhyānādyadyapīti labhyate । agniśabdaḥ svaparaḥ । agniśabda eva ādiryeṣāṃ te agnyādaya iti vigrahaḥ । apiravadhāraṇe apītyāśayena sākṣādevetyuktam । arthāntarāvyavadhānenetyarthaḥ । phalitārthamāha - ananyeti ।। śakyarūpānyasambandhamantareṇa mukhyavṛttyetyarthaḥ । yadvā - tattvapradīparītyānyatra yogavṛttyabhāvena brahmaṇi samyagyogenetyarthaḥ । brahmavācakairapītyapiśabdānvayaḥ । atairagnyādiśabdaiḥ'; iti śeṣaḥ । avyavahārārthaṃ'; hānādivyavahārasiddhyarthaṃ aanabhijñānāt'; mukhyavācyajñānābhāvāt । caśabdo na kevalaṃ vyavahārārthaṃ kintvanabhijñānācceti samuccaye । aanyatra'; agnyādiṣu tān tatra vyavaharanti jñānino ajñāninaśceti krameṇa śeṣaḥ । aityabhyupagame'; iti nimittasaptamī । evamaṅgīkārāt aavaridhaṃ'; jñānyajñānivyavahāravirodhābhāvaṃ jaiminirācāryo vaktītyarthaḥ । ayatnānavasaraḥ'; ityuktervaktītyuktam । anenāgnyādiśabdāḥ nāgnyādivācakāḥ, kintu brahmavācakā eva। tathāpi nānyatra prasiddhivirodhaḥ । na vānyathānupapatyānyeṣāṃ vācyatvaṃ kalpyam । kutaḥ? yato vācyārthadhīvyavahitaṃ lakṣaṇādikaṃ vinā sākṣānmukhyavṛttyāpi brahmavācakānagnyādiśabdān mukhyārthajñāninaḥ ajāmilacaramatanaye nārāyaṇaśabdamiva hānādisiddhyarthaṃ tadajñāninastvanabhijñānādeva tān jvalanādiṣu vyavaharantītyabhyupagamenānyatrāvirodhaṃ vyavahāravirodhābhāvaṃ prasiddhivilopābhāvaṃ vaktyasya iti sūtrārtha ukto bhavati ।।

vyāsacittasthitākāśādavacchinnāni kānicit ।
anye vyavaharantyetānyūrīkṛtya gṛhādivat ।।

iti skāndavacanānna matānāṃ parasparavirodhaḥ ।।

nanu jaiminyādimatānāṃ bhagavanmatāvirodhitve jaiminyādigrahaṇavaiyarthyāt tadvirodhitve vā kathaṃ viruddharāddhāntena parihāra ityata āha - vyāseti ।। vyāsacittasthitaṃ matāparaparyāyaṃ jñānākhyamahākāśamapekṣya gṛhādyavacchinnākāśavat aavacchinnāni'; viviktāni parimitaviṣayāṇi kānicidetāni matānyūrīkṛtya aanye'; kecana jaiminyādyāḥ vyavaharantītyarthaḥ । yathoktaṃ sattarkadīpāvalyām - ākāśavadvyāptatvātprakāśamānatvācca vyāsacittasthitamatākhyākāśāt aavacchinnāni'; svasvamatyā viviktāni tāni matāni idaṃ madīyaṃ idaṃ madīyaṃ ityūrīkṛtyānye vyavaharanti । yathā gṛhanagarādibhirākāśapradeśānavacchidyāyaṃ madīyaḥ pradeśo ayaṃ madīyaḥ pradeśa iti janāḥ vyavaharantīti । matānāmiti bahuvacanaṃ vakṣyamāṇamatavivakṣayā । tathā ca jaiminyādimatānāṃ vyāsamatena parasparaṃ cāvirodha ityarthaḥ ।

sū - oṃ।। abhivyakterityāśmarathyaḥ । 
।।
tatra tatra prasiddhāvapyagnyādiṣu brahmaṇo abhivyakteragnyādisūktaniyama ityāśmarathyaḥ ।।

nanu laukikaprasiddherajñānādimūlatvenānyathopapattāvapi vaidikāgnyādisūktamantrādiprasiddhyanyathānupapattyāgnyādīnāṃ sūktādigatāgnyādiśabdavācyatvaṃ syāt, tatrājñānādimūlakatvakalpanāyogenānyathopapattyabhāvāt । nāpi vyavahārārthatvena anyathopapattiḥ, anāditvādityāśaṅkāṃ pariharatsūtraṃ paṭhati - abhivyakteriti ।। atra pūrvasmādapiranuvartanīyaḥ । tacchabdaścānuvṛtto anekadhā vipariṇetavya ityāśayena tadvyācaṣṭe - tatreti । atatra tatra'; sūktādau tasya brahmaṇa eva aprasiddhāvapi'; pratipādyatve api agnyādīnāmapratipādyatve apītyarthaḥ । agnyādiṣviti sāvadhāraṇam । sūtre avirodhamiti anuṣaktapadatātparyamāha - agnyādīti । ādiśabdaḥ ubhayatra yojyaḥ । yujyata iti vaktīti śeṣaḥ । anenāpi - tattatsūktādau brahmaṇa eva pratipādyatve api agnivāyvādīnāmapratipādyatve api avirodhaḥ । agnyādisūktaniyamaḥ idamagnisūktam idaṃ vāyusūktam iti sūktaniyamaḥ, iyamagnividyā iyaṃ vāyuvidyeti vidyāniyamaśca yujyate । kathaṃ? tairagnyādisūktādibhistasya brahmaṇastasyāmupāstau kṛtāyāṃ tatrāgnyādiṣveva tasya brahmaṇaḥ aabhi'; svecchayābhivyaktiniyamāttadabhiprāyeṇa tatprasiddherupapatterityevaṃ vaidikāgnyādisūktādiprasiddhyavirodhamāśmarathyācāryo vaktīti sūtrārtha ukto bhavati ।।

sū - oṃ।। anusmṛterbādariḥ । 
।।
tatra tatroktasya viṣṇoragnyādiṣvanusmaryamāṇatvāttanniyama iti bādariḥ ।।

prakārāntareṇa sūktādiniyamasyānyathopapattiṃ kathayatsūtramupanyasya vyācaṣṭe - anusmṛteriti ।। atra pūrvavadadhyāhārādiḥ । atatra tatra'; agnyādividyāsu । sūtre avirodhamityanuṣaktapadatātparyamāha - tanniyama iti ।। anenāpi - viṣṇoreva agnyādividyāpratipādyatve api yatastasyāgnyādividyāsu uktasya viṣṇostaistattatsūktādyupāsakaistatrāgnyādiṣveva aanusmṛteḥ'; anusmartavyatvāt pratipattavyatvāt avirodhastanniyamaḥ agnyādisūktādivyavasthā yujyate । ato naitadanyathānupapattyānyeṣāṃ vācyatvaṃ kalpyamiti sūktādiprasiddhyavirodhaṃ abādariḥ'; bādarātmajaḥ śukācāryo vaktīti sūtravṛttirdarśitā bhavati ।

sū - oṃ।। sampatteriti jaiministathā hi darśayati । 
।।
sākṣādapyavirodhaṃ vadan jaiminiḥ sūktādiniyamamagnyādisamprāptyā manyate ।।

rītyantareṇa sūktādiniyamasyānyathopapattiṃ kathayatsūtramupanyasyati - sampatteriti ।। jaiminimatasya pūrvamupanyastatvātkimarthaṃ punarvacanamiti mandāśaṅkānirāsāya ubhayānvayīti śabdaparāmṛṣṭapūrvoktānuvādena viṣayabhedaṃ darśayan sūtraṃ vyācaṣṭe - sākṣāditi ।। agnyādiśabdānāṃ mukhyato brahmavācakatve api aavirodhaṃ'; laukikavyavahāravirodhābhāvaṃ vadannityarthaḥ । atrāpyanuvṛttasya avirodhamityasyārthamāha - sūktādīti ।। saṃprāptyā nimittabhūtayeti śeṣaḥ ।

ataṃ tathā yathopāsate tadeva bhavati'; iti darśayati ।।

nanvagnyādiṣu bhagavadupāstau agnyādiprāptirbhavatītyetatkuta ityataḥ sūtrasūcitāṃ śrutimudāharati - tamiti ।। ataṃ'; paramātmānaṃ yena yena prakāreṇa upāsate adhikāriṇaḥ tena prakāreṇa tadeva rūpaṃ abhavati'; prāpnuvantītyarthaḥ । tattvapradīpe api ayādṛśo bhāvitastvīśastādṛśo jīva ābhavet'; iti tṛtīyatātparyokteḥ atadeva bhavati'; tathaiva bhavati । yatprakāreṇopāste tatprakāreṇa bhavatītyayamevārtha uktaḥ । tattvapradīpakārapakṣe upāsate ityekavacanaṃ dhātvantarametat । anena yato agnyādisūktādiṣu mukhyataḥ parabrahmaṇa eva pratipādyatve apyavirodhaḥ, sūktādiniyamo yujyate । ataḥ na tadanyathānupapattyānyeṣāṃ vācyatvaṃ mantavyam । kathamidaṃ yujyate? tairagnyādiṣu bhagavadupāsakānām agnyādisampatteḥ prāpteḥ । ahi'; yasmāttamiti prasiddhā śrutiḥ । atathā'; agnyādyadhikaraṇakopāstyā agnyādiprāptirbhavatīti adarśayati'; pratipādayati । sākṣāditi laukikavyavahāre avirodhaṃ vadan jaiminiḥ sūtreṣu aavirodham'; aniyamākhyavirodhābhāvaṃ niyamaṃ amanyate'; varṇayatīti sūtrārtha ukto bhavati । yadyapyuttarasūtradvaye sādhakavyāpārokteralpākṣaratvācca dṛṣṭeriti vācyam, na tvabhivyakteriti, tasyār iśvaravyāpāratvāt । tathāpyabhivyaktiṃ vinā dṛṣṭerayogāttadgrahaṇenobhayalābhātprādhānyādīśvaravyāpāra evoktaḥ । yadyapyanusmṛtiśabditopāstyanantaramabhivyakteḥ tadanantaraṃ tatsampatteḥ prathamamanusmṛteriti vaktavyam । tathāpyabhivyaktisampatyubhayānantaramapyupāstiḥ kāryeti darśayitumanusmṛtermadhye niveśa iti draṣṭavyam । yadyapi ṛgbhāṣye - pṛthagrūpāṇi viṣṇostu devātāntaragāṇi tu । agnyādiśabdavācyāni nāmnā sūktabhidā bhavet ।।

ityagnyādyantargataviṣṇuvācakāgnyādiśabdayogaḥ sūktasya vyavasthāpaka uktaḥ । tathā cāgnyādiśabdāstattatsūktāni ca agnyādigatabrahmarūpeṣveva mukhyāni । evaṃ bahirgatarūpeṣu ca atītānāgatavartamānāgnyādisūktopāsakairagnyādigatatvena anusmartavyatvaṃ vā saṃprāptirvā tattatsūktavyavasthāpakamityanuṣṭhānaviśeṣopayogitayā saurasāvitravāmanaviṣṇvādisūktādivyavasthārthaṃ ca vyavasthāpakāntaramuktamityavirodhaḥ । laukikavaidikavyavahārayoragnyādāvupacaritatvabījaṃ tu tayostatra mukhyatvāṅgīkāre atathā dṛṣṭyupadeśāt'; ityanena sūcita asarvanāma'; ityādiśrutivirodhādirūpaprāguktānupapattiriti ṭīkāyāmevoktam ।

na hyanyopāsako anyaṃ prāpnuta iti yujyata ityata āha - sū - oṃ।।
āmananti cainamasmin ।
।।

enaṃ viṣṇumasminnagnyādāvāmananti ।

yaduktamagnyādisūktādibhiḥ brahmopāsakasyāgnyādiprāptirbhavatīti tacchrutyuktamapi na yuktam । amadbhaktā yānti māmapi'; ityāderanyopāsakasyānyaprāpterayogāt । aśrutopaniṣatkagatyabhidhānāt'; ityādau tadanabhyupagamācceti bhāvenāśaṅkya tatparihāratayā sūtramavatārya vyācaṣṭe - na hīti ।। ṭīkāyāmāśaṅkyāvatāryetyanvayaḥ । śaṅkārūpasūtrāvatārikāṃ pradarśyetyarthaḥ । ahi'; yasmādanyopāsako anyaṃ prāpnuta ityetatpramāṇavirodhānna yujyate । tasmāduktamayuktamityarthaḥ । enamityanuvādena viṣṇumiti vyākṛtam । asminnityasya vyākhyānamagnyādāviti । aāmananti'; pratipādayanti śrutaya iti śeṣaḥ । caśabdaḥ viṣṇūpāsakasyāgnyādiprāptirayukteti pūrvapakṣiśaṅkāvyāvartakaḥ । tena siddhāntipratijñā, agnyādiprāptipadena tadantargatabhagavatprāptereva vivakṣitatvāditi sākṣāddhetuśca sūcitaḥ । tattvapradīpe tu - na kevalamekatraivāmananti paṭhanti vājasaneyāḥ, kintvanyatra asa yaścāyamasmin'; ityādau, evamanye āmananti aya eṣa etasmin'; ityādau, anye cāmananti aetasyām'; ityādau, anye ca atatsṛṣṭvā'; । tadevānuprāviśat ityādau । smaranti ca smṛtikartāraḥ ayaccandramasi yaccāgnau'; ityādīni । samuccayārthaścaśabda ityuktam ।

ayo agnau tiṣṭhan'; aya eṣa etasminnagnau tejomayo amṛtamayaḥ puruṣaḥ'; ityādinā ।।

।। iti vaiśvānarādhikaraṇam ।।

iti śrīmadānandatīrthabhagavatpādācāryaviracite brahmasūtrabhāṣye prathamādhyāyasya dvitīyaḥ pādaḥ ।।

tāḥ śrutīḥ darśayati - ya iti ।। ayo agnau tiṣṭhan'; ityekaṃ vājasaneyaṃ vākyam । aya eṣaḥ'; ityaparaṃ chāndogyavākyam । ubhayatra yacchabdasya tatratyatacchabdenānvayaḥ । atejomayaḥ'; tejorūpaḥ aamṛtamayaḥ'; nityātmā । ādiśabdena aetamagnāvadhvaryavaḥ'; ityādikaṃ gṛhyate । ityādinā āmanantītyanvayaḥ । anena - na viṣṇūpāsakasyāgnyādiprāptyukitirayuktā । kutaḥ? agnyādiprāptipadena tadantargatabhagavatprāptervivakṣitatvāt । na ca viṣṇoragnyādyantargatatvāsiddhiḥ । yata aenaṃ'; viṣṇuṃ aasmin'; agnyādau āmananti śrutayo ata iti sūtrārtha ukto bhavati । ।। iti vaiśvānarādhikaraṇam ।।

iti śrīmatparamahaṃsaparivrājakācāryāṇāṃ sarvatantrasvatantrāṇāṃ 
śrīmadraghunāthatīrthapūjyapādānāṃ śiṣyeṇa śrīmajjagannāthayatinā kṛtāyāṃ
śrīmadbrahmasūtrabhāṣyadīpikāyāṃ
prathamādhyāyasya dvitīyaḥ pādaḥ ।।

।। atha tṛtīyaḥ pādaḥ ।।

।। dyubhvādhikaraṇam ।।

tatra cānyatra ca prasiddhānāṃ śabdānāṃ viṣṇau samanvayaṃ prāyeṇāsmin pāde darśayati । viṣṇoḥ paravidyāviṣayatvamuktam ।

etatpādapratipādyaṃ darśayati - tatreti ।। anyonyasamuccaye caśabdau । devatādhikaraṇāpaśūdrādhikaraṇayoḥ samanvayākaraṇāttadvyāvṛttyarthaṃ - aprāyeṇa'; prācuryeṇeti । tathā ca prāyeṇāsmin tṛtīye pāde atatra'; harau tasmāt aanyatra'; rudraprakṛtyādau ca śrutiliṅgādibhiḥ prasiddhānāṃ nāmaliṅgātmakaśabdānāṃ viṣṇau asamanvayaṃ'; paramamukhyayā vṛttyā tātparyaprabalahetubhiḥ adarśayati'; pratipādayati sūtrakṛdityarthaḥ । śrutyādisaṅgatiṃ viṣayavākyamudāhṛtya viṣayasaṃśayasayuktikapūrvapakṣān darśayati - viṣṇoriti ।

tatra ayasmin dyauḥ pṛthivī cāntarikṣamotaṃ manaḥ saha prāṇaiśca sarvaiḥ tamevaikaṃ jānatha ātmānam'; ityatra । aprāṇānāṃ granthirasi rudro mā'viśāntakaḥ'; aprāṇeśvaraḥ kṛttivāsāḥ pinākī'; ityādinā rudrasya prāṇādhāratvapratīteḥ । asa eṣo antaraścarate bahudhā jāyamānaḥ'; iti jīvaliṅgācca tayoḥ prāptiriti ।।

uktamityāvartate । tatretyavyayaṃ tadityarthe api । atretyapyāvartate । ādiśabda ubhayānvayī । rudrasyeti śeṣe ṣaṣṭī । tayorityetat pradhānavāyvorapyupalakṣakam । tathā ca adṛśyatvādiguṇakākṣarasya viṣṇoḥ paravidyāviṣayatvaṃ yatroktaṃ tatraivātharvaṇe tatparavidyāviṣayatvaṃ 
yasmin dyauḥ pṛthivī cāntarikṣamotaṃ manaḥ saha prāṇaiśca sarvaiḥ ।
tamevaikaṃ jānatha ātmānamanyā vāco vimuñcatha ।। 
aamṛtasyaiṣa setuḥ'; ityatra iti vākye tatra dyubhvādyāśraye uktamityekā yojanā । tatra dyubhvādyāyatanatve atayoḥ'; rudrajīvayoḥ prāptiḥ । kutaḥ? atravākye dyubhvādyāyatane prāṇādhāratvapratīteḥ śravaṇāt । tathā sa eṣa iti jīvaliṅgaśravaṇācca । na ca prāṇādhāratvaśravaṇe api kuto atra rudrasya prāptiriti vācyam । aprāṇānāṃ granthirasi rudromāviśāntakastenānnenāpyāyasva'; iti taittirīyavākyena, tathā - yo brahmā brahmaṇa ujjabhāra prāṇeśvaraḥ kṛttivāsāḥ pinākīr । iśāno devassa na āyurdadhātu ityādikhilasaṃhitāvākyena ca rudrasya prāṇādhāratvapratīteḥ ityaparā yojanā । yadvā - asminneva pakṣe tayorityetatsaptamyantamāśritya liṅgaliṅgirūpadharmadvayaparatayā vyākhyeyam । tathātve ādiśabdo arudro vāva lokādhāraḥ'; iti vākyagrāhī । evaṃ tatra tayoḥ prāptiriti dūrānvayena atatra'; paravidyāviṣayatve tayo rudrajīvayoḥ prāptirityanyā yojanā । tatra ādyayojanāyāṃ dyubhvādyāyatanatvasya viṣṇvanyatvākṣepamukhena atamevam'; ityādinā aamṛtasyaiṣa setuḥ'; iti vākyaśeṣabalātpratītasya mokṣajanakajñānajanakavidyāviṣayatvarūpasya tattvapradīparītyānanyayogena prādhānyena jñeyatvarūpasya vā paravidyāviṣayatvasya pūrvoktasya viṣṇoritaratvākṣepāt adṛśyatvādhikaraṇenāsyākṣepikī saṅgatiruktā bhavati । tathā dyubhvādyāyatanatvarūpo viṣayaḥ darśitaḥ । dvividhadvitīyayojanāyāṃ sayuktikapūrvapakṣo darśitaḥ । tṛtīyāyāṃ tu pūrvapakṣaphalaṃ darśitamiti draṣṭavyam । ayasmin'; paramātmani dvyādilokāḥ amanaḥ'; tadabhimānī asarvaiḥ prāṇaiḥ'; indriyaistadabhimānibhiśca saha ataṃ'; praviṣṭaṃ paramātmānam aekaṃ'; pradhānaṃ ajānatha'; jānīdhvam iti śrutyarthaḥ । rudra u mā āviśa iti padacchedaḥ । u ityavyayaṃ sambuddhidyotako nipātaḥ । mā ityavyayaṃ, nāsmadādeśaḥ māśabdaḥ । yadvā metyanenāsmadādeśo māśabdaścetyubhau tantreṇopāttau । sa ca niṣedhārthaḥ । tathā ca - he rudra tvaṃ aprāṇānām'; indriyāṇāṃ grathyate asminniti agranthiḥ'; āśrayaḥ aantakaḥ'; saṃhartā cāsi । sa tvaṃ amā'; mām aāviśa'; praviśa mayi sannidhiṃ kurvityarthaḥ । yadvā - he rudra antakastvaṃ māṃ mā praviśetyarthaḥ । atena'; āhutirūpeṇa dattena aannena'; mām aāpyāyasva'; sukhaya । yo abrahmaṇe'; caturmukhāya abrahma'; vedān aujjabhāra'; ujjahāra, sa aprāṇeśvaraḥ'; indriyeśaḥ akṛttivāsāḥ'; kṛttiścarma vasanaṃ yasyāsau, apinākīr'; iśāno na āyuḥ adadhātu'; puṣṇātviti śrutyantarārthaḥ । siddhānte tu rudrādiśabdāḥ viṣṇuparāḥ । ya eṣa jīvo abahudhā'; bahuśarīreṇotpadyamānaḥ śarīrāntaḥsañcārītyātharvaṇaśrutyarthaḥ ।

ata ucyate - sū - oṃ
dyubhvādyāyatanaṃ svaśabdāt ।।
atamevaikaṃ jānatha ātmānam'; ityātmaśabdāt
dyubhvādyāśrayo viṣṇureva ।
ātmabrahmādayaḥ śabdāstamṛte viṣṇumavyayam ।
na sambhavanti yasmātternaivāptā guṇapūrṇatā ।।

iti brahmavaivarte ।।

siddhāntayatsūtramavatārya vyācaṣṭe - ata iti ।। sautrasvaśabdasya svaśabdaparyāyātmaśabdāditi viṣṇutattvanirṇayokteḥ, svetiśabdaḥ svaśabda iti vyutpattyā svaśabdaparyāyātmaśabdagrāhitvaṃ viṣṇoḥ svarūpasyaiva sākṣādvācako hyayamātmaśabda iti tattvapradīpokteḥ, svasya viṣṇoreva vācakaḥ śabdaḥ svaśabda iti vigrahāśrayeṇa ca ātmaśabdaparāmarśitvamāśritya svaśabdādityetadātmaśabdāditi vyākhyātam । tathā ca aityātmaśabdāt'; ityatrātmaśabdaśravaṇādityarthaḥ । dyubhvādyāśraya ityanenāyatanaśabdo vyākhyātaḥ । kvacidāyatanaśabdasyaiva pāṭhaḥ । viṣṇurevetyanena samanvayasūtrānuvṛttaṃ tattvityetat śrutyanusārālliṅgavipariṇāmena vyākhyātam । anena - asvaśabdāt'; viṣṇuvācisvaśabdaparyāyātmaśabdāt svaśabdāt adyubhvādyāyatanaṃ'; svargabhūmyādisarvāśrayaḥ atattu'; viṣṇureveti sūtrārtha ukto bhavati । ātmāśabdādapi kuto ayaṃ viṣṇurityata āha - ātmeti ।। yasmāt ataiḥ'; viṣṇoritaraiścaturmukhādijīvaiḥ guṇapūrṇatā anaivāptā'; na sarvathā prāptā । tasmādātmabrahmādayaḥ śabdāḥ aavyayaṃ'; nityaniratiśayapravṛttinimittavantaṃ viṣṇum aṛte'; vinā tadanyaṃ ana sambhavanti'; na mukhyato vācakatvena prāpnuvantītyarthaḥ । anenātmaśabdasyāpi guṇapūrtirartha ityuktaṃ bhavati । brahmavaivarta ityanantaramanyatra niravakāśatayoktāditi śeṣaḥ । tasyātmaśabdādityanenānvayaḥ।

sū - oṃ ।। muktopasṛpyavyapadeśāt ।।

aamṛtasyaiṣa setuḥ'; iti ।

nanu viṣṇau mukhyo apyātmaśabdo jāyamānatvarūpajīvaliṅgabalādamukhyārthaḥ kiṃ na syāt । tathā ca na tato viṣṇordyubhvādyāyatanatvanirṇaya ityāśaṅkāṃ pariharatsūtramupanyasya tadupāttaśrutimevādāharati - mukteti ।। iti muktāprāpyatvavyapadeśādityanvayaḥ । sūtre dyubhvādyāyatanasyeti vipariṇāmena anuvartanīyam । muktopasṛpyeti bhāvanirdeśaḥ। upasṛpyatvaṃ ceha śrautasetuśabdabalātprāpyāntararahitatve sati prāpyatvaṃ vivakṣitam । nanvarcirādivatprāpyatvamātram । tathā ca - dyubhvādyāyatanasya aamṛtasya'; iti muktopasṛpyatvokterviṣṇutvaniścayānnātmaśabdasyāmukhyārthatvamāśritya viṣṇoranyat dyubhvādyāyatanaṃ kalpyamiti । amuktānām'; iti smaraṇādamṛtasyeti jātāvekavacanam । tathā ca aamṛtasya'; muktajātasya aeṣaḥ'; paramātmā asetuḥ'; seturiva seturmukhyāśraya ityarthaḥ ।

brahmavidāpnoti param । anārāyaṇaṃ mahājñeyaṃ viśvātmānaṃ parāyaṇam'; amuktānāṃ paramā gatiḥ'; 
aetamānandamayamātmānamupasaṅkrāmati'; ityādinā
tasyaiva muktāprāpyatvavyapadeśāt ।
bahunātra kimuktena yāvacchvetaṃ na gacchati ।
yogī tāvanna muktassyādeṣa śāstravinirṇayaḥ ।।

ityādityapurāṇe ।।

nanu dyubhvādyāyatanasya muktaprāpyatvaṃ kutaḥ viṣṇutvaniścāyakamityāśaṅkāparihārakatayāpi sūtraṃ vyācaṣṭe - brahmaviditi ।। aityādinā'; vākyena atasya'; viṣṇoḥ evetyanena prāpyatvaṃ prāpyāntararahitatve sati prāptatvam । anena dyubhvādyāyatanasya muktopasṛpyatvavyapadeśāttasya viṣṇoreva muktopasṛtapyatvavyapadeśādityāvṛttyā sūtraṃ vyākhyātam। pradhānasūtre anuvṛttaṃ tattvityetadiha vipariṇāmena anuvartanīyamiti sūcitam । upasṛpyapadaṃ bhāvapradhānaṃ kṛtvā vyākhyātam। evakāro liṅgasyānyaniṣṭhatvavyavacchedakaḥ । abrahmavit'; viṣṇujñānī muktassan aparaṃ'; viṣṇumāpnotīti taittirīyaśrutyarthaḥ । anārāyaṇam'; iti taittirīyopaniṣadi mahopaniṣadi ca śrutam । atra atadviśvamupajīvati'; ityanuvartate । tathā ca atadviśvaṃ'; jagat mahanīyaṃ jñeyaṃ, pūjyajñeyaṃ vā । viśvasvāminaṃ aparāyaṇaṃ'; muktānāmāśrayamupajīvatīti śrutyarthaḥ। amuktānāṃ paramā gatiḥ'; iti sahasranāmagatamekaṃ nāma । paramā mukhyā gamyata iti gatirāśrayaḥ । aetam'; iti taittirīyavākyamānandamayanaye vyākṛtam । ādipadena aetamānandamayamātmānamupasaṅkramya'; aparamaṃ yaḥ parāyaṇam'; ityādikaṃ gṛhyate । nanūdāhṛtavākyairastu viṣṇoḥ muktaprāpyatvaṃ, tathāpyatrānyavyavacchedābhāvādviṣṇuvadanyasya muktaprāpyatvaṃ kiṃ na syāditi liṅgasya sāvakāśatvamāśaṅkya anyatra prāpyatvamātrasambhave api niruktopasṛpyatvaṃ sautramuktaśabditavivakṣitamuktyupetajīvaprāpyatvaṃ vānyatra niravakāśamiti pramāṇenāha - bahuneti ।। aatra'; prāpyamokṣatatsādhanaviṣaye abahunoktena'; idamidaṃ ceti pratyekaṃ bahunā vacanena akiṃ prayojanaṃ'; na kimapi, pratyutoktigauravameveti bhāvaḥ । tarhi kathaṃ nirṇaya ityata āha - yāvacchvetamiti । aśvetaṃ'; śvetadvīpākhyaṃ viṣṇusthānaṃ ayāvanna gacchati'; na prāpnoti, tatratyaṃ viṣṇuṃ ca na paśyati atāvadyogī'; aparokṣajñānākhyopāyavān mukto na syāt । bhagavadicchārūpāvaraṇānmuktaḥ samyagāvirbhūtajñānānandādimān na bhavediti aeṣaḥ'; upadeśaḥ aśāstravinirṇayaḥ'; śāstratattvaviṣayakanirṇayasādhanamityarthaḥ । eṣor'thaḥ aśāstravinirṇayaḥ'; tajjanyanirṇayaviṣaya iti vā । bhāvabodhe tu - sūtre purāṇe ca muktapadena liṅgabhaṅgavān vivakṣita ityuktam । atra śvetadvīpāganturamuktatvoktyā śvetadvīpaṃ prāptasyaiva muktatvaṃ jñāyate । tathā ca tatsthitasya viṣṇorevetaravyavacchedena muktaprāpyatvaṃ siddhamiti bhāvaḥ । ityādityapurāṇe ityasya tasyaiva muktaprāpyatvavyapadeśādityanenānvayaḥ । anena tasyaivetyevakārasyopayogo jñāpito bhavati । asya hetorna liṅgasya sāvakāśatvaṃ śaṅkyamityadhyāhṛtasādhyenānvayaḥ ।

sū - oṃ ।। nānumānamatacchabdāt ।।
nānumānam atacchabdāt ।।
nānumānātmakāgamaparikalpitarudro atra vācyaḥ ।

nanu prāguktarītyā rudraprakṛtyordyubhvāyatanatvaṃ kiṃ na syādityatastatsādhakābhāvānna tayostadityāha sūtrakṛt - nānumānamiti ।। atra nānumānamiti sādhyāṃśaṃ vyācaṣṭe - nānumānātmaketi । aanumānaprāptaprāmāṇyāsadāgamo anumātmakaḥ'; iti tattvapradīpokteḥ anumānātmake anumānasiddhaprāmāṇyake pāśupatādyāgame sarvāśrayatvena kalpito bodhita ityarthaḥ । kecittu - pramāṇatvena anumīyata ityanumānamiti vyācikhyuḥ । etatpakṣe ātmakaśabdavaiyarthyaṃ, tattvapradīpaṭīke viruddhe । rudrapadaṃ pradhānāderupalakṣakam । pradhānasūtrādanuvṛttena dyubhvādyāyatanapadenopasthāpitaṃ nañarthapratiyoginaṃ darśayati - atreti । dyubhvādyāyatanaprakaraṇa ityarthaḥ । avācyaḥ'; pratipādyaḥ । sarvāśrayatveneti śeṣaḥ ।

bhasmadharogratvāditacchabdābhāvāt ।

evaṃ sūtre pratijñāṃśaṃ vyākhyāya hetvaṃśaṃ vyācaṣṭe - bhasmadhareti ।। tasya rudrasya śabdastacchabdaḥ । tacchrutiliṅgātmakaḥ । tathā ca bhasmadharogratvādidharmaviśiṣṭadharmibodhakabhasmadharogrādiśabdābhāvādityarthaḥ । atha vā - akimucyate bhasmadharogratvādīnāṃ tacchabdatvam'; ityuttaraṭīkābalādbhāvabhavitrorabhedavivakṣayā svārthe tvapratyayaḥ । tatprayogastu liṅgātmakaśabdasyāpi saṅgrahāya । bhāvabodhe tu - bhasmadharetyanena rudravācakanāmātmakaśabdo gṛhyate । ugratvapadena ugratvarūpaliṅgātmakaśabdo gṛhyate । ādipadena nāmaliṅgātmakaśabdāntarāṇi gṛhyante । samākhyāderupalakṣakametat । tathā ca - bhasmadharādirudraśrutīnām ugratvādirūpatalliṅgānāṃ rudraprāpakasamākhyādīnāṃ cābhāvādityartha ityuktam । atra rudraśivāditacchabdābhāvādityanuktvā bhasmadharogratvādīti vacanaṃ arudro bhasmadharo nagnaḥ'; iti vacanādviśeṣanāmābhiprāyeṇa । ata evaitadvacanoktāḥ nagnādiśabdā evādipadena grāhyā iti dhyeyam । bhasmadharetyetatpradhānatriguṇatvādirūpaprakṛtiprāpakaśrutiliṅgādyabhāvādityarthāntaropalakṣakatayāpi vyākhyeyam । yadyapi atacchabdādityasya tacchabdābhāvāditi vyākhyāne nañaḥ kriyāsāpekṣatvenāsamarthatvātsamāsānupapattiḥ । tathāpi nirmakṣikamityādāviva aarthābhāve yadavyayam'; ityavyayībhāvasamāsāśrayaṇānnānupapattiḥ । pañcamītvāt nātrām bhavati । anena sūtre jagatkartṛtvenānumīyate ityanumānaśabdena vā aānumānamanumānasambandhi'; iti sattarkadīpāvalyukterānumānamiti padacchedenānumānaśabdena vā anumānasiddhaprāmāṇyakapāśupatādyāgamasiddhaṃ rudrapradhānādhikaṃ gṛhyate । yadvā - pramāṇatvenānumīyata ityanumānaṃ pāśupatādyāgamaḥ । tato matvarthe arśa ādibhyo ac, tena tatpratipādyamucyate । evamānumānamiti padacchede apyaṇantātpunaraṇ kāryaḥ । tatra prathamāṇantarapadenāgama ucyate । dvitīyena pratipādyatvam । tathā ca anumānātmakapāśupatādyāgamapratipādyaṃ rudrādikaṃ na dyubhvādyāyatanaṃ na ayasmin'; ityādiprakaraṇe sarvāśrayatvena pratipādyaṃ, kutaḥ? aatacchabdāt'; rudrapradhānādisādhakaśrutiliṅgādyabhāvāditi sūtrārtha ukto bhavati ।

aso antakaḥ sa rudraḥ sa prāṇabhṛtsa prāṇanāyakaḥ sar iśo yo hariryo ananto yo viṣṇuryaḥ parovarīyān'; ityādinā prāṇagranthirudratvāderviṣṇorevoktatvāt ।

nanvātharvaṇe rudrādijñāpakābhāve api atroktaprāṇādhāratvapratipādikāyāṃ aprāṇānāṃ granthirasi rudra'; ityādisamākhyāśrutau rudrādiśabdānām antakatvādiliṅgānāṃ coktatvāttadbalāttatroktaṃ dyubhvādyātanatvaṃ rudrādeḥ kiṃ na syādityata āha - sa iti ।। yo antakassaṃhartā sa eva tacchabdavācyaḥ śrutaḥ sa viṣṇureva । yo rudraḥ śrutaḥ so api viṣṇureva । yaḥ aprāṇabhṛt'; prāṇādhāratvabodhakaprāṇagranthiśabdavācyaḥ, so api viṣṇureva । yaḥ aprāṇanāyakaḥ'; tatsvāmī tata eva prāṇeśa śabditaḥ so api viṣṇureva । yar iśaḥ śrutaḥ so api viṣṇureva । yo anantastacchabdavācyaḥ so api trividhaparicchedaśūnyatvādviṣṇureva, na śeṣaḥ । yaḥ parovarīyān so api rudrādeḥ parato vāṇyādeḥ parādviriñcāt parataḥ prakṛteḥ paratvāddharireva nānya iti śrutyarthaḥ । atrāntarādhikaraṇodāhṛtacaturvedaśikhāvākye ca aparasmāduttamaṃ proktam'; iti vacanānusāreṇa paraparataravaravaratamānāṃ caturṇāṃ pratyāyanāya vṛttivākye subādeśasya sorutvotvaguṇasamānaśabdalopā jñātavyāḥ । pratyuddeśyaṃ vidheyānvayajñāpanāya bahūnāṃ yattadāṃ prayogaḥ । aityādinā'; śrutyantaravākyena aprāṇagranthirudratvādeḥ'; prāṇagranthitvaliṅgasya rudraśabdavācyatvasya ca tasyaiva viṣṇorevoktatvādityarthaḥ । prāṇeśvarādiśabdavācyatvamantakatvādiliṅgaṃ cādiśabdārthaḥ । prakṛtiśrutiliṅgāderapyupalakṣakametat । na tu rudrāderityevakārārthaḥ । evakāreṇānyatrāmukhyatassattvamanumanyate । uktatvādityasya ana rudrādiśrutiliṅgavirodhaḥ'; ityadhyāhṛtasādhyenānvayaḥ ।

brahmāṇḍe ca -
rujaṃ drāvayate yasmādrudrastasmājjanārdanarḥ ।
iśānādeva ceśāno mahādevo mahattvataḥ ।।

pibanti ye narā nākaṃ muktāssaṃsārasāgarāt ।
tadādhāro yato viṣṇuḥ pinākīti tataḥ smṛtaḥ ।।

śivaḥ sukhātmakatvena śarvaḥ śaṃrodhanāddhariḥ ।
kṛtyātmakamimaṃ dehaṃ yato vaste pravartayan ।।

kṛttivāsāstato devo viriñcaśca virecanāt । bṛṃhaṇādbrahmanāmāsāvaiśvaryādindra ucyate ।।

nanu tathāpi na prāṇādhāratvadyubhvādyāyatanatvabodhakasamākhyāśrutau viṣṇoḥ pratipādyatvaniścayaḥ । tatratyānāṃ rudrādiśabdānāṃ paśupatyādāveva rūḍhatvena viṣṇau tadabhāvāt, bhāve vā punaraniścayāt । viṣṇau yogavṛttisambhave api tasyā rūḍhito durbalatvenāniścāyakatvāt । na hi śrutyantare viṣṇuliṅgādyastītyata āha - brahmāṇḍe ceti । co apyarthaḥ samuccaye । uktatvādityanuvartate । tenāsyānvayaḥ । kimuktamityato rudrādiśabdānāṃ mahāyogavidvadrūḍhipratipādakaṃ vākyaṃ paṭhati - rujamiti । arujaṃ'; rogam utpattyādikaṃ adrāvayate'; nirvāpayati nivartayati yasmāttasmādrudra ityucyate । ka ityata stadrūpaviśeṣamāha - janārdana iti । jananamardayatīti vyutpattirḥ । aiśanārt iśānāṃ'; brahmādīnāṃ ceṣṭakatvādīśāno api sa evetyarthaḥ । mahattvata ityupalakṣaṇam । dyotanādeścetyapi draṣṭavyam । ye anarāḥ'; janāḥ saṃsārasāgarānmuktāḥ santo anākaṃ'; paramasukhaṃ apibanti'; bhuñjate te pinākāḥ । viṣṇuryataḥ atadādhāraḥ'; teṣāmādhārastataḥ pinākīti asmṛtaḥ'; abhihitaḥ śrutāviti śeṣaḥ । śruta iti pāṭhaḥ svarasaḥ । aśaṃrodhanāt'; muktiparyantaṃ svarūpabhūtamapi sukhaṃ rudhvā vartanāt āsurasakhaṃ nirudhya vartanādvā śarva ityarthaḥ । yataḥ akṛtyātmakaṃ'; carmamayamimaṃ dehaṃ apravartayan'; sṛjan niyamayan vā tena svātmānaṃ jīvaṃ vā avaste'; ācchādayati tadantarvartate । yadvā - dehaṃ vaste adhivasatītyataḥ kṛttivāsā ityucyata ityarthaḥ । avirecanāt'; jagatsarjanādasau viṣṇuḥ bṛṃhaṇādvardhanādvā brahmanāmā । asau paramaiśvaryādindra ityucyate ।

evaṃ nānāvidhaiśśabdaiḥ eka eva trivikramaḥ । vedeṣu sapurāṇeṣu gīyate puruṣottamaḥ ।।

evaṃ viṣṇau rudrādiśabdānāṃ mahāyogamuktvā vidvadrūḍhiṃ cāha - evamiti ।।

nimittairityadhyāhāryam । tathā ca aevam'; uktarītyā nānāvidhairnimitaiḥ sapurāṇeṣu vedeṣu gataiḥ etairnānāvidhaiḥ śabdairviṣṇureka eva agīyate'; mukhyato abhidhīyata ityarthaḥ । kathamanyatrādṛṣṭaṃ sarvaśabdamukhyavācyatvamasyetyataḥ apuruṣottamastrivikramaḥ'; ityābhyāṃ tatropapādakamuktam । tribhuvanārthaśabdavyāpī hi trivikramaḥ । sarvapuruṣaśabdanimittakasvāmī hi puruṣottamaḥ । tathā cānena viṣṇau rudrādiśabdānāṃ mahāyogavidvadrūḍhikathanāt tayośta rūḍhimātrātprābalyādyuktaḥ samākhyāśrutyantare api viṣṇoḥ pratipādyatvaniścaya iti bhāvaḥ । apuruṣottama iti'; ityantasya abrahmāṇḍe'; iti pūrveṇānvayaḥ ।

vāmane ca - na tu nārāyaṇādīnāṃ nāmnāmanyatra sambhavaḥ। anyanāmnāṃ gatirviṣṇuḥ eka eva prakīrtitaḥ ।।

nanu yadi rudrādiśabdānāṃ viṣṇuparatvamuktvā arudro mā'viśāntakaḥ'; ityādiśrutīnāmanirṇāyakatvamucyate, tarhi nārāyaṇādināmnāṃ rudrādiparatvena anārāyaṇaṃ mahājñeyam'; ityādiśrutīnāmanirṇāyakatvaṃ ca syādityata āha - vāmane ceti ।। co apyarthe । asyāpyuktatvādavirodhaiti pūrveṇānvayaḥ । kimuktamityatastadvākyaṃ paṭhati - na tviti । anārāyaṇādīnāṃ'; nārāyaṇa ityādīnamanyatra rudrādau sambhavo mukhyavṛttiḥ astīti śeṣaḥ । aanyanāmnāṃ'; rudrādiśabdānāṃ aviṣṇureka eva gatiḥ'; mukhyavācyaḥ prakīrtita ityarthaḥ । itiśabdasya vāmana ityanenānvayaḥ । tasya nārāyaṇādināmnāṃ anyatra niravakāśatvokteḥ na tacchrutīnāmanirṇāyakatvamiti vivakṣitasādhyenānvayaḥ ।

skānde ca - ṛte nārāyaṇādīni nāmāni puruṣottamaḥ । prādādanyatra bhagavān rājevarte svakaṃ puram ।।

bhagavannāmatvāviśeṣādrudrādināmavannārāyaṇādināmnāmapi rudrādau vṛttiḥ kiṃ na syādityata āha - skānde ceti ।। co apyarthaḥ samuccaye । asyāpyuktatvāditi pūrveṇānvayaḥ । kimuktamityatastadvākyaṃ paṭhati - ṛta iti ।।

vinetyarthaḥ । aanyatra'; anyebhyo rudrādibhyaḥ anyāni rudrādināmānītiśeṣaḥ । ādiśabdena viṣṇurityādikaṃ gṛhyate। atra dṛṣṭāntamāha - rājeti ।। yathā rājā svakaṃ puramṛte anyadamātyādibhyo dadāti tadvadityarthaḥ । itītyantasya skānde ityanenānvayaḥ । tasya ca nārāyaṇādināmnāmanyatra vṛttyabhāvasyoktatvānna sāmyamityupaskṛtenānvayaḥ । anena skānde nārāyaṇādināmnāṃ viṣṇorevoktatvānna sāmyamityanvayena pūrvaprayuktaivakārasya kṛtyāntaraṃ sūcitaṃ bhavati ।

caturmukhaśśatānando brahmaṇaḥ padmabhūriti ।
ugro bhasmadharo nagnaḥ kapālīti śivasya ca ।
viśeṣanāmāni dadau svakīyānyapi keśavaḥ ।।

iti ca brāhme ।।

yadyevaṃ rudrādiśabdāḥ viṣṇvaikaparāḥ tarhi kimucyate bhasmadharogratvādīnāṃ tacchabdatvam । viṣṇudattatvābhiprāyeṇa cet - tarhi rudrādiśabdā api tādṛśā iti kathaṃ tairnirṇayābhāva ityata āha - caturmukha iti ।। yadyapi svakīyāni, tathāpi akeśavaḥ'; brahmarudrapravartako viṣṇuḥ asvakīyāni'; mukhyataḥ svavācakānyeva caturmukhaḥ śatānandaḥ padmabhūriti aviśeṣanāmāni'; nāmaviśeṣāneva abrahmaṇo'; brahmaṇe dadāvityarthaḥ । anagnaḥ'; digambaraḥ । brāhma ityasyāpyuktatvāditi pūrveṇānvayaḥ । rudrādau bhasmadharogratvādereva viṣṇossakāśātprāptatveneti tadarthaḥ । tasya ca pūrvoktaṃ yuktamiti sādhyenānvayaḥ ।

sū - oṃ ।। prāṇabhṛc ca ।।

etaireva hetubhirna jīvo vāyuśca ।

nanu asa eṣo antaścarate bahudhā jāyamānaḥ'; iti jīvaliṅgaśravaṇātprāṇitvaprasiddheśca jīvasāmānyasya vā, viṣayabhūtalokādhāratvasya avāyunā vai gautama sūtreṇāyaṃ lokaḥ paraśca lokaḥ sarvāṇi bhūtāni saṃdṛbdhāni bhavanti'; iti śrutyantare vāyuniṣṭhatvena prasiddhatvādvāyorvātra prakaraṇe dyubhvādyāśrayatvena pratipādyatā kiṃ na syādityāśaṅkāṃ pariharatsūtraṃ paṭhitvā vyācaṣṭe - prāṇabhṛcceti ।। etairiti । ātmaśabdaḥ muktopasṛpyatvamatacchabdo rudrādiprāpakaśrutīnāṃ viṣṇuparatvamityevaṃrūpaiḥ pūrvoktahetubhirityarthaḥ । nātra hetvantaraṃ vācyamityevaśabdārthaḥ । jīvo vāyurityanena prāṇabhṛcchabdo vyākhyātaḥ । atra vācya ityanuṣajyate । anena sūtre caśabdaḥ prāguktahetūnāṃ nānumānamityato nañaśca samākarṣakaḥ । na kevalaṃ rudro atra na vācyaḥ, kintu jīvo vāyuśceti samuccayārthaścetyuktaṃ bhavati ।

aajāyamāno bahudhā vijāyate'; iti tasyaiva bahudhā janmokteḥ ।।

nanu avāyunā vai gautama'; ityādiśruterviṣṇuparatvena vāyusādhakatvābhāve api bahudhā janmākhyaliṅgena jīvo atra vācyaḥ kiṃ na syādityata āha - ajāyamāna iti ।। dehataḥ aajāyamānaḥ'; avikurvāṇo abahudhā'; rāmakṛṣṇādirūpeṇa avijāyate'; tatra tatra prādurbhavatītyarthaḥ । iti puruṣasūktagatavākyenetyarthaḥ । yasya janmāsambhavo abhihitaḥ pūrvavādinā tasyaiva viṣmorna jīvasyetyevaśabdārthaḥ । tathā ca liṅgaṃ sāvakāśamiti na tadvirodha iti vākyaśeṣaḥ ।

sū - oṃ ।। bhedavyapadeśāt । 
।।
na caikyaṃ vācyam । ajuṣṭaṃ yadā paśyatyanyamīśamasya mahimānam'; iti bhedavyapadeśāt ।।

nanu kiṃ jīvaliṅgasya viṣṇugatatvapratipādanāyāsena, liṅgabalājjīvasyaiva dyubhvādyāyatanatvaṃ syāt । na coktātmaśabdādihetuvirodhaḥ । jīveśābhedābhiprāyeṇa jīve apyātmaśabdādyuktisambhavādityāśaṅkāṃ pariharatsūtraṃ paṭhitvā vyācaṣṭe - bhedeti । jīveśvarayoratrābhipretamiti ca śeṣaḥ । anena sūtre nānumānamityato nañanuvartanīyaḥ । sa ca hetugatabhedapratiyoginā saṃyojya ityuktaṃ bhavati । caśabdo jīveśaikyaprayuktātmaśabdavācyataitatprakaraṇabodhyatāpi netisamuccayārthaḥ । kau'sau vyapadeśa ityata āha - juṣṭamiti । iti bhedavyapadeśāditi । iti bhedaśruterityarthaḥ । anena - ajuṣṭam'; iti vākye apaśyati'; iti darśanakartṛtvena prakṛtajīvasyar iśapadokteścar iśvarādbhedokteḥ na tayoraikyamatrābhipretamiti vācyamiti sūtrārtha ukto bhavati । śrutistavānandamayanaye vyākṛtā ।

sū - oṃ ।।

adve vidye veditavye'; iti tasya hyetatprakaraṇam ।।

nanvatra jīvasya kasmāccidīśādanyatvamucyate, na paramātmanaḥ, ato na tayorbheda ityāśaṅkāṃ pariharatsūtramupanyasya vyācaṣṭe - prakaraṇāditi ।। itītyanantaram aityupakramyādhītam'; iti śeṣaḥ । ahi'; yataḥ aetat'; juṣṭamityādivākyajātaṃ yataḥ atasyaiva'; paravidyāviṣayasya paramātmana eva aprakaraṇaṃ'; nānyasyetyevaśabdārthaḥ । anena svaprakaraṇāt adve vidye veditavye'; iti paravidyāviṣayavastuno atrādhītatvena viṣṇuprakaraṇatvātparamātmana eva bhedavyapadeśāvagateḥ na jīvaparamātnorabhedo atrābhipreta iti vācyamiti sūtrayojanā darśitā bhavati ।

sū - oṃ ।। sthityadanābhyāṃ ca ।।

dvāsuparṇā sayujā sakhāyā samānaṃ bṛkṣaṃ pariṣasvajāte ।
tayoranyaḥ pippalaṃ svādvattyanaśnannanyo abhicākaśīti ।। 
itir iśajīvayoḥ sthityadanokteḥ ।।
।। iti dyubhvādhiprakaṇam ।।

na kevalaṃ ajuṣṭam'; iti bhedaśruterna jīveśabhedo atra prakaraṇe vivakṣita iti jñāyate, kintu liṅgādapītyāha sūtrakṛt - sthitīti ।। tadasiddhivāraṇāya śrutyudāharaṇena vyācaṣṭe - dvā suparṇeti । anena - advā suparṇā'; ityatra śrutābhyāḥ karmaphalānupajīvanāvasthititadupajīvanābhyāṃ hetubhyāṃ ca naivātra jīveśayoraikyaṃ vācyamiti sūtrārtha ukto bhavati । caśabdastu hetusamuccāyaka iti spaṣṭatvānna vyākhyātaḥ । śrutāvadanasya prāthamye api sthiterīśasambandhitvenābhyarhitatvādalpākṣaratvācca sūtre tadanusāreṇa bhāṣye ca śrautakramamullaṅghya sthiteḥ prathamamuktiḥ । asayujā'; sayujau saṃyuktau upakāryopakārakabhāvavattayā parasparāparihāreṇa vartamānau asakhāyā'; sakhāyau prītyā ekadeśasthau advā'; dvau asuparṇā'; suparṇau । asuparṇā sakhāyā'; iti viśeṣaṇasvārasyādasya samajīvamātraviṣayatve suṣṭhuparamānandarūpau jīveśvarau asamānam'; ekaṃ avṛkṣaṃ'; dehākhyam aśvatthaṃ apariṣasvajāteḥ'; āliliṅgatuḥ । atayoḥ'; suparṇayormadhyer iśvarāt aanyo'; jīvaḥ apippalam'; aśvatthaphalarūpaṃ dehajanitakarmaphalam aatti'; asvādveva svādutvenaiva aśnāti । jīvāt aanyarḥ'; iśvarastu aanaśnan'; jīvādyamevābhuñjānaḥ aabhi'; abhitaḥ acākaśīti'; prakāśate । na tu svasthityai jīvavatkarmaphalamapekṣata iti muṇḍakaśrutyarthaḥ ।।

।। iti dyubhvādhikaraṇam ।।

।।

aprāṇo vā āśayā bhūyān'; ityuktvā ayo vai bhūmā tatsukham'; ityuktestasyaiva bhūmatvaprāptiḥ ।

atrādhikaraṇe bhūmanāmno viṣṇau samanvayaḥ pratipādyate । bhūmaśabdaśca abhūmnaḥ kratuvat'; ityādau kvaciddharmavācako apyatra pūrṇarūpadharmivacanaḥ । pūrṇatvaṃ ca guṇata uttamatvamiti dhyeyam । śrutyādisaṅgatiṃ viṣayādikaṃ ca sūcayan sayuktikaṃ pūrvapakṣaṃ darśayati - prāṇa iti ।। achāndogye'; ityādau upaskāryam । aityuktvā'; ityupakrametyupalakṣaṇam । taduttamamanuktvetyapi draṣṭavyam । ata eva tasyaiva prāṇasyaivetyevakāro anyavyavacchedakaḥ prāyoji । śrutau pūrvapakṣe prāṇaśabdo vāyumātraparaḥ । siddhānte tu bhāṣyarītyā vāyuviṣṇūbhayaparaḥ । nyāyavivaraṇachāndogyabhāṣyarītyā tu vāyumātraparaḥ । na ca vāyuviṣṇūbhayavācitvaṃ vāyumātravācitvamityarthadvayaṃ viruddham । antaryāmivivakṣayā bhāṣyasya tadavivakṣayā vivaraṇādeḥ pravṛttatvāt । yathā aātmanaḥ ākāśaḥ'; ityatra sambhūtaśabdasyānekārthatve antaryāmiviṣṇurapyākāśapadenocyate । tasya janimātrārthatve tu na tena sa ucyate । tathā tattvapradīpe tu aabhyupagamavādatvāt'; ityādinā ayaṃ prāṇo viṣṇurityabhyupetya vādena bhāṣyaṃ pravṛttam, ityuktam । tathā cādyapakṣe prāṇaḥ aāśāyāḥ'; bhāratyāḥ abhūyān'; guṇato jyeṣṭhaḥ । evaṃ aprāṇaḥ'; tadantaryāmī viṣṇurantaryāmitvādeva tata āśāyāśca bhūyānityarthaḥ । anena pūrvamānandamayaśabdoktasajātīyotkṛṣṭatvarūpapūrṇatvasyeha vāyāvākṣepādānandamayādhikaraṇenāsyākṣepikī saṅgatiḥ sūcitā । chāndogaśrutyukto bhūmākhyo viṣayaḥ, kiṃ vāyuruta viṣṇuriti sandehaśca sūcitaḥ । tathā tasyaiva bhūmatvaprāptiriti pūrvapakṣaḥ । tatra prāṇopakramataduttamānuktirūpayuktiśca darśitā bhavati । ayo vai bhūmā tatsukhaṃ nālpe sukhamasti bhūmaiva sukham'; iti vākye sukhaśabdaḥ pūrṇasukhārthaḥ । ayatsukhaṃ sa bhūmā'; iti vyāsatīrthīyokteḥ, sarvanāmāni paryāyeṇa tattalliṅgabhāñjītyukteśca nirupapadasukhaśabdamātrasyāpi pūrṇasukhārthatvāt । yadananyādhīnapūrṇānandasukhaṃ sa bhūmā guṇataḥ pūrṇo nārāyaṇa ityuddeśyavidheyayorvyatyayaḥ । ata eva svātantryeṇa sukhasya viśeṣaṇāt na muktajīveṣvanaikāntyamityāśayena tadupapādayati - nālpa iti । aalpe'; apūrṇe muktajīve tatprasādaṃ vinā yataḥ sukhaṃ nāstītyarthaḥ । nigamayati - bhūmaiva sukhamiti ।

autkrāntaprāṇān'; ityāditalliṅgatprāṇaśabdaśca vāyuvācīti ।

nanu aprāṇo vā āśāyā bhūyān'; ityuktaprāṇaśabdasya aata eva prāṇaḥ'; ityuktarītyā viṣṇuparatvādviṣṇoreva bhūmatvaprāpteḥ kathaṃ prāṇaśabdabalādvāyorbhūmatvaprāptirityata āha - utkrānteti ।। ityādīti । luptavibhaktiko nirdeśaḥ । ādiśabdena autkrāntaprāṇān śūlena samāsaṃ vyatiṣaṃ dahet nainaṃ brūyuḥ pitṛhāsīti'; samagravākyaṃ gṛhyate । tacca tat liṅgaṃ ca, tasya liṅgamiti ca vigrahaḥ । ayamiti śeṣaḥ । caśabdo avadhāraṇe । vāyuvācī ceti bhinnakramaḥ । tathā ca aayaṃ'; prāṇaśabdo avāyuvācyeva'; na viṣṇuvācī । kutaḥ? autkrāntaprāṇān'; ityādau atalliṅgāt'; tasya prāṇasyotkramaṇādirūpaliṅgaśravaṇāditi yojanā । utkrāntaḥ prāṇo yebhyaste tathoktāḥ । tānmātṛpitrācāryādīn asamāsaṃ'; sākalyena avyatiṣam'; ekadeśena ca śūlena viluṇṭhya yadi dahetputraḥ śiṣyo vā tathā nainaṃ brūyuḥ janāḥ । kimiti? - pitṛhāsīti mātṛhāsīti । mukhyaprāṇasannidhānābhāvāditi bhāvaḥ ।

ato vakti - sū - oṃ ।।
bhūmā saṃprasādādadhyupadeśāt ।
।।

asamprasādāt'; pūrṇasukharūpatvāt aadhyupadeśāt'; sarveṣāmuparyupadeśācca viṣṇureva bhūmā ।

siddhāntayatsūtramavatārayati - ata iti ।। sūtre prasīdatyanena jana iti prasādaḥ sukham, samyakprasādaḥ samprasādaḥ, tasmāditi vigraharḥ । iśvare sukhamiva duḥkhamapi syāditi nāśaṅkyaṃ, pūrṇasukhakāryeṇa samyakprasādena duḥkhābhāvaniścayādityāśayena prayuktaṃ samprasādāditi hetumanūdya vyācaṣṭe - samprasādāditi । uttarasūtrasthacaśabdo atrākarṣaṇīya ityāśayena aadhyupadeśāt'; ityetaddhetvantaraparatayānūdya vyākhyāti - adhyupadeśāditi ।। nāmādīnāṃ sarveṣām aupari'; taduttamatvena aupadeśāt'; ukterityarthaḥ । atrādhītyeva hetuḥ, na tu samagra eko hetuḥ । sa ceśvaravacano bhāvapradhānaḥ, viśeṣānukteḥ akhileśvaratvāditi hetvarthaḥ akhileśatvādityanuvyākhyānasudhokto jñātavyaḥ । asiddhiparihārāyopadeśaparyantaṃ dhāvanam । prāyapāṭhādbhūmno akhilādhipaprāṇādhipatye akhilādhipatyaṃ siddhyatīti bhāvaḥ । samanvayasūtrādanuvṛttasya tattvitividheyasamarpakasyārthamāha - viṣṇureveti bhūmā viṣṇurevetyanvayaḥ।

asahasraśīrṣaṃ devaṃ viśvākṣaṃ viśvaśambhuvam ।
viśvaṃ nārāyaṇaṃ devamakṣaraṃ paramaṃ padam ।।

viśvataḥ paramāṃ nityam'; iti hi śrutiḥ ।

pūrṇasukhatvādikaṃ kuto viṣṇutvaniścāyakamityata āha - sahasreti ।। iti hīti । ahi'; yasmāt aiti'; nārāyaṇānuvākagatā śrutirasti, tasmātsamprasādāt viṣṇutvaniścayo bhavatyevetyarthaḥ । asahasraśīrṣaṃ'; sahasrapadopalakṣitāmitamūrdhānaṃ adevaṃ'; prakāśarūpaṃ viśvato darśanādakṣyasyeti viśvākṣaṃ aviśvaśambhuvaṃ'; pūrṇasukhāśrayaṃ aviśvaṃ'; jagatpraviṣṭatvena vartamānaṃ anārāyaṇaṃ'; muktasaṅghe vyaktam aakṣaraṃ'; svarūpato nāśarahitam akṣeṣu ramamāṇaṃ vā । parebhyo brahmādibhyo adhikatvena mīyata iti parā mā yasyeti vā paramastaṃ paramaṃ apadaṃ'; prāpyaṃ viśvataḥ paramaścāsāvaśceti vigrahaḥ, savarṇadīrghaḥ । somapāśabdavadayaṃ śabdaḥ । sudhārītyā ābantatvāśrayeṇa liṅgavyatyayo vā । tathā ca aviśvataḥparamāṃ'; sarvasmāduttamam akāravācyaṃ sarvottamaṃ vā anityaṃ'; dehato nāśarahitaṃ aviśvaṃ'; guṇaiḥ pūrṇaṃ yajñeṣu haviḥsvīkaraṇāt harivarṇatvācca ahariṃ'; adevaṃ'; krīḍādiguṇakaṃ anārāyaṇaṃ'; tadākhyaṃ devaṃ tadviśvamupajīvatīti śrutyarthaḥ । yadyapi viśvataḥ paramam iti drāviḍapāṭhaḥ । tathāpyāndhrapāṭhamanusṛtya paramāmityuktam ।

atamutkrāmantaṃ prāṇo anūtkrāmati'; ityādinā notkramaṇādiliṅgavirodho api ।।

atra prāṇaśabdena viṣṇorvācyatvāṅgīkāre prāguktatkramaṇādiliṅgavirodha ityato netyāha - tamiti ।। prathamādiśabdena taduttaravākyāni dvitīyena talliṅgāntarāṇi ca gṛhyante । apiśabdaḥ samuccaye, yadyapi tathāpītyarthe ca । tathā ca - na kevalaṃ prāṇaśabdopakramavirodhaḥ, tasya viṣṇuparatvāt, kintu aapi'; atra prāṇaśabdena viṣṇorvācyatvāṅgīkāre utkramaṇādiliṅgavirodho nāsti । kutaḥ? aapi'; tathāpi sarvagate api viṣṇāvutkramaṇādiliṅgasya atamutkrāmantam'; ityādinā vājasaneyavākyena siddhatvāditi yojanā । śrutisiddher'the lokadṛṣṭivirodho akiñcitkara iti bhāvaḥ । atasya haitasya hṛdayasyāgraṃ pradyotate । tena pradyotenaiṣa ātmā niṣkrāmati'; iti pūrvavākye prakṛtaḥ paramātmā tacchabdena parāmṛśyate । tathā ca pradyotitahṛdayāgreṇāparokṣajñānidehāt autkrāmantaṃ'; nirgacchantaṃ paramātmānamanusṛtya aprāṇo'; mukhyavāyuḥ autkrāmati'; dehānnirgacchatīti śrutyarthaḥ ।

sū - oṃ ।। dharmopapatteś ca ।।
sarvagatatvādidharmopapatteśca ।।
।। iti bhūmādhikaraṇam ।।

yuktyantareṇa viṣṇorbhūmatvapratipādakaṃ sūtramupanyasya vyācaṣṭe - dharmeti ।। ādipadena svātantryasvapratiṣṭhitvādikaṃ gṛhyate । asya hetorviṣṇureva bhūmeti pradhānasādhyenānvayaḥ । yadyapi chāndogye ayatra nānyat'; iti svātantryabodhakavākyānantaraṃ asa evādhastāt'; iti sarvagatatvābhidhāyakavākyaśravaṇāt prathamaśrutasvātantryadharmaṃ svaśabdena gṛhītvā sarvagatatvāmādiśabdena grāhyam । tathāpi tadvākye bhūmatvaniyatasarvagatatvasya spaṣṭaṃ pratītestadeva vācakaśabdena gṛhītamiti draṣṭavyam । anena - sūtre co yuktisamuccaye dharmaśabdātparamanveti । liṅgasya niravakāśatvajñāpanāyopapattiparyantaṃ dhāvanam । tathā ca na kevalaṃ samprasādādeḥ, kintu asa evādhastātsa upariṣṭātsa paścātsa purastātsa dakṣiṇataḥ sa uttarataḥ sa evedaṃ sarvam'; iti vākye, tathā - ayatra nānyatpaśyati nānyacchṛṇoti nānyadvijānāti sa bhūmā'; iti vākye, tathā - asa bhagavaḥ kasmin pratiṣṭhita iti sve mahimni'; ityādi vākye ca sarvagatatvādidharmaśravaṇācca bhūmā viṣṇureva, teṣāṃ ca dharmāṇāṃ viṣṇāvevopapatteriti sūtrārtha ukto bhavati । asaḥ'; bhūmaśabdito nārāyaṇaḥ adhaḥ upari paścātpurastāddakṣiṇata uttarataḥ sarvatrāsti । tatprayojanamāha - sa evedaṃ sarvamiti । tenaivedaṃ jagadvyāptaṃ sa eva sarvasattāpradastadarthameva sarvatra tiṣṭhatītyarthaḥ । ayatra'; yadvinā yadadhīnaṃ vinā anyannapaśyatyadhikārī sarvameva tadadhīnaṃ paśyati, tathaiva śṛṇoti, vijānāti ca sa bhūmetyarthaḥ । ayatra'; yasmin dṛṣṭe anyatsvatantraṃ na paśyatīti vā । he abhagavo'; bhagavān sa bhūmā kasmin pratiṣṭhita iti nāradapraśne mahimaguṇātmake asve'; svasmin svakīye mahimni vā svayaṃ apratiṣṭhitaḥ'; āśrita iti sanatkumāraḥ pratyāheti śrutyarthaḥ ।।

।। iti bhūmādhikaraṇam ।।

।। akṣarādhikaraṇam ।।

adṛśyatvādiguṇā viṣṇoruktāḥ । aadṛṣṭaṃ draṣṭraśrutaṃ śrotṛ'; ityādinā । aahaṃ somamāhanasaṃ bibharmi'; ityādestasyāpi sambhavānmadhyamākṣarasyoktā iti ।

atrādhikaraṇe akṣaranāmasamanvayaḥ kriyate । śrutyādisaṅgatiṃ viṣayavākyamudāhṛtya viṣayādikaṃ ca sūcayan sayuktikaṃ pūrvapakṣaṃ ca darśayati -adṛśyatvādīti ।। ādyādiśabdenāgrāhyatvādi gṛhyate । guṇā ityanena candrādityādyādhāratvaguṇo api gṛhyate । dvitīyādiśabdena aaśrutaṃ śrotramataṃ mantravijñātaṃ vijñātṛnānyadato asti draṣṭṛ nānyadato asti śrotṛ nānyadato asti mantṛ nānyadato asti vijñātṛ etasmin khalvakṣare gārgyākāśa otaśca protaśca'; iti śiṣṭavākyam, tathā - aetasya vā akṣarasya praśāsane gārgi sūryācandramasau vidhṛtau tiṣṭhataḥ'; iti vākyaṃ ca gṛhyate । tṛtīyādiśabdena aahaṃ tvaṣṭāramuta pūṣaṇaṃ bhagam'; iti vākyam, tathā - ye tvakṣaramanirdeśyamavyaktaṃ paryupāsate । sarvatragamacintyaṃ ca kūṭasthamacalaṃ dhruvam ।। 
iti gītāvākyam ।
āsīdidaṃ tamobhūtamaprajñātamalakṣaṇam ।
apratarkyamavijñeyaṃ prasuptamiva sarvataḥ ।।

iti tadbhāṣyodāhṛtavākyaṃ ca gṛhyate । caśabdenākṣaraśabdasya śrītattve prasiddheśceti akṣarapadasūcito hetuḥ samuccīyate । tasyetipadamāvartate, vipariṇamyate ca । na kevalaṃ viṣṇoreva, kintu atasya'; akṣarasyāpītyaperarthaḥ । viṣṇujaḍavyāvṛttyarthaṃ - madhyameti । abhūmatvaprāptiḥ'; iti pūrvapākyādbuddhyā vivekena prāptiritipadamatrānuvartate । tathā ca - pūrvamadṛśyatvādhikaraṇe ye adṛśyatvādiguṇā akṣarasya viṣṇoruktāḥ । te vājasaneyake atadvā etadakṣaraṃ gārgi adṛṣṭaṃ draṣṭṛ'; ityādinā vākyena amadhyamākṣarasya'; śrītattvasya auktāḥ'; ucyante ityekā yojanā । aparā tu - atasya'; teṣāmadṛśyatvādiguṇānāṃ atasya'; tasmin madhyamākṣare api sambhavādyuktatvāt atasya'; candrādyādhāratvaliṅgasyāpi aahaṃ somamāhanasam'; ityādivākyāttasminnakṣare upapatteḥ atasya'; akṣaraśabdasya tasmin madhyamākṣare prasiddheśca atasya'; madhyamākṣarasyāpi atasya'; akṣaranāmavācyatvasya prāptiriti । tatrādyayojanāyām adṛśyatvādhikaraṇoktādṛśyatvādiguṇakākṣarasya viṣṇvanyatvākṣepāttenāsyākṣepikī saṅgatiruktā bhavati । tathākṣarākhyo viṣayaḥ, draṣṭṛtvābhidhāyakottaravākyaparyālocanayā jaḍavyāvṛtteḥ । kiṃ cetanaprakṛtirutaviṣṇuriti saṃśayaśca sūcitaḥ । dvitīyayojanāyāṃ sayuktikaḥ pūrvapakṣaḥ pradarśita iti jñātavyam । atadvā'; ityādeḥ siddhāntarītyāyamarthaḥ - atat'; ākāśāśrayatvena vakṣyamāṇam aakṣaraṃ'; na kṣaratītyakṣaraśabdavācyaṃ brahma aetat'; etallakṣaṇakaṃ ca prasiddham । tadevāha - adṛṣṭamityādinā । anyaiḥ sākalyena adṛṣṭatvātsvayaṃ draṣṭṛtvādadṛṣṭaṃ draṣṭrityucyate । evamuttaravākyamapi vyākhyeyam । draṣṭṛtvādau viśeṣamāha - neti । aataḥ'; akṣarādanyat svātantryeṇa draṣṭṛ śrotṛ mantṛ jñātṛ ca nāstītyarthaḥ । aetasmin'; evaṃbhūte akṣaraśabdite brahmaṇi dīptinimittākāśapadoktaṃ śrītattvam aotaśca protaśca'; atrotaṃ ca protaṃ ca । tathā ca sarvakāreṇa tadāśritaṃ khalvityarthaḥ । gārgīti yājñavalkyakartṛkapatnīsambodhanam । aetasya vā akṣarasya'; viṣṇoḥ apraśāsane'; ājñāyāmiti nimittasaptamī । tathā ca ājñāmātrāt asūryācandramasau'; akeśau sūryavidhū matau'; iti bṛhadbhāṣyokterbrahmarudrau bhāṣyaṭīkārītyā prasiddharavicandrau ca avidhṛtau'; viśeṣeṇa dhṛtau bhavata iti । pūrvapakṣī tu akṣaraśabdaṃ śrītattvaparaṃ manyate । tatpakṣe ākāśaśabdaḥ prakṛtyanyatatpoṣyaparaḥ । aham aāhanasaṃ'; svābhimanyamānalatādvārā yajñeṣvabhiṣūyamāṇaṃ asomaṃ'; somalatābhimāninaṃ candraṃ tvaṣṭāraṃ ca auta pūṣaṇaṃ'; pūṣaṇaṃ ca bhagaṃ ca abibharmi'; dadhāmītyaṃbhraṇīvākyasyārthaḥ । tvaṣṭrādayastu sūryaprabhedāḥ । tattvapradīpasattarkadīpāvalyostu bṛhadbhāṣyānusāreṇa asomam'; umayā sahitam aāhanasam'; āsamantāt hantāraṃ saṃhartāraṃ rudraṃ bibharmīti vyākhyātam । aakṣaraṃ'; dehato apyavināśi, aanirdeśyaṃ'; śabdāgocaraṃ, asarvatragaṃ'; deśato vyāptam, aacintyaṃ'; manasāgrāhyaṃ, guṇabāhulyāt, kūṭe ākāśe abhimānitvena tiṣṭhatīti akūṭastham', aacalaṃ'; kadāpi svapadādabhraṣṭaṃ adhruvam'; utpattivināśaśūnyam, aavyaktaṃ'; śrītattvaṃ ye paryupāsate iti gītārthaḥ । pralaye aabhūtam'; ajātam aaprajñātaṃ'; pratyakṣāvedyam avedyalakṣaṇatvādalakṣaṇam ata eva aatarkyam'; anumānāvedyam aavijñeyam'; āgamāvedyam anādyavidyābhimānitvāt, tamaḥśabdavācyamidaṃ lakṣmyākhyaṃ tattvaṃ aprasuptamiva'; nirvyāpāraṃ asarvataḥ'; sarvatrāsīditi smṛtyarthaḥ ।

ato brūte - sū - oṃ ।।
akṣaramambarāntadhṛteḥ ।
।।

aetasmin khalvakṣare gārgyākāśa otaśca protaśca'; ityambarāntasya sarvasya dhṛterbrahmaivākṣaram ।

siddhāntayatsūtramavatārayati - ata iti ।। sūtre gahanārthatvātprathamaṃ hetubhāgaṃ vyākariṣyamāṇo asiddhiparihārāya śrutimudāharati - etasminniti । itītyanantaraṃ avākye'; iti śeṣaḥ । anyapadārthaṃ darśayanvigrahaṃ darśayati - ambareti । ambaramākāśaḥ anto yasya sarvasya pṛthivyāderdhārakatvokterityarthaḥ । yadyapi aetasmin'; iti vākye ambaradhṛtirevocyate । na tu tadantarasarvadhṛtiḥ । tathāpi ayadūrdhvaṃ gārgi divo yadarvākpṛthivyā yadantarā dyāvāpṛthivī ākāśa eva tadotaṃ ca protaṃ ca'; ityanenākāśasya citprakṛteḥ sarvādhāratvamuktvānantaram aetasmin'; iti vākye akṣarasya tādṛśaprakṛtyādhāratvokteḥ prakṛtidvārākṣarasyāmbarāntasarvādhāratvamatroktameveti na doṣaḥ । etacca sūtre ambarāntetyantapadaprayogātsūcitam । sūtre tattvityanuvṛttapadadvayopetapratijñābhāgaṃ vyākhyāti - brahmaiveti । akṣaraṃ brahmaivetyanvayaḥ । anena akṣarasya aetasmin'; iti prakṛtidvārā'kāśāntasarvādhāratvaśruterakṣaraṃ brahmaiveti sūtrārtha ukto bhavati ।

ya u tridhātu pṛthivīmuta dyā meko dādhāra bhavanāni viśvā । 

sarvādhāratvaṃ kuto viṣṇutvaniścāyakamityataḥ tasya viṣṇuliṅgatvena śrutisiddhatvādityāha - ya iti ।। vyākhyāteyaṃ śrutirjanmanaye ।

bhartā sanbhriyamāṇo bibharti । eko devo bahudhā niviṣṭaḥ । yadā bhāraṃ tandrayate sa bhartum । parāsya bhāraṃ punarastameti । 

abhartā san'; iti taittirīyāṇāṃ śrutiḥ । adevaḥ'; prāṇākhyo bhagavān svayaṃ jagatā jīvena vā hṛdi bhriyamāṇaḥ tat abibharti'; dhatte puṣṇāti ca । tarhi jagadīśayoḥ sāmyāpattirityata āha - bhartā sanniti । jagato mūlabhartā sanneva bhriyamāṇaḥ, na svakīyasthityetyarthaḥ । nanvekasyaiva bhagavataḥ bhartā bhriyamāṇo bibhartītyanekavidhavyavahāraviṣayatvaṃ kathamityata āha - eko bahudheti । eko api bhartṛtvādinā abahudhā'; bahurūpeṇa ca aniviṣṭo'; vyāpta ityarthaḥ । tatra praviṣṭa iti vā । ayadā bhāraṃ tandrayate sa bhartuṃ parāsya bhāraṃ punarastameti'; iti vākyaśeṣaḥ । asa'; viṣṇuryadā taṃ jagadbhāraṃ aparāsya'; adho nidhāya punarbhartuṃ atandrayate'; necchati tadā asau bhāraḥ aastameti'; naśyatītyarthaḥ ।

yasminnidaṃ saṃcavicaidhi sarvaṃ yasmin devā adhi viśve niṣeduḥ ।

ayasmin'; ityapi taittirīye anyadvākyam । atra yacchabdasya atadeva brahma paramam'; ityuttaravākyasthatacchabdenānvayaḥ । cau prakārasamuccaye । tathā ca - ayasminnidaṃ'; sarvaṃ jagat asaṃ'; samyak avi'; vividhaṃ acaidhi'; avardhata । edhaterliṅi chāndasaṃ rūpametat । yadvā - edhivardhate । astīti vārthaḥ । asmin pakṣe asterlaṭi madhyamapuruṣaikavacane chāndasaṃ rūpam । vastuto loṭi madhyamapuruṣaikavacane rūpametat । yasmiṃśca aviśve'; sarve devāḥ aadhiniṣeduḥ'; yamadhyagustadeva brahmetyarthaḥ । ityādiśruterityasya ambarāntadhṛterityanenānvayaḥ । brahmaṇyavagatāyā iti śeṣaḥ । tṛtīyārthe pañcamī । ādiśabdena ayenāvṛtaṃ khaṃ ca divaṃ mahīṃ ca yenādityastapati tejasā bhrājasā ca'; ityādikam, atameva mṛtyumamṛtaṃ tamāhustaṃ bhartāraṃ tamu goptāramāhuḥ'; ityādi ca gṛhyate । tathā ca viṣṇuliṅgatvena śrutisiddhāt sarvādhāraṇāt viṣṇutvaniścayo bhavatyeveti bhāvaḥ ।

pṛthivyādi prakṛtyantaṃ bhūtaṃ bhavyaṃ bhavacca yat ।
viṣṇureko bibhartīdaṃ nānyastasmātkṣamo dhṛtau ।।

iti ca skānde ।

viṣṇuvadanyasyāpi sarvādhāratvaṃ kiṃ na syādityata āha - pṛthivyādīti ।। prakṛtyantapadena sautrāntapadaṃ vyākhyātam । abhūtam'; atītaṃ abhavyaṃ'; bhaviṣyat abhavat'; vartamānaṃ ayat'; idaṃ viśvaṃ tadviṣṇuḥ aeka eva'; asahāyo bibharti । tasya dhṛtau tasmādviṣṇoranyaḥ akṣamaḥ'; samartho netyarthaḥ । iti skānda ityasya auktatvāt'; ityadhyāhāreṇa na sāvakāśatvaṃ liṅgasyeti vākyaśeṣeṇānvayaḥ ।

sū - oṃ ।। sā ca praśāsanāt ।।

sā ca dhṛtiḥ prasāsanāducyate । aetasya vā akṣarasya praśāsane gārgi sūryācandramasau vidhṛtau tiṣṭhataḥ'; ityādinā ।

yuktyantareṇa viṣṇorevākṣaratvaṃ pratipādayatsūtramupanyasya vyācaṣṭe - sā ceti ।। asā ca'; sarvadhṛtirapi ityādinā praśāsanāducyate yato ato api brahmākṣaramityanvayaḥ । ādiśabdenaivaṃrūpāṇyekaprakaraṇagatānekavākyāni gṛhyante । anena - yadā asā'; pūrvoktā sarvadhṛtireva akṣarasya viṣṇutvasādhikā, tadā sutarāṃ, yā tu aetasya'; iti śrutivākye akṣarasya praśāsanādeva asaṅkucitaviṣayānanyāyattaprakṛṣṭājñāmātrādeva sarvadhṛtirucyate seti sūtrārtha ukto bhavati ।

tacca praśāsanaṃ viṣṇoreva ।

nanu sarvadhṛtihetupraśāsanena kuto akṣarasya viṣṇutvaniścaya ityatastasya viṣṇukartṛkatvādityāha - tacceti। sarvadhṛtikāraṇaṃ praśāsanaṃ tvityarthaḥ । na kevalaṃ sarvadhṛtiḥ, kintu taddhetupraśāsanaṃ ceti samuccaye vā caśabdaḥ । aviṣṇoreva'; viṣṇukartṛkameva । na tvanyakartṛkamiti evārthaḥ । evakārasyottaratropayogaḥ ।

saptārdhagarbhā bhuvanasya reto viṣṇostiṣṭhanti pradiśā vidharmaṇi । 

kuta etajjñāyata ityatastaccetyanena pratijñātārthe śrutiṃ pramāṇayati - sapteti ।। ā ṛddhagarbhāḥ ārdhagarbhāḥ । brahmāṇḍākhyātisamṛddhagarbhāḥ । nigaraṇena bhriyanta iti garbhāstadāvaraṇabhūtā iti yāvat । reta iti liṅgavyatyayenaikavacanaṃ prathamābahuvacanārthe । tathā ca - abhuvanasya'; lokasya aretaso'; ratipradāḥ sārabhūtā vā । yadvā - bhūmatvātpūrṇatvādvananīyatvādbhajanīyatvādbhuvanasya viṣṇo retorūpāḥ asapta'; mahadahaṅkārapañcamahābhūtākhyāḥ brahmādayo devāḥ । bhavanasya areto'; retaso jagadratipradasya viṣṇoḥ apradiśā'; ādeśenājñayā avidharmaṇi'; vividhaviśvadhāraṇe tiṣṭhantīti ṛṅmantrārthaḥ । viśveśvaratīrthīye tu aardhasya'; viṣṇoḥ agarbhāḥ'; sapta devāḥ bhuvanasya aretaḥ'; kāraṇam । ete ca viṣṇoḥ pradiśā vidharmaṇi tiṣṭhantītyartha uktaḥ ।

caturbhissākaṃ navatiṃ ca nāmabhiścakraṃ na vṛttaṃ vyatīravīvipat ।

acaturbhiḥ'; iti vākyaṃ tu janmanaye vyākhyātam । evaṃjātīyakaśrutirādiśabdārthaḥ । śruterityasya jñāyata ityadhyāhāreṇa tacceti pūrvavākyenānvayaḥ ।

ekaśśāstā na dvitīyo asti śāstā । yo hṛcchayastamahamiha bravīmi ।

sarvadhṛtihetupraśāsanaṃ viṣṇorivānyasyāpi kiṃ na syādityata āha - eka iti ।। idaṃ ca bhāratavākyaṃ sabhāparvagam । aśāstā'; sarvadhṛtihetvājñākartā । aekaḥ'; na tu dvitīyo asti, sa ca viṣṇurevetyarthaḥ । agarbhe śayānaṃ puruṣaṃ ko asti śāstā'; iti śiṣṭavākyam । ayo hṛcchayaḥ'; ityanyadvākyamuttaravākyaparyālocanayā prakṛtasaṅgatam । ayaḥ'; sarvadhṛtihetupraśāsanāya ahṛcchayaḥ'; sarvahṛdayanivāsī tamahamiha sthāne bravīmītyarthaḥ ।

na kevalaṃ me bhavataśca rājan । sa vai balaṃ balināṃ cāpareṣām । ityādeśca ।।

ana kevalam'; ityādi hiraṇyakaśipuṃ prati prahlādavākyam । he rājan na kevalaṃ me bhavataśca asaḥ'; bhagavān abalaṃ'; balaprado dhṛtihetuḥ, kintvanyeṣāṃ balināṃ ca balamityarthaḥ । ityādeścetyasya atacca praśāsanaṃ viṣṇoreveti jñāyate'; ityanenānvayaḥ । anena viṣṇorevetyevakārasya kṛtyaṃ sūcitam ।

sū - oṃ ।। anyabhāvavyāvṛtteśca ।।

aasthūlamanaṇu'; ityādinā sthūlāṇvādīnāmanyavastusvabhāvānāṃ vyāvṛtteśca ।

hetvantareṇa viṣṇorevākṣaratvaṃ pratipādayatsūtraṃ paṭhitvā vyācaṣṭe - anyeti ।। ādiśabdena aetadvai tadakṣaraṃ gārgi brāhmaṇā abhivadanti asthūlamanaṇvahrasvamadīrghamalohitamasnehamacchāyamatamo avāyvanākāśamasaṅgamarasamagandhamacakṣuṣkamaśrotramavāgamano atejaskamapramāṇamamukhamamātramanantaramabrāhmaṃ na tadaśnāti kiñcana na tadaśnāti kaścana'; iti samagravākyaṃ gṛhyate । asthūlāṇvādīnām'; iti bhāvapradhāno nirdeśaḥ । vyāvṛtterityanantaraṃ akathanāt'; iti śeṣaḥ । asyāpi brahmaivākṣaramiti pūrveṇānvayaḥ । anena - na kevalaṃ pūrvoktahetubhyāṃ, kintvanyeṣāṃ sakalavastūnāṃ bhāvānāṃ svarūpāṇāṃ sthaulyādidharmāṇāṃ vyāvṛtteḥ ananyāpekṣārāhityasya aasthūlam'; ityādinākṣare kathanādapyakṣaraṃ brahmaiveti sūtrārtha ukto bhavati । śrutyarthastu - atat'; ākāśāśrayatvena vakṣyamāṇam aakṣaraṃ'; na kṣaratītyakṣaraśabdavācyaṃ brahma etallakṣaṇakaṃ abrāhmaṇāḥ'; jñānino abhivadanti vai prasiddham । tatkiṃ lakṣaṇamityata āha - asthūlamiti । svaprabuddhārthāntaraṃ tu - aetat'; akṣaraṃ brāhmaṇāḥ atat'; citprakṛtyākhyamiti vadanti pūrvapakṣayanti tadbrahmetyabhivadanti siddhāntayanti । siddhāntasādhakaṃ hetumevāha - asthūlamityādineti । anena aprasiddhasthūlasūkṣmādivailakṣaṇyājjanārdanaḥ'; iti bṛhadbhāṣyoktarītyā prasiddhasthūlādivailakṣaṇyamucyate । sthūlāṇvādipadasya bhāvapradhānatve tu lokikasthaulyādirāhityamanenoktaṃ bhavati । aalohitaṃ'; lohitaśabditaraktādyupalakṣitaprākṛtarūpasāmānyarahitam । aasnehaṃ'; prākṛtasneharahitam । aacchāyaṃ'; achāyātvavidyā samproktā'; iti vacanādajñānarahitam । jīvadehasyeva chāyārahitaṃ ca । aatamaḥ'; āvaraṇarahitam । aavāyu'; pīḍārūpaśvāsocchvāsarahitam । yadvā - vyāsatīrthīyoktarītyā avāyvanākāśamatejaskamityetaistadārabdhaśarīrarahitamityucyate । ata eva aacchāyamatamo avāyvanākāśam'; ityatra sarvātmanā niṣedha ityuktaṃ sudhāṭīkayoḥ। aasaṅgaṃ'; sarvagatamapi tatkṛtaleparahitam । arasamagandhamityābhyāmupalakṣaṇayā prākṛtarasagandhādirāhityamucyate । acakṣuṣkamityādinā prākṛtasvabhinnacakṣurādirāhityam । aatejaskaṃ'; prākṛtavarcorahitam । aaprāṇam'; uktacakṣurādivyatiriktaprākṛtajñānendriyakarmendriyarahitam । vyāsatīrthīyoktarītyā prāṇavāyurahitamiti vā । aamukhaṃ'; prākṛtavigraharahitaṃ vā । aamātraṃ'; parimitiśūnyam । mīyante ebhiriti mātrā indriyāṇīti ṭīkokteḥ amātraṃ cakṣurādīndriyarahitamiti vyāsatīrthīyoktiḥ । sarvātmanā śarīrārambhakapañcamātraśūnyaṃ vā । na vidyate antaraṃ bāhyaṃ ca yasmāttadanantaramabāhyam, idameva sarvasmādantaraṃ bāhyaṃ cetyarthaḥ । atat'; brahma akiṃ ca na'; annādikaṃ śubhamaśubhaṃ vā sāśanānaśanatvena naradevau yathoditau । attiṃ vināpyadaurbalyāttathānattirharerbhujiḥ ।।

iti smṛterupajīvanārthaṃ anāśnāti'; nātti । akaścana'; ko api samarthaḥ atat'; brahma anāśnāti'; na saṃharatīti ।

aasthūlo anaṇuramadhyamo madhyamo avyāpako vyāpako yo asau harirādiranādiraviśvo viśvaḥ saguṇo nirguṇaḥ'; ityāderviṣṇoreva te dharmāḥ ।

laukikasthaulyādirāhityaṃ kathaṃ viṣṇutvaniścāyakaṃ, taddharmatvenāniścitatvādityata āha - asthūla iti। aasthūlaḥ'; laukikamahattvarahitaḥ, aanaṇuḥ'; laukikāṇutvarahitaḥ, aamadhyamaḥ'; laukikamadhyamaparimāṇarahitaḥ । na ca parimāṇādirāhitye viṣṇorasvabhāvatvāpattiriti vācyam । laukikasthaulyādirāhitye apyalaukikaparimāṇādisadbhāvādityāha - madhyama ityādinā ।। na cānena sthūlatvāderanukternacoktaparihāra iti vācyam । amadhyamo vyāpakaḥ'; ityādyukteḥ sthūlo aṇuścetyupalakṣakatvāt । na camadhyamaparimāṇavattve viṣṇoranityatvāpattiriti vācyam । anityatvānāpādakamadhyamaparimāṇābhyupagamāt । tattvapradīpe tu aamadhyamo'; madhyamaparimāṇaniyativarjitaḥ avyāpto aṇurmadhyamastathā'; ityukteḥ madhye mīyamānatvānmadhyama iti vyākhyātam । asmin pakṣe niyatamadhyamaparimāṇa- śūnyatvānnānityatvamiti parihāro abhipretaḥ । na vidyate anyo vyāpako yasyāsāvavyāpakaḥ । lokavilakṣaṇavyāpaka iti vā । avyāpakaḥ'; sarvadeśakālavyāpī । ādiḥ kāraṇamanādistacchūnya utpattiśūnya iti vā । na vidyate viśvaḥ pūrṇo yasmādaviśvaḥ । pūrṇatvādviśvaḥ । yadvā - aaviśvo'; laukikeṣvapraviṣṭaḥ । aviśvaḥ'; jagaddhṛdayaṃ vā praviṣṭaḥ । asaguṇo'; jñānānandādiguṇavān । anirguṇaḥ'; sattvādiguṇahīna ityarthaḥ । aityādeḥ'; itivākyāt । ādiśabdena aaṇoraṇīyānmahatomahīyān'; iti kaṭhaśrutirgṛhyate । ate'; asthūlatvādayaḥ । yata iti niścitā iti śeṣaḥ । asya ataste akṣarasya viṣṇutvaniścāyakā bhavantītyupaskṛtavākyenānvayaḥ । nanu tathāpi te viṣṇoreveti kathaṃ, yasmātte aprākṛtavigrahe madhyamākṣare api santi । naiṣa doṣaḥ - yataste yatra bhagavadapekṣayaiva santi । anyānapekṣā eva dharmāhyatra hetutvena vivakṣitāḥ ।

asthūlo anaṇurūpo asāvaviśvo viśva eva ca ।
viruddhadharmarūpo asāvaiśvaryātpuruṣottamaḥ ।।
iti ca brāhme ।।
।। iti akṣarādhikaraṇam ।।

nanu laukikaparimāṇādirāhityaṃ kathaṃ viṣṇoryuktaṃ, loke sarvapadārthānāṃ prākṛtaparimāṇasyaiva darśanādityata āha - asthūleti ।। aasau puruṣottamaḥ'; bhagavān aasthūlo anaṇurūpo bhavati'; prākṛtalaukikasthūlāṇutvarūpadharmarahitavapurbhavati । evaṃ aaviśvo viśvaśca'; lokabahirbhūto lokāntargataśca bhavati । tathā viruddhadharmarūpaśca bhavati । loke parasparaṃ viruddhāḥ sthūlatvāṇutvādayo dharmāḥ svarūpabhūtā yasya saḥ tathoktaḥ । kathamityato ghaṭakamāha - aiśvaryāditi ।। acintyaiśvaryasāmarthyādityarthaḥ । aiśvaryādevetyanena nātropapādakāntaramanveṣaṇīyamutyuktaṃ bhavati । iti brahmāṇḍe ityasya uktatvāt yuktā ityadhyāhāreṇa te dharmāḥ viṣṇoryuktā eveti pūrvavākyenānvayaḥ ।। iti akṣarādhikaraṇam ।।

।।

asadeva somyedamagra āsīt'; ityādinā sataḥ sraṣṭṛtvamucyate ।

atrādhikaraṇe anekaprakaraṇātmakaṃ asadeva'; ityādisthānaṃ samanvīyate । śrutyādisaṅgatiṃ viṣayavākyamudāhṛsya viṣayādikaṃ ca sūcayati - saditi ।। aityādinā'; chāndogyavākyena । ādiśabdena aekamevādvitīyaṃ, tattejo asṛjata, sanmūlāḥ somyemāḥ, satā somya tadā sampanno bhavati'; ityādikaṃ gṛhyate । taccetyataḥ tadityākṛṣyate । tathā ca ityādinā sataḥ atat'; janmanayoktaṃ asraṣṭṛtvam'; ananyādhīnakāraṇatvam । sarvottamatvasarvādhāratvasuptigamyatvādikaṃ ca aucyate'; pratipādyate iti yojanā । anena janmādhikaraṇoktakāraṇatvasya viṣṇvanyasmin pradhāne ākṣepāttenāsya ākṣepikī saṅgatiruktā bhavati । tathā viṣayavākyam, sadākhyo viṣayaścoktaḥ । asadeva'; ityuddālakavākyam । he asomya'; bhaktijñānalakṣaṇasomārha śvetaketho aidam'; asya jagataḥ aagre'; tatsṛṣṭeḥ pūrvaṃ pralaye sacchabdoktaṃ brahmaivāsīt svātantryeṇeti śeṣaḥ। tatsat aekamevādvitīyaṃ'; svagatasvāvayavabhedābhedaśūnyaṃ sarvottamam । prajāḥ asanmūlāḥ'; sadbrahmaiva mūlaṃ yāsāṃ tāstathoktāḥ । atadā'; suptau satā sampanno bhavati supta iti siddhānte śrutyarthaḥ । brahmalakṣaṇābhidhāyakānekavākyasaṅgrahakādiśabdaprayogena siddhānte apyatra pradhānasya pratipādyatvābhyupagamenāniṣṭābhāvādadhikaraṇavaiyarthyamiti śaṅkā nirastā bhavati । atra prakaraṇe śrutānāṃ brahmalakṣaṇānāṃ pradhāne asambhavena brahmaṇo api pratipādyatvena pradhānamātrasya pratipādyatvānabhyupagamāt ।

tacca sat abahu syāṃ prajāyeya'; iti pariṇāmapratīterna viṣṇuḥ ।

sayuktikaṃ pūrvapakṣayati - tacceti ।। ca śabdaḥ pradhānamiti padākarṣako avadhāraṇe ca । tadityāvṛttaṃ vipariṇamyate । tathā ca atat'; chāndogye śrutaṃ satpradhānameva bhavet, na tu viṣṇuḥ । kutaḥ ? atasya'; sato abahu syām'; ityuttaravākyena bahubhāvākhyapariṇāmasya vikārasya pratīteriti yojanā । aprajāyeya'; prajanayeyaṃ jagatsṛjāni। tadarthaṃ abahu syām'; niyāmakabahurūpī bhaveyamiti । abahu syām'; tadarthaṃ prajāyeyeti vā śrutyarthaḥ ।

sa hi aavikārassadā śuddho nitya ātmā sadā hariḥ'; ityādināvikāra prasiddha iti ।

vikāritvapratītāvapi kuto ayaṃ na viṣṇurityata āha - sa hīti ।। ahi'; yasmāt asaḥ'; viṣṇuḥ aavikāraḥ sadā'; ityādipramāṇairavikāraḥ aprasiddhaḥ'; tattvena niścitastasmāt tadasambhavāt pradhāne ca tatsambhavāt atra ca vikārapratīteḥ tatsat na viṣṇuḥ, kintu pradhānameveti yojanā । śrutau dvitīyasya sadāśabdasya sadāvikāra ityanvayaḥ । ādyasya tu sadā aśuddho'; nirmala iti ।

ato bravīti - sū - oṃ ।।
īkṣatikarmavyapadeśāt saḥ ।
।।

atadaikṣata'; itīkṣatikarmavyapadeśātsa eva viṣṇuratrocyate ।

siddhāntayatsūtramavatārya vyācaṣṭe - ata iti ।। sūtroktaṃ vyapadeśaṃ darśayati - taditir । ikṣatīti dhātunirdeśena tadarthekṣaṇakriyā lakṣyater । ikṣatikarmeti sāmānādhikaraṇyaṃ tatkartṛtvaparam । tathā ca atadaikṣata'; iti śrutāvīkṣaṇākhyavyāpāre kartṛtvokterityarthaḥ। yadvā karmaśabdena sṛṣṭyādikriyocyate । tathātve vaiyadhikaraṇyarm । ikṣatipūrvakasṛṣṭyādivyapadeśādityarthaḥ । samanvayasūtrāttadityasya anuṣaṅgasambhave api aeko nārāyaṇa āsītsamunirbhūtvā'; ityādisamākhyāmapi pramāṇīkartuṃ sa ityuktam । tadanūdya viṣṇuriti vyākhyātam । viṣṇurevetyanvayaḥ । eveti tu śabdārthaḥ । anena samanvayasūtrāttuśabdamātramanuvartanīyamiti sūcitam । sūtre samanvetavyānukterāha - atreti । asadeva'; ityādisthāna ityarthaḥ । sacchabdeneti pradhānamiti sādhyavākyārthaḥ । anena atra sadevetyādisthāne sacchabdenocyamānaḥ sa viṣṇureva, na pradhānam । kutarḥ ? aikṣatikarmavyapadeśāt saḥ'; tataḥ atadaikṣata'; itīkṣaṇākhyakriyākartṛtvaśravaṇādīkṣitṛtvasṛṣṭyādikriyayorvā śravaṇājjaḍaprakṛtau ca tadasambhavāditi sūtrārtha ukto bhavati । sūtre sacchabdeneti śeṣaṃ vinā sa ityasyāvṛttiḥ, tatraikasya pratīkagrahaṇārthatvamiti pakṣer ikṣatikarmavyapadeśāt asaḥ'; aso akāmayata'; ityādiprakaraṇapratipādyaḥ sa viṣṇureva bhavet, na pradhānamitayartho avaseyaḥ ।

anānyo ato asti draṣṭā'; anānyadato asti draṣṭṛ'; ityādinā tasyaiva hi tallakṣaṇam ।

nanvīkṣaṇakartṛtvaṃ viṣṇuvatpradhānasya kiṃ na syādityataścetanasyāpi iha hetutvenābhimataṃ mukhyekṣaṇaṃ na sambhavati, kimu jaḍasyetyāśayena tatra pramāṇamāha - neti ।। aato'; brahmaṇaḥ sakāśāt aanyaḥ'; svātantryeṇa draṣṭā draṣṭṛ ca nāstīti vājasaneyaprakaraṇadvayagatavākyadvayasyārthaḥ । ādiśabdenaivaṃjātīyakaṃ vākyaṃ gṛhyate । atasya'; viṣṇoreva । hi śabdaḥ prasiddhau । svātantryeṇekṣaṇakartṛtvalakṣaṇaṃ liṅgaṃ uktamiti śeṣaḥ । asya tasmānna liṅgasya anyagāmitvaṃ mantavyamityupaskṛtavākyenānvayaḥ ।

bahutvaṃ cāvikāreṇaivoktam aajāyamāno bahudhā vijāyate'; iti ।।
।। iti sadadhikaraṇam ।।

nanu viṣṇoravikāritayā siddhatvena tatra bahubhāvākhyavikārānvayāyogānniravakāśavikāritvaliṅgenātrekṣatirgauṇo vyākhyeyaḥ । asattvātsañjāyate jñānam'; iti smaraṇāt jñānopādānatayā siddhe pradhāne tatkartṛtvāsambhavena tatra tasyāmukhyatvādityata āha - bahutvaṃ ceti ।। aavikāreṇa'; vikāritvaṃ vinaiva svarūpabahutvenaivetyarthaḥ। ityādinoktamityanvayaḥ। tathā ca bahutvasya sāvakāśatvāt na tadbalenar ikṣatergauṇatvaṃ kalpanīyamiti bhāvaḥ। yadvā - abahutvaṃ'; abahu syām'; iti bahubhāvavacanaṃ ca auktaṃ'; vyākhyātam । tathā ca ityevamādipramāṇavākyena abahu syām'; iti bahubhāvavacanam aavikāreṇa'; vikāraṃ vinaiva niyāmakasvarūpabahutvenaiva mukhyapratipādyenaiva yuktamityuktam iti yojanā । tathā ca - siddhānte abahu syām'; ityasya tattanniyāmakasvarūpabahubhāvasaṅkalpor'tha ityuktaṃ bhavati । na caivaṃ niyāmakasvarūpabahubhāvasaṅkalpānantaraṃ niyamyasṛṣṭirayukteti vācyam । gurutvarājatvādeḥ śiṣyabhṛtyasāpekṣatvena tatsaṅkalpānantaraṃ śiṣyādisampādanavat niyāmakatāyā niyamyasāpekṣatvena niyāmakabahubhāvasaṅkalpānantaraṃ tatsāpekṣaniyamyasṛṣṭeryuktatvāt aajāyamānaḥ'; avikurvāṇaḥ iti śrutyarthastu dyubhvādinaye abhihitaḥ ।।

।। iti sadadhikaraṇam ।।

।। daharādhikaraṇam ।।

candrādityādyādhāratvaṃ viṣṇoruktam । tacca aatha yadidamasmin brahmapure daharaṃ puṇḍarīkaṃ veśma daharo asminnantara ākāśaḥ kiṃ tadatra vidyate a; aubhe asmin dyāvāpṛthivī antareva samāhite ubhāvagniśca vāyuśca sūryācandramasāvubhau vidyunnakṣatrāṇi'; ityādinā'kāśasya pratīyate ।

atrādhikaraṇe sarvādhāratayānveṣṭavyatayā ca sākṣādvā vyavadhānena vā sāmānyato hṛtpadmasthatvaliṅgasya brahmaṇi samanvayaḥ kriyate । śrutyādisaṅgatiṃ viṣayavākyamudāhṛtya viṣayādikaṃ ca sūcayan sayuktikaṃ pūrvapakṣayati - candreti ।। aetasya vā akṣarasya'; ityādineti vartate । ādipadena dyāvāpṛthivyādikaṃ gṛhyate । tataḥ kimityata āha - tacceti ।। caḥ samuccaye avadhāraṇe ca । tathā ca atatra'; chandogaśrutau yadakṣaranayodāhṛtavākyoktaṃ candrādityādhāratvaṃ tadeva tathā tatsamānādhikaraṇaṃ hṛtpadmasthatvaṃ ca ākāśasya aatha'; ityādinā vākyena pratīyata iti yojanā । yadyapi bṛhadbhāṣye akṣaranayodāhṛtabṛhadāraṇyakaśrutigatasūryacandrapadayorbrahmarudraparatayā vyākṛtatvādevamanuvādo anupapannaḥ । tathāpi tayoḥ prasiddhacandrasūryaparatvasyāpyanumatatvādevamuktiḥ । yadvā - atra bhāṣye api candrādityapade rudrabrahmapare । ata eva tattvapradīpe akṣaranaye aahaṃ somam'; iti vacane somaśabdo rudraparatayā vyākṛtaḥ । tathā ca na ko api virodhaḥ । anenākṣaranayoktacandrādityādyādhāratvasya sākṣāt hṛtpadmasthākāśaniṣṭhatākṣepāttena asyākṣepikī saṅgatiruktā bhavati । evaṃ sarvādhāratvānveṣṭavyatvasamānādhikaraṇaḥ sākṣādvyavadhānena vā sāmānyato hṛtpadmasthatvarūpo viṣayaśca darśitaḥ । na caivaṃ acandrāditya'; iti bhāṣyeṇa sa candrādityādyādhāraḥ kiṃ daharākāśaḥ syāt? āhosvittatsthaḥ kaścit? iti tattvapradīpena ca virodha iti vācyam । tayorakṣarādhikaraṇākṣepeṇa atra pūrvapakṣa iti darśayituṃ pravṛttatvena viṣayapradarśanāyāpravṛttatvāt । aākāśasya'; ityanena prasiddhabhūtākāśasyaiva sarvādhāratayā sākṣāt hṛtpadmasthatvamiti pūrvaḥ pakṣaḥ pradarśitaḥ । tathā praśnaprativacanapūrvakaṃ sākṣādākāśasyaivātra sarvādhāratayā hṛtpadmasthatvakathanāditi pūrvapakṣayuktiśca pradarśitā bhavati । atra yadyapi aatha yadidamasmin brahmapure daharaṃ puṇḍarīkaṃ veśma daharo asminnantarākāśaḥ tasmin yadantastadanveṣṭavyaṃ tadvāva vijijñāsitavyamiti । taṃ cadbrūyuḥ kiṃ tadatra vidyate yadanveṣṭavyaṃ yadvā va vijijñāsitavyamiti । sa brūyādyāvānvāyamākāśastāvāneṣo antarhṛdaya ākāśaḥ । ubhe asmin dyāvāpṛthivī antareva samāhite । ubhāvagniśca vāyuśca sūryācandramasāvubhau । vidyunnakṣatrāṇi'; ityādisamagravākyamudāhartavyam, na tu vicchidya । tathāpi samānajātīyaśrutyantaropasaṅgrahāyaivamudāhṛtamiti dhyeyam । śrutāvathaśabdaḥ prameyāntarārambhārthaḥ । abrahmapuram'; ityetat brahmaṇaḥ puraṃ nivāsasthānamiti brahmaiva pūrṇatvātpuramiti ca dvedhā vyākhyeyam । aantarhṛdaye'; iti saptamyantam । aākāśaḥ'; iti prathamāntam । tathā ca etasmin brahmapure śarīre yatpuraṃ brahmāsti aasmin'; tasminbrahmaṇi adaharaṃ'; dabhramalpaṃ apuṇḍarīkam'; abjaṃ aveśma'; tasya sadmarūpamasti asmin aantardaharaḥ'; alpo bhūtākāśo asti । kiṃ cātaḥ? atasmin'; ākāśe antaryadvartate atadanveṣṭavyaṃ'; jñātavyaṃ mārgitavyaṃ vā । nanu na ghaṭādivadanveṣaṇaṃ yuktam, apratyakṣatvādityatastadeva vivṛṇoti - tadvāveti ।। tathā ca tadeva avijijñāsitavyaṃ'; vicāritavyam । iti guruṇokte ataṃ'; guruṃ prati acet'; yadi śiṣyāḥ abrūyuḥ'; pṛccheyuḥ । kimiti? aatra'; bhūtākāśe yadanveṣṭavyaṃ yadvāva vijījñāsitavyamityuktaṃ atat'; ādheyasvarūpaṃ akiṃ'; kiṃmahimaṃ ceti । na ca brahmapure brahmaṇo veśmetyuktyaivākāśasya brahmatvaniścayātpraśnāyoga iti vācyam । anyapure apyanyasya veśmasambhavādanyaveśmanyapyanyasyāvasthānasambhavāttadukteraniścāyakatvāt । evaṃ śiṣyaiḥ pṛṣṭe asaḥ'; gururbrūyāt । kimiti? hṛdo antaḥ antarhṛt tasminnayate astīti vyutpattyā aantarhṛdaye'; tacchabdabodhye hṛtpadmagatabhūtākāśe dyāvāpṛthivyādyāśrayaḥ aākāśaḥ'; tadākhyaḥ paramātmāstīti । nanvaṇau tasmin kathaṃ dyāvāpṛthivyādyavasthitirityatastasya vyāptatvamāha - yāvāniti ।। aayaṃ'; bahiḥsthitaḥ aākāśaḥ'; tadākhyo bhagavān guṇataḥ parimāṇataśca yāvān eṣa āntaro api tāvāneva । tathā cāṇāvapi rūper iśaśaktyā mahattvasyāpi sattvādvyāptasya tasyānekādhāratvaṃ yujyata eveti bhāvaḥ । anyaparityāgenāsyaiva jijñāsyatve ko heturityato asya sarvādhāratvākhyaṃ mahimānamāha - ubha ityādinā ।। asminnantare ye ubhe muktāmukte dyāvāpṛthivyau devyau asamāhite'; samavasthite । evamubhayavidhau agniśca vāyuścetyetau devau samāśritau । tathā ubhau muktāmuktau sūryācandramasau vidyut nakṣatrāṇi ca samāśritānīti chāndogyabhāṣyarītyā śrutyarthaḥ । nyāyavivaraṇe tadvivaraṇarūpaṭīkāyāṃ - atasmin yadantaḥ'; ityatra hṛtpadmasthākāśagataṃ brahmānveṣṭavyamityuktam । na ca padmasthasya brahmatvāsiddhiḥ । śarīrapuṇḍarīkayorbrahma prati puratvaveśmatvoktyaiva anveṣṭavyasya brahmatvasiddheḥ । tathā ca padme brahmāstītyukte api tadbrahma kiṃ prakāramiti bhāvena punaḥ akiṃ tadatra vidyate'; iti pṛṣṭe tatprakārajñāpanāya ayāvān'; ityādyāha guruḥ । anena ca yadbrahmānveṣṭavyatayoktaṃ tadbrahmāntarhṛdaye yāvāneṣa prasiddhākāśastāvān sarvo apyākāśo vartate । tasmiṃścākāśe pṛthivyādikaṃ sarvaṃ samāśritam । apahatapāpmatvādiguṇakaṃ ca tadityevamākāśādisarvāśriyatvādapahatapāpmatvādiprakāra ukto bhavatīti prakārāntareṇa vyākhyātam । pūrvapakṣī tu - ahṛdaya ākāśe'; iti padaṃ saptamyantaṃ kṛtvā daharākāśastho vyāptākāśo anveṣṭavya iti vā ākāśaḥ iti prathamāntaṃ kṛtvā prāguktadaharabhūtākāśamanūdya yāvānityanena bāhyākāśatulyatayā taṃ viśiṣya jijñāsyatvena tatra dyāvāpṛthivyādikamucyata ityāha ।

sa cākāśo na viṣṇuḥ । atasyānte suṣiraṃ sūkṣmaṃ tasmin sarvaṃ pratiṣṭhitam'; iti śruteriti ।

nanvastvākāśasya sarvādhāratayā hṛtpadmasthatvaṃ tasya cākāśasya aākāśastalliṅgāt'; iti nyāyena viṣṇutvena viṣṇoreva hṛtpadmasthvaṃ sidhyatītyata āha - sa ceti ।। castvarthaḥ, pratijñāsamuccaye vā । tathā ca yassarvādāratayā hṛtpadmasthatvena ca śrutyuktaḥ asa cākāśo na viṣṇuḥ'; bhūtameva na tu viṣṇurityarthaḥ । kuto vā na viṣṇurityata āha - tasyānta iti । sa cetyanuṣaktaścaśabdo atra buddhyā viviktasuṣirapadenānvīyate avadhāraṇe ca ayam । śrutisamānoktyupalakṣakaṃ caitat । tathā ca atasyānte'; iti vākye asuṣirapadaśruteḥ'; suṣiraśabdaśravaṇāt suṣirasya chidrātmakaprasiddhākāśasyaiva śruteḥ sarvādhāratayā hṛtpadmasthatvokteḥ tatsamākhyānādityarthaḥ । atasya'; apadmakośapratīkāśaṃ hṛdayaṃ cāpyadhomukham'; iti pūrvavākye prakṛtasya hṛtpadmakośasya aante'; antare tanmadhye sūkṣmaṃ asuṣiraṃ'; chidramasti, tasmin asarvaṃ'; jagatpratiṣṭhitamiti taittirīyaśrutyarthaḥ ।

ata āha - sū - oṃ ।।
dahara uttarebhyaḥ ।
।।

aya ātmāpahatapāpmā vijaro vimṛtyurviśoko avijighatso apipāsaḥ satyakāmassatyasaṅkalpaḥ so anveṣṭavyaḥ sa vijijñāsitavyaḥ'; ityādibhya uttarebhyo guṇebhyo dahare viṣṇureva ।

siddhāntayatsūtramavatārya vyācaṣṭe - ata iti ।। aityādibhyaḥ'; ityādirūpebhyaḥ auttarebhyaḥ'; viṣayavākyānantarabhāvibhyaḥ aśabdebhyaḥ uktebhyaḥ'; iti śeṣaḥ । ityādyuttaravākyebhya iti paryavasitārthaḥ । yadvā aguṇebhyo'; guṇavacanebhya ityarthaḥ । hetvasiddhiparihārāya śrutyudāharaṇam । ādipadena aviśoko avijighatso apipāsaḥ satyakāmaḥ satyasaṅkalpaḥ so anveṣṭavyaḥ sa vijijñāsitavyaḥ'; ityādikaṃ gṛhyate । guṇebhyaḥ ityanenottarapadamuttaratraśrutānekaśabdavācyaguṇopalakṣakamityuktaṃ bhavati । adahare'; hṛtpadmagatālpākāśe ityanena sūtre adahare'; iti saptapyantaṃ padaṃ, na paramata iva prathamāntamityuktaṃ bhavati । sthito anveṣṭavyatayokta iti śeṣaḥ । samanvayasūtrādanuvṛttasya vidheyaparasya tattvityasyārtho viṣṇoreveti । anena - ayaḥ'; iti daharavākyāduttaravākye śrutebhyo guṇebhyo adahare'; vijijñāsyatayoktaḥ atattu'; viṣṇureva na bhūtākāśādiriti sūtrārtha ukto bhavati । yo hṛtpadmākāśagataḥ paramātmā ana vadhenāsya hanyate'; iti prāk śarīrasya nāśenāvadhyatvenoktaḥ saḥ aapahatapāpmā'; nityameva svato apahatapāpmā pāpātyantābhāvavāniti yāvat । ata eva na tatkāryaṃ jarādikamasyetyucyate - vijara ityādinā । aavijighatsaḥ'; bubhukṣārahitaḥ । aapipāsaḥ'; pānecchārahita iti । abubhukṣādinā pīḍābhāva ucyate'; iti jñānapādīyaṭīkokternādanapānecchābhāvobhi'dhīyate, pramāṇabādhitatvāt । kintu tatpīḍābhāvaḥ । atra hetuḥ - satyakāma iti । tasya yadiṣṭaṃ tatsvataḥ eva bhavediti satyakāmaḥ । tatrāpi hetuḥ - asatyasaṅkalpaḥ'; apratihatasaṅkalpa iti। ya evaṃ bhūtaḥ so anveṣṭavya iti śrutyarthaḥ ।

ayo aśanāyāpipāse śokaṃ mohaṃ jarāṃ mṛtyumatyeti'; asa eṣa sarvebhyaḥ pāpmabhya uditaḥ'; ityādinā viṣṇoreva hi te guṇāḥ ।

apahatapāpmatvādikaṃ kathaṃ viṣṇutvaniścāyakaṃ, tadgatatvenāsiddhatvādityata āha - ya iti ।। bṛhadāraṇyakaśrutiriyam । aaśanāyā'; aśanecchā । apipāsā'; pānecchā । te aatyeti'; atikramya vartate । yaśca aśokaṃ'; duḥkhaṃ amohaṃ'; mūrchāṃ ajarāṃ'; maraṇaṃ cāpyetītyarthaḥ । atratyasya yacchabdasya atamātmānaṃ viditvā'; iti tacchrutisthatacchabdenānvayaḥ । asa eṣaḥ'; iti chandogaśrutiḥ । asa eṣaḥ'; paramātmā apāpmabhyaḥ'; pāpebhyaḥ auditaḥ'; nityaṃ svata evodgataḥ pāparahita ityarthaḥ । aityādinā'; vākyena ādiśabdena satyakāmatvādiguṇāntarabodhakavākyāni gṛhyante । hi śabdo yata ityarthe । te apahatapāpmatvādirūpottaravākyoktāḥ siddhā iti śeṣaḥ । tasmānna teṣāṃ viṣṇuliṅgatvaniścayaḥ iti vākyaśeṣeṇāsyānvayaḥ । anyatra pāpādyabhāvasya kathañcidyoge api sarvathā satyakāmatvādikaṃ na yujyata iti jñāpanāyādiśabdabahuvacanayoḥ prayogaḥ ।

nityatīrṇāśanāyādireka eva harissvataḥ ।
aśanāyādikānanye tatprasādāttaranti hi ।।

tathāpi naite guṇā viṣṇoreva, ramādiṣvapi sambhavādityata āha - nityeti ।। asvataḥ'; anyānapekṣayā nityaṃ tīrṇā aśanāyādayo yena sa harireka eva, nānyo asti । hareranye ramābrahmādayastu aaśanāyādikān'; aśanapānecchāśokādidoṣān atatprasādāt'; tasya hareranugrahādeva ataranti'; atiyanti, na svata ityarthaḥ । hi śabdaḥ prasiddhau । apādme'; uktamiti śeṣaḥ । ato nirapekṣaguṇānāmanyatrābhāvāt viṣṇorevetyuktamiti bhāvaḥ ।

sāpekṣanirapekṣayośca nirapekṣaṃ svīkartavyam ।

nanu ramādiṣvapahatapāpmatvādīnāmanyānadhīnānāmabhāve api yathā kathañcitsattvādanyagataistaiḥ kathaṃ viṣṇutvaniścaya ityata āha - sāpekṣeti ।। asāpekṣam'; anyādhīnaṃ anirapekṣam'; anyānadhīnaṃ tayormadhye ityarthaḥ । co avadhāraṇe, nirapekṣameveti sambadhyate । apahatapāpmatvādikamiti viśeṣyaṃ prakṛtatvāllabhyate । asvīkartavyaṃ'; liṅgatveneti śeṣaḥ । tathā ca vivakṣitaliṅgasyānyatrābhāvāttena viṣṇutvaniścayo bhavatyeveti bhāvaḥ ।

satyakāmaḥ paro nāsti tamṛte viṣṇumavyayam ।
satyakāmatvamanyeṣāṃ bhavettatkāmyakāmitā ।।

kiṃ ca sāpekṣatvanirapekṣatvādiviśeṣitānāmapahatapāpmatvādīnāmabhāvarūpāṇāmanyatrākāśādau sākṣādvābhimānidvārā vā yathākathañcidvṛttāvapi na kathañcidanyatra satyakāmatvādyastīti yuktastena viṣṇutvaniścaya ityāha - satyakāma iti ।। aavyayam'; akṣīṇakāmamamoghakāmaṃ satyakāmaṃ viṣṇum aṛte'; vinā aparo anyaḥ'; viṣṇoranyaḥ satyakāmaḥ satyasaṅkalpaśca nāsti । viṣṇau tadbhāvasya tadanyasmin tadabhāvasya ca pratipādanāya vakroktiḥ । viṣṇoranyeṣāṃ ramādīnāṃ kvacidāgame pratīyamānamapi satyakāmatvaṃ atatkāmyakāmitā'; viṣṇukāmanāviṣayaviṣayakakāmanāvattvarūpameva bhavenna mukhyamityarthaḥ । tathā cāpahatapāpmatvaṃ svataḥ parādhīnaṃ ceti yathā dvividhaṃ, na tathā satyakāmatvaṃ kiṃ tvekavidhaṃ, tacca mukhyaṃ viṣṇāveva, anyatra tu pāribhāṣikamiti bhāvaḥ । askānde'; uktamiti śeṣaḥ। ataḥ satyakāmatvādivivakṣayā viṣṇoreva hi te guṇā ityuktaṃ yuktamiti bhāvaḥ ।

sū - oṃ ।। gatiśabdābhyāṃ tathā hi dṛṣṭaṃ liṅgaṃ ca ।।

aaharahargacchantya etaṃ brahmalokaṃ na vindanti'; iti suptasya tadgatirbrahmaśabdaścocyate ।

yuktyantareṇa viṣṇorhṛtpadmasthatvaṃ pratipādayatsūtramupanyasyāsiddhiparihārāya śrutyudāharaṇapūrvakaṃ vyācaṣṭe - gatīti ।। aimāḥ'; suptāḥ prajāḥ aaharahaḥ'; pratidinametaṃ agacchantyaḥ'; prāpyamāṇāḥ aetaṃ'; brahmalokaṃ brahmaṇo viṣṇorāvāsasthānabhūtaṃ hṛtpadmaṃ taddvārā tatratyaṃ brahma sākṣāllokapadoktaṃ brahmākhyamāśrayaṃ vā ana vindanti'; na vijānanti, sa eṣa ātmā hṛdīti śrutyarathaḥ । iti chandogavākye asuptasya'; cetanasya atadgatiḥ'; aharaho hṛdgataṃ brahmalokaṃ prati gatiḥ prāptiḥ aucyate'; vyapadiśyata ityarthaḥ । abrahmaśabdaḥ'; ityatrāpi taditi padaṃ buddhyā vivicya vipariṇāmena sambadhyate । tathā ca tasmin prāpyamāṇe hṛdgate brahmaloke abrahmaśabdaḥ'; aucyate'; śrūyate ityarthaḥ । ucyate ca ityapi sambandhaḥ । asyāto api dahare viṣṇureveti pradhānasādhyenānvayaḥ ।

asatā somya tadā sampanno bhavati'; iti śrutestaṃ hi supto gacchati ।

suptaprāpyatvaṃ kuto viṣṇutvaniścāyakamityata āha - sateti ।। he asomya'; bhaktijñānārha śvetaketo atadā'; suptikāle asatā'; brahmaṇā asampannaḥ'; saṅgato bhavatītyarthaḥ । uddālakavākyametat । śruteriti pañcamī । hi śabdaḥ prasiddhau । agacchati'; prāpnoti । iti jñāyate iti śeṣaḥ । tathā ca suptaprāpyatvasya viṣṇuliṅgatvena śrutiprasiddhatvāt tena viṣṇutvaniścayo bhavatīti bhāvaḥ ।

aaraśca ha vai ṇyaścārṇavau brahmaloke'; iti liṅgaṃ ca tathā dṛṣṭam ।

aliṅgaṃ ca tathā hi dṛṣṭam'; iti sūtraśeṣaṃ hetvantaraparatayā vyācaṣṭe - araśceti ।। ca śabdo hetusamuccaye । yathā suptagamyatvam aaharahaḥ'; iti śrutau hṛtpadmasthe dṛṣṭam, tathā araṇyanāmāmṛtasamudradvayāśrayalokavattvarūpaṃ liṅgamapi aaraśca'; iti śrutau hṛtpadmasthe dṛṣṭaṃ śrutamiti । upamāyāṃ tathāśabdaḥ । anenāsiddhiḥ parihṛtā । na ca gatiśabdayorivāsya sannidhau hṛtpadmasthasyānukterasiddhyanivṛttiriti vācyam । hṛtpadmasthasya brahmaṇa āvāsatvena nimittena tallokabhūte hṛtpadme aetaṃ brahmalokam'; iti prayuktasya brahmalokaśabdasyāṇyāśrayaloke api prayogāttanmukhena tādṛśalokavattvarūpaliṅgasya hṛtpadmasthabrahmaniṣṭhatāyā prāptatvāt । dṛṣṭamityanantaraṃ yata iti śeṣaḥ। asyāto api dahare viṣṇureveti pratijñāvākyenānvayaḥ । śrutau havā iti nipātau prasiddhidyotakau । samudrayoranyonyasamuccaye ca śabdau । tathā ca brahmaṇo viṣṇorloke śvetadvīpe araṇyākhyārṇavau sudhāsamudrau arṇavopame sudhāsarasī vā sta iti śrutyarthaḥ ।

araśca vaiṇyaśca sudhāsamudrau tatraiva sarvābhimatapradau dvau ।
ityādinā tasyaiva hi tallakṣaṇatvenocyate ।।

nanu hṛtpadmasthasyāraṇyāśrayalokavattvaliṅgaśravaṇe api kuto ayaṃ viṣṇurityato araṇyāśrayatvasya viṣṇulokaikaliṅgatvena smṛtisiddhatvādityāśayena sautrahiśabdābhipretāṃ smṛtiṃ darśayati - araśceti ।। vaiśabdaḥ prasiddhau । caśabdau parasparasamuccaye । atatraiva'; kṣīrābdhimadhyasthitaviṣṇuloka eva asarvābhimatapradau'; sarveṣṭakarau sta ityarthaḥ । evakāro anyatra sattvavyāvartakaḥ । tenāraṇyāśrayalokavattvaliṅgasya viṣṇutvenāvyabhicāraḥ siddhyati । ata eva bhāṣye tasyaivetyevakāraḥ । aityādinā'; puruṣottamadhyānacakravākyena atasyaiva'; viṣṇoreva atat'; sudhārṇavadvayāśrayalokavattvaṃ alakṣaṇatvena'; liṅgatvena aucyate'; pratipādyate ityarthaḥ । ahi'; yasmādityarthe । tasmādetalliṅgabalāt viṣṇutvaniśrayo yukta iti vākyaśeṣaḥ । yadvā - brahmalokamiti hṛtpadmasya viṣṇulokatvokteḥ tadantargato viṣṇurityuktaṃ, brahmalokapadaṃ kuto viṣṇulokavācītyata āha - araśceti । brahmalokapadasya viṣṇuloke aaraśca'; iti vākye prayogādatra hṛtpadme prayuktam aetaṃ brahmalokam'; iti padamapi viṣṇulokaparameva । na ca aaraśca'; iti śrutāvapi brahmalokapadaṃ kuto viṣṇulokaparamiti vācyam । yatastatrāraṇyāśrayatvaliṅgaṃ śrutamityarthaḥ । athāpyaraṇyāśrayatvasya bhagavallokaliṅgatvaṃ kuta ityata āha - araśceti ।। asmin pakṣe sautraṃ liṅgapadaṃ hṛtpadmasthasya brahmatvarūpapradānasādhye hetutvābhāvātsūtre liṅgaśabdena pṛthaguktiḥ । pūrvavyākhyāne api gatiśabdayorivāsya liṅgasya viṣṇuniṣṭhatāyā upapādanasāpekṣatvena spaṣṭatvābhāvādgatiśabdaliṅgairityanuktvā liṅgaṃ ceti pṛthaguktiryuktā । anena - na kevalamuttarebhyo guṇebhyaḥ, kintu gatiśabdābhyāṃ ca aaharahaḥ'; iti vākye hṛtpadmasthaniṣṭhatayā śrutābhyāṃ suptaprāpyabrahmaśabdābhyāṃ ca dahare viṣṇureveti jñāyate । na kevalametābhyāmeva, kintu yataḥ aaraśca'; iti śrutau atathā'; gatiśabdayoriva ahi'; viṣṇuliṅgatvena smṛtisiddhamaraṇyāśrayalokavattvarūpaṃ liṅgaṃ hṛtpadmasthe viṣṇuloke prayuktabrahmalokapadasya hṛtpadme prayogāt adṛṣṭaṃ'; śrutamato api dahare viṣṇureva । yadvā - kuto atra prayuktasya brahmalokapadasya viṣṇulokaparatvam? aaraśca'; iti vākye viṣṇuloke brahmalokapadaprayogāt । atrāpi aetaṃ brahmalokam'; iti tasyaiva prayogāt । na ca tatrāpi viṣṇulokaparatvaṃ kutaḥ? yato araṇyāśrayatvaṃ liṅgaṃ adṛṣṭaṃ'; śrutamata iti sūtrārtha ukto bhavati ।

sū - oṃ ।। dhṛteśca mahimno asyāsminnupalabdheḥ ।।

aeṣa seturvidhṛtiḥ'; iti dhṛteḥ, 

hetvantareṇa viṣṇorhṛtpadmasthatvaṃ pratipādayatsūtramupanyasya vyācaṣṭe - dhṛteriti ।। aiti dhṛteḥ'; ityasya aasminnasya'; iti padānuvartanenetyasminvākye asya hṛtpadmasthasya dhṛtipadoktasarvādhāratvaśruterityarthaḥ । asya dahare viṣṇureveti pratijñāvākyenānvayaḥ । śrutau vidhṛtiḥ seturityanvayaḥ । tatra vidhṛtirityetatsetutve hetuḥ । tathā ca ya ātmā hṛtpadmasthatvenoktaḥ sa eṣa aeṣāṃ'; bhūrādilokānām aasambhedāya'; asāṅkaryāya avidāraṇāyeti, vyāsatīrthīyoktarītyā varṇāśramasāṅkaryābhāvāyeti vā avidhṛtiḥ'; dhāraṇapoṣaṇasamartho ata eva seturiva asetuḥ'; āśraya ityarthaḥ । dhārakatvaṃ ca na dhāryādbahiṣṭhatayā, kintvantaḥkṛtajagattvena, aśritamasmin jagatsarvamiti seturitīritaḥ'; ityukteḥ mukhyārtha eva vā setuśabdaḥ । yadyapi asa seturvidhṛtiḥ'; iti chandogaśrutipāṭhaḥ । tathāpi śākhāntarāṇāmapyatropasaṅgrahāyaivamuktiḥ । evamanyatrāpīti sampradāyavidaḥ ।

aeṣa bhūtādhipatireṣa bhūtapālaḥ'; ityādyasya mahimno asminnupalabdheḥ ।

evaṃ setusamuccāyakasautracaśabdasya yathāśrutānvayena liṅgoktiparatayā dhṛteścetyaṃśaṃ vyākhyāyedānīṃ samagraṃ sūtraṃ samānoktirūpasamākhyāparatayā vyācaṣṭe - eṣa iti ।। dhṛteritipadamatrānuṣajyate । asmin pakṣe sautracaśbada upalabdheścetyanveti । tathā ca na kevalaṃ dhṛterliṅgāt, kintu adhṛteḥ'; dhṛtiyuktāyāstadbodhikāyā upalabdheḥ vāsaneyake aya eṣo antarhṛdaya ākāśastasmin śete sarvasya vaśī'; ityādyuktvā āmnātāyāḥ aeṣa sarveśvara eṣa bhūtādhipatireṣa bhūtapāla eṣa seturvidharaṇa eṣāṃ lokānāmasambhedāya'; ityukteḥ samānokteśca dahare viṣṇureveti yojanā । samākhyāyāḥ kuto viṣṇuparatvamityata āha - eṣa iti । ityādīti luptatṛtīyāvibhaktiko nirdeśaḥ । ādiśabdena aeṣa sarvasya vaśī eṣa sarvasyādhipatireṣa sarveśvaraḥ'; iti pūrvavākyam aeṣa seturvidharaṇa eṣāṃ lokānāmasambhedāya'; ityuttaravākyaṃ ca gṛhyate । ata eva madhyasthavākyagrahaṇaṃ kṛtam । asya mahimna iti vyadhikaraṇaṣaṣṭhyau । upalabdherityāvṛttamatrānveti । tathā ca aasmin'; vājasaneyake aeṣa bhūtādhipatiḥ'; ityādinā vākyena aasya'; viṣṇorbhūtādhipatitvādimahimnaḥ aasmin'; daharākāśagate vastuni aupalabdheḥ'; uktatvāditi yojanā । ya eṣa sarvasyādhipatiḥ, yaścaiṣa sarveśvaro, yaścaiṣa prasiddho abhūtādhipatiḥ'; bhūta evādhipatirnāsyādhipatyamādimat, yaścaiṣa bhūta eva pālako, yaśca aeṣāṃ'; bhūrādilokānām aasambhedāya'; amelanāya eṣāṃ avidharaṇaḥ'; vidhāraṇasamarthaḥ, na kevalaṃ sāmarthyamātraṃ, kintu ya eṣāṃ lokānāṃ asetuḥ'; āśrayaśca, tametaṃ bhagavantaṃ brāhmaṇā vividiṣantīti śrutyarthaḥ । anena - na kevalaṃ pūrvoktahetubhyaḥ, kintu vidhṛteścāsmin prakaraṇe asa seturvidhṛtiḥ'; iti sarvādhāratvaliṅgaśravaṇādapi daharapadmastho viṣṇureva । na cāsya hṛtpadmasthatvaṃ kuta iti vācyam । aasya'; hṛtpadmasthasya amahimnaḥ'; apahatapāpmatvāderlakṣaṇasya aasmin'; sarvādhāre asarve pāpmāno ato nivartante'; ityanena aupalabdheḥ'; uktatvāt । na kevalaṃ dhṛterliṅgāt, kintu dhṛterdhṛtiyuktāyā upalabdherukteḥ । aya eṣo antarhṛdaya ākāśastasmin śete eṣa seturvidharaṇaḥ'; iti vājasaneyasamākhyāyāśca dahare viṣṇureva । samākhyāyā api kuto viṣṇuviṣayatvam? aasmin'; vājasaneyake aasya'; viṣṇoḥ amahimno'; bhūtādhipatitvāderuktatvāditi sūtrārtha ukto bhavati । yadyapi aasya mahimnaḥ'; ityādyaṃśo bhāṣye dhṛteścetyasya liṅgaparatayā yojanāyāṃ nānvitaḥ । tathāpi ṭīkāyāṃ asarve pāpmāno ataḥ'; iti tallakṣaṇokteścetyuktatvāt liṅgasya hṛtpadmasthatvarūpapakṣadharmopapādakatayāpi yojanīyaḥ ।

aetasmin khalvakṣare gārgyākāśa otaśca'; aetasya vā akṣarasya praśāsane gārgi'; 

yaduktaṃ sarvādhāratvaliṅgaśravaṇāt hṛtpadmastho viṣṇuriti, tatra sarvādhāratvaṃ kuto viṣṇutvaniścāyakaṃ, tatsamānādhikaraṇatvenāsiddhatvādityata āha - etasminniti ।। aetasya vā akṣarasya praśāsane'; iti pratīkagrahaṇena aetasya vā akṣarasya praśāsane gārgi sūryācandramasau vidhṛtau tiṣṭhataḥ, etasya vā akṣarasya praśāsane gārgi dyāvāpṛthivyau'; ityādibahuvākyāni sūcayati । imānyakṣaranaye vyākṛtāni ।

asa hi sarvādhipatiḥ sa hi sarvapālaḥ sar iśaḥ sa viṣṇuḥ'; apatiṃ viśvasyātmeśvaram'; ityādiśrutibhyastasya hyeṣa mahimā ।

nanu samākhyāśrutyuktaḥ sarveśvaratvādimahimā kuto viṣṇoravagata ityata āha - sa hīti ।। asa hi'; ityārabhya asa viṣṇuḥ'; ityantamekaṃ vākyaṃ śrutyantaragatam । apatiṃ viśvasya'; iti nārāyaṇānuvākasthaṃ vākyam । aviśvasya'; acetanaprapañcasya patiṃ aātmeśvaraṃ'; cetaneśvaraṃ nārāyaṇaṃ tadviśvamupajīvatītyarthaḥ। evamādiśrutivākyebhya ityarthaḥ । ādiśabdenaitajjātīyaṃ gṛhyate । tṛtīyārthe pañcamī। atasya'; viṣṇoḥ ahiḥ'; prasiddhau hetau vā । aeṣa sarveśvaraḥ'; ityādimahimā । tasmānnaiteṣāṃ viṣṇutvarūpasādhyasāmānādhikaraṇyāsiddhiriti vākyaśeṣaḥ ।

sarveśo viṣṇurevaiko nānyo asti jagataḥ patiḥ ।
iti ca skānde ।।

nanu sarveśvaratvādikaṃ viṣṇuvadanyasyāpi kiṃ na syādityata āha - sarveśa iti ।। atra sarvajagacchabdau cetanācetanaprapañcaparau । yadvā - jagataḥ patiriti pratiyogitvenaivoktasyānuvādaḥ । athavā - apatiḥ'; pālakaḥ । tathā ca sarveśvaraḥ sarvapālakaśca viṣṇureka eva nānyo astītyarthaḥ । iti skānda ityasya evakāroktapadādhyāhāreṇa tasyahyeṣa mahimeti pūrveṇānvayaḥ । tasmānnaitalliṅgānāmanyatra sāvakāśatvaṃ śaṅkyamiti vākyaśeṣaḥ ।

sū - oṃ ।। oṃ ।।
atatrāpi daharaṃ gaganaṃ viśokastasmin yadantastadupāsitavyam'; iti prasiddheśca ।।
samākhyāntararūpayuktyantareṇa viṣṇorhṛtpadmagatākāśasthatvaṃ sādhayatsūtraṃ paṭhitvā vyācaṣṭe - prasiddheśceti ।। itītyanantaraṃ śrutāviti śeṣaḥ । atasya'; viṣṇoḥ atasya'; hṛtpadmasthasyeti tadarthaḥ । anena - sūtre asyāsminnitipadadvayaṃ pūrvasūtrādanuvartanīyam । tathā ca na kevalaṃ vājasaneyasamākhyānāt, kintu aasmin'; tatrāpīti taittirīyaśrutivākye aasya'; hṛtpadmasthasya viṣṇutvaprasiddheśca tatsamākhyānādapi daharapadmastho viṣṇureveti sūtrārtha ukto bhavati । adivye brahmapure hyeṣa vyomnyātmā sampratiṣṭhitaḥ'; ityātharvaṇe prasiddheśca । aya eṣo antarhṛdaya ākāśastasminnayaṃ puruṣaḥ'; iti taittirīyavākyāntare prasiddheśceti sūtrasya yadvṛttyantaraṃ ṭīkāyāṃ sūcitaṃ, tadbhāṣyasthetiśabdasyādyarthatvamāśrityeti draṣṭavyam । śrutau adaharaṃ vipāpmaṃ paraveśmabhūtaṃ yatpuṇḍarīkaṃ puramadhyasaṃstham'; iti vākye yat adaharam'; alpaṃ parasya brahmaṇaḥ sadmabhūtam, ata eva vigatapāpaṃ dehākhyabrahmapuramadhye saṃsthaṃ hṛdayakamalaṃ prakṛtaṃ tattatreti parāmṛśyate । tathā ca atatrāpi'; puṇḍarīke api yat adaharam'; alpaṃ gaganamasti tasmin aantaḥ'; antare aviśoko'; viśokaṃ viśokapadopalakṣitaṃ jarādiśūnyaṃ yadbrahma tadupāsitavyamityarthaḥ । viśokaḥ iti liṅgavyatyayaḥ chāndasaḥ । tattvapradīpe tu - liṅgavyatyāsastasya puruṣatvajñāpanārthaḥ । aya ātmāpahatapāpmā vijaro vimṛtyurviśokaḥ'; ityādāvuditaguṇānāmadhikaraṇaikyabalena sannidhīyamānānāmanukarṣaṇārthaśceti prayojanamuktam ।

tadantassthatvāpekṣatvānna suṣiraśrutivirodhaḥ ।।

nanu sākṣāt padmagatasya viṣṇutvābhyupagame suṣiraśrutivirodhaḥ । evaṃ padmagatākāśasyaiva viṣṇutvābhyupagame api suṣiraśrutivirodhaḥ, suṣiraśabdasyākāśavācitvāt । etadvihāya daharapadmasyākāśatvaṃ, viṣṇostvākāśagatatvaṃ, tasyaiva sarvādhāratvamityupagame api suṣiraśrutivirodhaḥ । tatra sākṣātsuṣirasya sarvādhāratvokterityata āha - tadantasstheti ।। buddhyā viviktasuṣiraśrutipadaṃ ṣaṣṭhyantamatrānvīyate । tathā ca asuṣiraśruteḥ'; iti suṣirapadaghaṭitaśruteḥ atadantassthāpekṣatvāt'; padmagatasuṣirāntassthaparamātmānamapekṣya pravṛttatvāttasya ca sarvādhāratvānna suṣiraśrutivirodho asmadabhyupagamasyetyarthaḥ । yathā mandirasthamañjūṣāntargatamapi vastu mandirasthamiti saṅgīyate, evamihāpīti bhāvaḥ । tadantassthatveti pāṭhe paramātmanaḥ suṣirāntassthatvamapekṣya śruteḥ pravṛttatvādityarthaḥ ।

sū - oṃ ।। itaraparāmarśātsa iti cennāsaṃbhavāt ।।

aparaṃ jyotirupasampadya svena rūpeṇābhiniṣpadyate,'; aeṣa ātmeti hovāca'; iti jīvaparāmarśātsa iti cet - 

bhagavato hṛtpadmasthatvamākṣipya samādadhatsūtramupanyasyākṣepāṃśaṃ tāvadvyācaṣṭe - itareti ।। aniṣpadyate'; ityanantaramityuktasyeti śeṣaḥ । asya ca samāsapraviṣṭajīvapadenānvayaḥ । anena sūtre asminnasyetyasyānuvṛttiḥ । itarapadaṃ siddhāntyabhimatabrahmapratiyogijīvaparam । ata eva śrutāveṣa iti jīvaparāmarśaḥ । siddhānte śrutyarthastu vakṣyate ।

na, tasya svato apahatapāpmatvādyasambhavāt ।।

dhṛtisūtrāt aasyāsmin upalabdheḥ'; ityasyānuvṛttimabhipretyaparihārāṃśaṃ vyācaṣṭe - neti ।। hṛtpadmastho na jīva ityarthaḥ । kuto netyatastatrānuvṛttavākyena aasmin'; prakaraṇe aasya'; apahatapāpmatvāderupalabdherityasya hetorlābhāttamanupanyasyoktahetorjīve niravakāśatvoktiparatayāsambhavādityaṃśaṃ vyācaṣṭe - tasyeti ।। muktabhāvamādāya jīve sambhavāt asiddhivārāṇāya - svata iti ।। svātantryeṇetyarthaḥ । satyakāmatvādikamādiśabdārthaḥ । anena - aasmin'; aparaṃ jyotiḥ'; itivākye abhivyaktikartṛtvenoktasya prakṛtasyopasampattikarmībhūtādbrahmaṇa itarasyāsya jīvasyātmeti aya ātmā'; ityuktahṛtpadmasthātmatvavidhānāya aeṣaḥ'; ityetacchabdena aparāmarśāt'; upasthāpanāt । jīvaparāmarśakaitacchabdaśravaṇāditi yāvat । dahare sa jīva eva, na viṣṇuriti cet - na hṛtpadmastho jīvaḥ। kutaḥ? asminprakaraṇe asyāpahatapāpmatvāderupalabdheḥ śravaṇāt । asya cāsmin jīve svato asambhavāditi sūtrārtha ukto bhavati ।

sū - oṃ ।। uttarāccedāvirbhūtasvarūpastu ।।

asa tatra paryeti jakṣan krīḍan ramamāṇaḥ'; ityādyuttaravacanājjīva eveti cet - 

jīvasyāpahatapāpmatvādyasambhavamākṣipya samādadhatsūtramupanyasyākṣepāṃśaṃ tāvadvyācaṣṭe - uttarāditi ।। aityādyuttaravacanāt'; evaṃrūpāddaharavākyāpekṣayā parāmarśavākyāpekṣayā vānantarādvacanādityarthaḥ । vacanādityanantaram asyāsminnupalabdherityanuṣajyate । sambhavāditi śeṣaḥ । aasya'; satyakāmatvasya aasmin'; jīve pratītestata eva viśokatvādeḥ aupalabdheḥ'; siddheruktaguṇānāṃ sambhavāditi tadarthaḥ । jīva ityanena pūrvasūtrātsa ityasyānuvṛttiḥ sūcitā। neśvarā iti evaśabdārthaḥ । hṛtpadmastha iti vartate ।

na, tatra hi parameśvaraprasādādāvirbhūtasvarūpo mukta ucyate ।

nañanuvṛttyā parihārāṃśaṃ vyācaṣṭe - neti ।। naitadvākyabalena jīvasya satyakāmatvādiguṇān sambhāvya hṛtpadmasthatvaṃ vācyamityarthaḥ । kuto netyato abhihitam aāvirbhūtasvarūpastu'; ityaṃśaṃ tatreti padādhyāhāreṇa vyācaṣṭe - tatreti ।। asa tatra'; ityuttaravākya ityarthaḥ । tatra aāvirbhūtasvarūpaḥ'; ucyate iti sambandhaḥ । āvirbhūtasvarūpaḥ ityasya vyākhyānaṃ mukta iti । hiśabdo yata ityarthe । uttaravacanādityatrāpi sambadhyate । tathā ca auttaravacanāt'; asvena rūpeṇa'; iti jaḍadehatyāgottarakālīnasvarūpābhivyaktiśruteḥ । atra muktasyokteḥ hṛtpadmasya ca dehāntaravṛttitayā muktatvāyogāt nāyaṃ jīva iti bhāvaḥ । nanvasya muktaviṣayatve api muktasyāpi jīvatve nāstyeva jīve apahatapāpmatvādisambhavaḥ । na ca tasya hṛtpadmasthatvāyogaḥ, yato jīvo bhāvibhāvenāpahatapāpmatvādiguṇaḥ idānīṃ hṛtpadmagatatayocyata ityata āha - parameśvaraprasādāditi । evetyanuvartate । anena tu śabdo vyākhyātaḥ । parameśvaraprasādādityanena uttarādityetaduttamādityapi vyākhyātam । atra mukta iti na sautrapadavyākhyānamātram । kintūddeśyasamarpakaṃ ca । anena āvṛttistuśabdasya yathāśrutānvayaśca sūcitaḥ । tathā ca yo atra mukta ucyate sa tu parameśvaraprasādādeva aāvirbhūtasvarūpaḥ'; āvirbhūto vyaktaḥ svarūpaḥ apahatapāpmatvādiḥ svadharmo yasya sa tathoktaḥ । ato na svato apahatapāpmatvādiguṇakaḥ, ato na daharasthaḥ jīva iti yojanā ।

yatprasādātsa mukto bhavati sa bhagavān pūrvoktaḥ।।

nanu aparaṃjyotirupasampadya svena rūpeṇābhiniṣpadyate'; ityatra muktasyābhivyaktāpahatapāpmatvādiguṇakatvamevocyate, na tu tadguṇānāṃ parameśvarādhīnatvam । atastatsvata evetyata āha - yaditi ।। asya yacchabdasya dvitīyatacchabdenānvayaḥ । prasādo nāma icchāviśeṣaḥ । punaḥ sa ityuktyā sūtre anuvṛttasya sa ityasyāvṛttiḥ sūcitā । pūrvokta ityanena sūtre uttaratretyasya pratiyogitayā pūrvatretyupaskāryamityuktaṃ bhavati । tathā ca ayatprasādāt'; yasyānugrahāt asaḥ'; jīvo amuktaḥ'; apahatapāpmatvādiguṇo bhavati । asaḥ'; guṇapradātā bhagavān, apūrvoktaḥ'; aparaṃjyotirupasampadya'; iti pūrvavākye atathā'; guṇapradātṛtayā ukta iti yojanā। anyathā lyabantapadaṃ vyarthaṃ syāditi bhāvaḥ । ukta ityanantaraṃ yata iti śeṣaḥ । asyātonātra muktaguṇaprāpteḥ parameśvarādhīnatvoktyabhāva ityupaskṛtavākyenānvayaḥ । athavā - nanu jīve anyādhīnasya tadguṇajātasya sattvātsa evāpahatapāpmatvādinokto hṛtpadmasthaścāstvityata āha - yaditi । yojanā tu - yatprasādātsa jīvo jaḍadehānmukto bhavati, mukto bhūtvā ca sopahatapāpmatvādiguṇo bhavati, sa bhagavāneva apūrvoktaḥ'; aeṣa ātmāpahatapāpmā'; ityādipūrvavākye tathāpahatapāpmatvādinokto na jīvaḥ । dātṛpratigṛhītrormadhye dātureva mukhyatvānmukhyāmukhyayośca mukhyasyaiva grāhyatvāditi ।।

anena - asya aeṣa samprasādo asmāccharīrātsamutthāya'; ityaktasya jīvasya auttarāt'; daharavākyāpekṣayā parāmarśavākyāpekṣayā vānantarāt asa tatra paryeti'; ityādivacanāt aasmin'; pūrvaprakṛte jīve aasya'; satyakāmatvasya aupalabdheḥ'; pratīteḥ, tata evāsya viśokatvādeḥ siddheśca । ata evāsyoktaguṇāsambhavābhāvātsa hṛtpadmastho jīva eva neśvara iti cet - na, yatastatra asvena'; ityuttaravākyabalādāvirbhūtasvarūpo mukta ucyate । sa ca dehānantargatatayā na hṛtpadmastho bhavatīti bhāvaḥ । na ca muktasyāpi jīvatvena tatrāpahatapāpmatvahṛtpadmasthatvayorbhinnakālīnatve api sāmānādhikaraṇyopapatterasti punastasya prāptiriti vācyam । yato atra vākye yo mukta ucyate sa uttarāduttamātparameśvaraprasādādevāvirbhūtasvarūpo na svataḥ । na cātra muktasya tadguṇatvamevocyate, na parameśvarādhīnatvaṃ tadguṇajātasyeti vācyam । yataḥ pūrvatra aparaṃ jyotiḥ'; iti pūrvavākye yatprasādātsa mukto bhavati sa paramātmā tathā guṇapradātṛtayocyate । na ca yathākathaṃ cit jīvasyāpahatapāpmatvādiguṇakatvātpunastatprāptiriti vācyam । yato yasmāduttarāduttamādbhagavatastatprasādātsa muktaḥ aāvirbhūtasvarūpaḥ'; abhivyaktāpahatapāpmatvādiguṇakaḥ sa tu bhagavāneva pūrvatra aeṣa ātmāpahatapāpmā'; iti pūrvavākye ukto, na muktajīva iti sūtrārtha ukto bhavati । śrutyarthastu aeṣaḥ'; jīvo yataḥ asamprasādaḥ'; samyagviṣṇuprasādavān ato aasmāt caramaśarīrāt'; asamutthāya'; muktaḥ ayatparaṃ'; ajyotiḥ'; brahma aupasampadya'; prāpya svena rūpeṇa aabhiniṣpadyate'; abhivyajyate asa uttamaḥ puruṣaḥ'; paraṃ jyotirakhyaḥ । muktasya viṣayaiścaraṇaprakāramāha - sa iti । asaḥ'; prāptinijānandāvirbhāvo muktaḥ atatra'; muktisthāne paramātmānugraheṇaiva ajakṣan'; svāpekṣitaṃ bhakṣayan hasanvā jñātibhissaha muktaiḥ ajñātibhiḥ pūrvakalpamuktaiḥ akrīḍan'; strībhiḥ aramamāṇaḥ'; ratiṃ prāpnuvan prākṛtastryādiviṣayasaukhyamanubhavan aparyeti'; paritaḥ sañcaratīti ।

sū - oṃ ।। anyārthaśca parāmarśaḥ ।।

yaṃ prāpya svena rūpeṇa jīvo abhiniṣpadyate sa eṣa ātmeti paramātmārthaśca parāmarśaḥ ।।

nanu aeṣaḥ'; iti jīvaṃ parāmṛśya aātmā'; iti tasya hṛtpadmasthātmatvābhidhānādamukhyāpahatapāpmatvādiguṇo api jīvaḥ etacchabdaparāmarśabalena hṛtpadmasthātmā kiṃ na syādityāśaṅkāṃ pariharatsūtramupanyasya aitaraparāmarśātsa iti cenna'; ityanuvṛttapūrvavākyenāpekṣitasya siddhāntapratijñāyāśca lābhānnetyuktasādhye hetutayā sūtraṃ vyācaṣṭe - anyeti ।। śrutau aparaṃjyotiḥ'; iti napuṃsakapadanirdiṣṭasya yamiti pulliṅgena nirdeśo liṅgasyāvivakṣitatvādvā viśeṣyaśabdavivakṣayā vā yuktaḥ । anena śrutau paraṃjyotiriti ekaṃ padam । yadvakṣyati aparaṃjyotiḥśabdena paramātmaivocyate'; iti, tacca aparaṃjyotiḥ paraṃbrahma'; iti paurāṇikarūḍhyā viṣṇuvācītyuktaṃ bhavati । jyotiḥ prakāśarūpaṃ paraṃ brahmeti bhinne pade ityapi kecit । asmin pakṣe uktabhāṣyavirodhaḥ । kiṃ ca yaṃ aparaṃjyotirākhyaṃ bhagavantam'; iti yacchabdavyākhyānaparaṭīkāvirodhaḥ । aparaṃjyotiḥ paramātmānam'; iti viṣṇutattvanirṇayaṭīkāvirodhaśca । śrutāvupasampadyetyasyārthaḥ prāpyeti । sautrānyapadaṃ pūrvapakṣyabhimatajīvapratiyogitayā vyākhyāti - paramātmeti ।। paramātmaivārtho abhidheyo yasya sa tathoktaḥ । aparāmarśaḥ'; etacchabdaḥ । yadvā - paramātmana evātmatvavidhānamarthaḥ prayojanaṃ yasya sa, tathoktaḥ । tathātve aparāmarśaḥ'; etacchabdena parigrahaṇamityarthaḥ । sūtrabhāṣyayoścaśabdastu na kevalaṃ jīvapakṣe apahatapāpmatvāsambhavākhyabādhakasadbhāvaḥ, kintu parāmarśākhyasādhakābhāvaśceti samuccayārthastuśabdārtho vā । candrikāyāṃ tu - na kevalaṃ parāmarśasyar iśvarapakṣe bādhakatvābhāvaḥ, kintu jīvapakṣasādhakatvābhāvaścetyuktatvātparāmarśo jīvānyeśvarārtha eva ityavadhāraṇārthatayā vyākhyātaḥ । anena - aitaraparāmarśāt'; itaraṃ jīvaṃ aeṣaḥ'; iti parāmṛśya tasya hṛtpadmasthatvavidhānātsa hṛtpadmastha ātmā jīva eva neśvara iti cet - na, kutaḥ? yataḥ aeṣaḥ'; iti parāmarśaḥ aanyārthaḥ'; jīvānyeśvarārtha eva, na jīvārthaḥ, ataḥ । athavā - na kevalamasambhavāt, kintu yataḥ parāmarśo anyārtho api । yadvā - asambhavānna hṛtpadmastho jīvaḥ, kintvīśvara eva । na caivaṃ parāmarśāyogaḥ । yataḥ aparāmarśaḥ'; etacchabdastu anyārtha iti tredhāsūtrārtha ukto bhavati । ayaṃ prāpya'; yatsamīpaṃ prāpyeti । anena jīvaḥ paraṃ jyotirākhyaṃ paramātmānamupasampadyāparokṣato jñātvā atha samīpaṃ prāpyavidyāvidhūnanenānandādinā svena rūpeṇābhiniṣpadyate āvirbhūtasvaguṇo bhavatīti yāvat । yaṃ prāpya svarūpeṇābhiniṣpadyate jīvaḥ, sa eṣa ātmā ya ātmeti prāguktaḥ paramātmeti hovāca brahmādīn prati rameti siddhānte śrutyarthaḥ ।

sū - oṃ ।। alpaśruteriti cettaduktam ।।

adaharaḥ'; ityalpaśruterneti cet - 

uktamākṣipya samādadhātsūtramupanyasya śrutyudāharaṇenākṣepāṃśaṃ tāvadvyācaṣṭe - alpeti ।। adaharaḥ'; iti pratīkagrahaṇena adaharo asminnantara ākāśastasminyadantaḥ'; iti vākyaṃ gṛhyate । alpapadaṃ cālpasthānasthitiparam । śruterityanantaramasambhavādityanuvartate । tathā ca adaharaḥ'; iti vākye aasmin'; daharagate vastunyalpasthānasthitirūpaliṅgaśrutestasyāścāsminparamātmani aasambhavāt'; anupapatterityanvayaḥ । asmāddhetorna dahare viṣṇuḥ, kintu sa jīva evetītarasūtrānuvṛttapratijñayānvayaḥ ।।

na, anicāyyatvādevaṃ vyomavacca'; ityuktatvāt ।

sūtre anuvṛttanaña āvṛttimabhipretya parihārāṃśaṃ vyākhyāti - neti ।। nālpasthānasthitiśravaṇaṃ viṣṇāvanupapannamityarthaḥ । kuto netyataḥ pravṛttaṃ taduktamityaṃśaṃ yata ityadhyāhārābhiprāyeṇa hetutayā vyākhyāti - nicāyyatvāditi । atrāpīti śeṣaḥ । tathā ca anicāyyatvāt'; ityatra sarvagatasyāpi viṣṇorvyomavadalpasthānasthiteruktatvādityarthaḥ ।

aeṣa ma ātmāntarhṛdaye jyāyān'; iti śrutyuktatvācca ।।
।। iti daharādhikaraṇam ।।

nanu yuktaṃ vyomnoṃ'śato alpaukastvam, aṃśasyāpūrṇatvāt । brahmaṇi tu aṃśo api pūrṇa iti kathaṃ tasyāṃśato alpaukastvamityataḥ sūtraśeṣaṃ prakarāntareṇa vyācaṣṭe - eṣa ma iti ।। ca śabdo yuktisamuccaye । sūtrakṛcchrutyuktisamuccaye vā । aguṇāḥ śrutāḥ'; iti śrutisamuccaye vā । ayasmin'; iti smṛtisamuccaye vā । anena aalpaśruteḥ'; adaharaḥ'; iti vākye sarvagate vastunyalpasthānasthitiśravaṇāt, tasyāśca viṣṇāvasambhavādanupapatterna dahare viṣṇuḥ, kintu sa jīva eveti cet - na, yataḥ ataduktaṃ'; tatra nicāyyatvāditi pūrvatra tasya sarvagatasyāpi viṣṇorvyomavattadalpasthānasthitatvam, tasmādupāsanārthaṃ yuktamityuktam । na cāṃśatopi sarvagatatayā tatra tadanupapattiḥ । yatastasyāṃ aeṣa ma ātmā'; iti chandogaśrutau tena sarvajyāyastvena vṛddhatamatvena vyāptatvenaiva prakāreṇa tasya viṣṇostaddhṛdayasthatvamuktaṃ smṛtyuktaṃ cāta iti sūtrārtha ukto bhavati । na ca śrutismṛtyuktamapi kathametadaṅgīkārārhaṃ, yuktivirodhāditi vācyam । brahmaṇo acintyaśaktitvādupapatteḥ । aguṇāḥ śrutāḥ'; ayasminviruddhagatayaḥ'; ityādivacanācca । mama hṛdaye ya aātmā'; paramātmāsti । upalakṣaṇametat । sarvahṛdaye ca ya āste eṣaḥ hṛdayasthāṃśarūpo bhagavān ajyāyān'; vṛddhatamaḥ deśakālaguṇaiḥ pūrṇa iti śrutyarthaḥ । upaniṣaddraṣṭṛṛṣivākyametat ।।

।। iti daharādhikaraṇam ।।

।। anukṛtyadhikaraṇam ।।

adṛśyatvādayaḥ parameśvaraguṇā uktāḥ । ateṣāṃ sukhaṃ śāśvataṃ netareṣām । tadetaditi manyante anirdeśyaṃ paramaṃ sukham'; ityādinā jñānisukhasyāpyanirdeśyatvamajñeyatvaṃ cocyata iti ।।

atrādhikaraṇe akathaṃ nu tadvijānīyām'; iti vākyoktaṃ jñānārthaṃ jñeyaprārthanāviṣayatvaṃ vā akathaṃ nu tadvijānīyāṃ kimu bhāti'; iti brahmajñānānukūlābhivyaktyākhyabhānaprārthanāviṣayatvarūpaṃ vā ānukūlyena gṛhyamāṇatvaṃ liṅgaṃ brahmaṇi samanvīyate । śrutyādisaṅgatiṃ viṣayādikaṃ ca sūcayan sayuktikaṃ pūrvapakṣaṃ darśayati - adṛśyatvāditi। auktāḥ'; ānandamayādhikaraṇe udāhṛtādṛśya iti vākye iti bhāvaḥ । uktā ityanantaraṃ tatra praviṣṭamiti śeṣaḥ । prathamādipadenāniruktatvādeḥ, dvitīyena akathaṃ nu tadvijānīyāṃ kimu bhāti na bhāti vā'; iti samanvetavyaliṅgabodhakottarārdhasya ca grahaṇam । na kevalaṃ viṣṇoḥ, kintu jñānisukhasyāpītyaperarthaḥ । evārtho vāpiśabdaḥ ānumānikasūtragatāpipadavat । aajñeyatvaṃ'; sākalyenājñeyatvaṃ durjñeyatvamiti yāvat । caśabdaḥ parasparasamuccaye, ānukūlyena gṛhyamāṇatvarūpasamanvetavyaliṅgasamuccaye vā । pūrvaśratyanusārādadṛśyatvādaya iti, etacchrutyanusārādanirdeśyatvamiti vyutkramaḥ। yadyapi atadetaditi'; etadevodāhartavyam । tathāpi pūrvapakṣe tacchabdārthapradarśanāya ateṣām'; iti pūrvavākyaikadeśopanyāsaḥ । ata eva tattvapradīpe teṣāmiti prastutiḥ pūrvapakṣotthāpiketyuktam । tathācetthaṃ yojanā - pūrvamānandamayādhikaraṇe ye adṛśyatvādayo guṇāḥ parameśvarasyoktāḥ । tatra teṣu praviṣṭamanirdeśyatvamajñeyatvaṃ ca ateṣāṃ sukham'; iti prakṛtyāmnātena atadetat'; ityādinā kāṭhakavākyena pūrvapakṣirītyā samīpasthāttacchabdāt parāmṛṣṭasya ajñānisukhasyāpi'; jñānisukhasyaivocyata iti । pūrvārdhenānirdeśyatvasyottarārdhe ca akimu bhāti na bhāti'; ityanena durjñeyatvaparyavasitājñeyatvasya cārthāduktatvāditi bhāvaḥ । ṭīkāyāmadṛśyatvapadasyānirdeśyatvaparatvādanirdeśyatvamiti pāṭhābhyupagamādvā na tadvirodhaḥ । atrānirdeśyatvamajñeyatvaṃ cocyata iti phaloktiḥ, ānukūlyena gṛhyamāṇatvasyaivātra vicāryatvāt । tattu dvitīyādiśabdopāttavākyena caśabdena vā sūcitamiti draṣṭavyam । yata evamataḥ pūrvoktamayuktamiti bhāvaḥ । anenānandamayādhikaraṇoktādṛśyatvājñeyatvarūpasyānirdeśyatvāniruktatvarūpasya ca tatrānyatra ca sattve jñānisukhe ativyāptyākṣepāt itaramātraniṣṭhatvetvasambhavākṣepātphalatastenāsyākṣepikī saṅgatiruktā bhavati । tathā caśabdasūcitamānukūlyena gṛhyamāṇatvaṃ viṣayaḥ । viṣṇoranyasya veti sandehaḥ । jñānisukhasyaiveti pūrvaḥ pakṣaḥ । anirdeśyatvājñeyatve ca tasyaiveti phalaṃ, sukhaśrutiḥ, prakṛtatvādirupayuktiśca sūcitā bhavati ।

ato vakti - sū - oṃ ।।
anukṛtestasya ca ।
।।

atameva bhāntamanubhāti sarvam'; ityanukṛteḥ, atasya bhāsā sarvamidaṃ vibhāti'; iti vacanācca paramātmaiva anirdeśyasukharūpaḥ ।

siddhāntayatsūtramavatārya vyācaṣṭe - ata iti ।। aityanukṛteḥ'; ityanubhānaśruterityarthaḥ । anubhānaṃ nāma tadicchānurodhena bhānaṃ kriyāviśeṣaḥ । sūtre tasyetyasyānukṛterityanenāpi sambandhe tenaivānukaraṇapratisambandhina ānukūlyena gṛhyamāṇasya tatkartuḥ sūryāditejasaśca lābho bhavatīti spaṣṭatvāttadubhayānuktiḥ । yadvā - pūrvasūtrāttadityasya vipariṇatasyehānuvartanādubhayalābho bhavatītyāśayena tadubhayānuktiḥ । na kevalaṃ tasyetyetat samanvetavyānukūlyena gṛhyamāṇatvākhyaliṅgadharmiṇaḥ, sūryāditejasaśca parāmarśakaṃ, kintu śrutipratīkarūpamapi sarvajagatprakāśakatvaparaṃ cetyāśayena taddhetvantaraparatayā vyācaṣṭe - tasyeti । aiti vacanāt'; ityanena sūtre ityukteriti śeṣo darśitaḥ । yadyapi sūtrabhāṣyayoḥ aanubhāti'; itiśrutyanusārādanubhānāditi vācyam । tathāpi tāpinī pācinī caiva śoṣiṇī ca prakāśinī । naiva rājan raveśśaktiḥ śaktirnārāyaṇasya sā ।।

iti aitareyabhāṣyodāhṛtapādmavacanātsūryādikartṛkapratapanādikamapi paramātmādhīnamiti darśayitumanukṛterityuktam । sūtre tadanusāribhāṣye ca caśabdo dvitīyasūtrasya vakṣyamāṇavyākhyānabhedena sarvajagatprakāśakatvarūpoktahetusamuccaye vā, sūryādyaprakāśyatvarūpānuktahetusamuccaye vā draṣṭavyaḥ । sūtre samanvayasūtrādanuvṛttasya vidheyaparasya tattvityasyārthamāha - paramātmaiveti । na tu jñānisukhamityevaśabdārthaḥ । liṅgasamanvayena bhavatphalaṃ darśayati - anirdeśyeti । anirdeśyaścāsau sukharūpaśca iti vā, anirdeśyaṃ yatsukhaṃ tadrūpa iti vā vigrahaḥ । atra rūpaśabdo bhinnakramaḥ । tathā cānirdeśyaṃ paramaṃ sukhaṃ paramātmarūpamityanvayaḥ । eka ityādau pulliṅgena prakṛtasyaitaditi napuṃsakaliṅgena grahaṇāya rūpaśabdaprayogaḥ । anugrāhyascetyapi draṣṭavyam । vastutastu - vacanāccetiśabdasya sukharūpaścetyapi sambandhe tenaivānukūlyena gṛhyamāṇākhyaḥ sādhyadharmī sūcita iti dhyeyam । yadyapyanirdeśyatvamajñeyatvaṃ cetyupakramādubhayaṃ grāhyaṃ, na tvekaṃ, sukharūpamiti cādhikam । tathāpi pūrvapakṣyuktasukhaśruteḥ sukharūpe brahmaṇi sāvakāśatvajñāpanāya atadetat'; itivākyoktamanirdeśyasukharūpatvameva gṛhītam । ajñeyatvamapi draṣṭavyam । yadyapyatra bhāṣye liṅgadvayasyānukūlyena gṛhyamāṇasya vā anirdeśyasukharūpasya vā viṣṇutve sādhye sākṣāddhetutvaṃ bhāti । ṭīkāyāṃ tu - atadetat'; iti śrutisthatacchabdena samīpoktajñānisukhaparityāgena acetanaścetanānām'; iti vyavadhānena prakṛtaparamātmagrahaṇe liṅgadvayaṃ hetutvena yojitam । tathāpi hetudvayena tacchabdena jñānisukhaparityāgena paramātmana eva grahaṇasiddhau tata eva tacchabdagṛhītasya paramātmana evānirdeśyasukharūpatvaṃ paryavasyatītyāśayena bhāṣye liṅgadvayasya prakṛtasādhyahetutvenoktirityavirodhaḥ । kecittu - aparamātmaivānirdeśyasukharūpaḥ'; iti bhāṣyamevānukṛtisūtre aānandamayobhyāsāt'; ityādāviva samanvetavyaśabdāderviṣṇuparatva eva heturnocye, kintvanirdeśyaṃ sukhamityatra samīpoktajñānisukhaparityāge heturucyate ityatra jñāpakaṃ, ṭīkāpi tadanusāriṇītyāhuḥ । tathā cāyaṃ siddhānte śrutyarthaḥ - 
eko vaśī sarvabhūtāntarātmā ekaṃ rūpaṃ bahudhā yaḥ karoti ।
tamātmasthaṃ ye anupaśyanti dhīrāḥ ।।

iti pūrvavākye aya eko'; jñānānandādyabhinnaḥ samābhyadhikaśūnyo vā yaḥ sarvamasya vaśe astīti asarvavaśī'; yaḥ asarvabhūtāntarātmā'; sarvaprāṇināmantarniyāmakaḥ aya ekaṃ'; svasvarūpaṃ bahudhā karoti niyamyānantyāt । ataṃ'; prakṛtam aātmasthaṃ'; jīvahṛdayasthitaṃ ye adhīrāḥ'; jñāninaḥ anupaśyantīti prakṛtā ye jñāninasteṣāmeva aśāśvataṃ sukhaṃ'; nityābhivyaktasaukhyaṃ netareṣām । anena brahmasāmarthyamuktaṃ bhavati । evaṃ anityo nityānām'; iti vākyamapi brahmamāhātmyaparatayā vyākhyeyam । atadetat'; ityādināpi prakṛtabhagavatsvarūpameva viśeṣataḥ pratipādyate iti । manyante ityasyottaratrānvayaḥ । tathā ca ayato vāco nivartante'; aeṣo asya parama ānandaḥ'; ityādau prasiddham anirdeśyaṃ paramaṃ sukhaṃ kathaṃ nu tadvijānīyāmiti manyante ityānukūlyena gṛhṇanti । jñānārthaṃ tadbhānaṃ vā prārthayante । akimu bhāti na bhāti vā'; iti tasya durjñeyatvaṃ ca vadanti jñāninaḥ । tat brahmaṇo rūpaṃ svarūpabhūtaṃ sukhametadekaṃ rūpaṃ bahudhā yaḥ karotītiprakṛteśvararūpābhinnamiti manyante jñānina iti । etacchabdasyeśvaraparatve api rūpaśabdasāmānādhikaraṇyāt napuṃsakaliṅgatopapattiḥ । taduktaṃ nyāyavivaraṇe - ayadbrahmānirdeśyaṃ sukhamiti vadanti tadetatsvarūpamiti manyanta iti'; । kāṭhakabhāṣye tu - tad aguhyaṃ brahma sanātanam'; ityupakrāntam । arūpaṃ rūpaṃ pratirūpo babhūva'; iti jīvasya pratibimbatvamuktam । rūpaśabdena prakṛtametat aekaṃ rūpam'; ityatra prakṛtaṃ ca bhagavadrūpam aanirdeśyam'; itthamiti sākalyena nirvaktumaśakyaṃ paramaṃ sukhamiti manyante jñānina iti sukharūpatvavidhiparatayā vyākhyātam । bhāṣye apyanirdeśyasukharūpa ityetāvanmātragrahaṇena śrutau sukharūpatvaṃ vidheyamiti sūcitam । tadanirdeśyaparamasukhātmakaṃ bhagavadrūpaṃ tatparasādamṛte kimu bhāti na bhāti veti samyagbhāti na bhātīti kathaṃ nvahaṃ jānīyāmiti śiṣṭavākyārthastatraivoktaḥ । vivṛtaṃ caidvyāsatīrthīye - atat'; anirdeśyaparamasukhātmakaṃ bhagavadrūpaṃ tatprasādamṛte kimu samyagbhāti? na bhāti vāti? iti praśnottarabhūtam ekaṃ niścitārthaṃ akathamahaṃ vijānīyāṃ'; na kenāpi prakāreṇeti । atretiśabda ubhayānvayī । tathā ca kimu bhātīti praśnasyottarabhūtaṃ na bhātītivākyoktamekamajñeyatvarūpamarthamiti yojanā । kecittu - yadevaṃ brahma tatprasādamṛte anu'; idānīṃ akathamahaṃ vijānīyām'; prārthanīyāṃ liṅ । na kathamapītyarthaḥ । jñānivākyānukaraṇametat । bhagavatprasādādapi kiṃ sākalyena tajjñānaṃ bhavatīti naciketā yamaṃ pṛcchati - kimu bhātīti । uśabdaḥ samyagityarthe । tathātve samyagiti śeṣaḥ । uttaramāha yamaḥ - na bhātīti । vāśabdoṣa'vadhāraṇe । na bhātyeveti vyākhyāti ।

na hi jñānisukhamanubhāti sarvaṃ, na ca tadbhāsā ।

nanu atameva bhāntam'; iti vākye sūryāditejasāṃ paramātmādhīnaprakāśakartṛtvasya atasya bhāsā'; itivākye ca sarvasya jagatastatprabhāprakāśyatvasya ca śravaṇena asiddhiparihāre kutastayorviṣṇutvasādhyenāvyabhicaritatvam, yena talliṅgadvayabalātsamīpoktajñānisukhapāmarśaparityāgaḥ syādityata āha - na hīti ।। sarvamityubhayānvayī । tathā ca ahi'; yasmāt asarvaṃ'; sūryāditejaḥ jñānisukhamanusṛtya ana bhāti'; na prakāśate । tathā atadbhāsā'; tasya jñānisukhasya prakāśena asarvaṃ'; jagat ana bhāti'; na prakāśate cetyarthaḥ । vakṣyamāṇapramāṇavirodhāditi bhāvaḥ । caśabdaḥ samuccaye । ato na liṅgadvayamanyatrāvakāśavaditi vākyaśeṣaḥ ।

aahaṃ tattejo raśmīt'; iti nārāyaṇabhāsā hi sarvaṃ bhāti ।।

astvetadubhayaṃ jñānisukhe anupapannam । tathāpyanena kutaḥ paramātmano grahaṇaṃ, asya paramātmatvasādhyasāmānādhikaraṇyāniścayādityatastatra dvitīyasūtrasthāpipadena sūcitāṃ śrutimāha - ahamiti ।। ahamitītyanantaraṃ śruteriti śeṣaḥ । itiśabda ādyārthe । tena atameva bhāntamanubhāti sarvaṃ tasya bhāsā sarvamidaṃ vibhāti'; ityātharvaṇaśrutirapi gṛhyate । nārāyaṇeti । nārāyaṇādhīnabhāsetyarthaḥ । hiśabdo yata ityarthe, prasiddhau ca । asarvaṃ'; sūryāditejaḥ abhāti'; prakāśate । yadvā - anārāyaṇabhāsā'; nārāyaṇīyabhāsā asarvaṃ'; jagat abhāti'; prakāśasya ityarthaḥ । aiti jñāyate'; iti śeṣaḥ । śrutau araśmīt'; ityanena sūryāditejasāṃ nārāyaṇādhīnaprakāśakartṛtvasya, atejaḥ'; ityanena sarvasya jagato nārāyaṇīyaprakāśaprakāśyatvasya coktatvāditi bhāvaḥ । aaham'; iti, śrutistvantarnaye vyākhyātā । anena - taduktamityataḥ sūtre tadityanuvartate । tasyetyāvartate vipariṇamyate ca । asambhavāditi cānuvartate । tathā ca - 
tadetaditi manyante anirdeśyaṃ paramaṃ sukham ।
kathaṃ nu tadvijānīyām ।।

ityānukūlyena gṛhyamāṇaṃ tadetacchabdaparāmṛśyaṃ sukham anirdeśyaṃ sukhaṃ tattu viṣṇurūpameva, na samīpoktajñānisukham । kutaḥ? atasya'; sūryāditejasaḥ atasya'; ānukūlyena gṛhyamāṇasya sukhasya tasmin atameva bhāntam'; iti aanukṛteḥ'; anubhānaśravaṇāttasyaitadadhīnaprakāśakartṛtvaśravaṇādasyānyatejoniyantṛtvaśravaṇāditi yāvat । tathā tasya sarvasya jagatastasya tatprakāśaprakāśyatvasya atasya bhāsā'; iti śrutāvuktatvāttasya sarvajagatprakāśatvokteriti yāvat । tasya ca liṅgadvayasya aahaṃ tattejaḥ'; ityādiśrutyā smṛtyā ca tasminviṣṇāveva niścayenopapatterjñānisukhe ca aasambhavāt'; anupapatteḥ । tathā tasminnupasaṃhāre tasyānukūlyena gṛhyamāṇasya ana tatra sūryo bhāti'; iti vākye tasya sūryādyaprakāśyatvasyacokteśceti sūtrārtha ukto bhavati ।

sū - oṃ ।। oṃ ।।

yadādityagataṃ tejo jagadbhāsayate akhilam । yaccandramasi yaccāgnau tattejo viddhi māmakam ।।

yadetalliṅgadvayasya viṣṇuniṣṭhatvam aaham'; iti śrutyopapāditam । tatsmṛtyāpyupapādayatsūtraṃ paṭhitvā tāṃ smṛtimudāharati - apīti ।। iti smaryata ityanvayaḥ । ayat'; ādityādiṣu sthitaṃ tejastat amāmakaṃ'; madadhīnaṃ madīyaṃ ca, matteja evādityādiṣu prerakatvenāsti । tadevākhilaṃ jagat abhāsayate'; prakāśayatīti gītāsmṛtyarthaḥ ।

na tadbhāsayate sūryo na śaśāṅko na pāvakaḥ । yadgatvā na nivartante taddhāma paramaṃ mama ।।

।। iti anukṛtyadhikaraṇam ।।

kiṃ ca pāṭhake ana tatra sūryo bhāti na candratārakaṃ nemā vidyuto bhānti kuto ayamagniḥ'; ityādyānukūlyena gṛhyamāṇasya sukhasya sūryādyaprakāśyatvamucyate । tacca viṣṇoreva smaryate, ato viṣṇureva atadetat'; ityatra pratipādyaḥ, na jñānisukhamiti sūtrasyārthāntaramapipadasya yuktisamuccayārthatvaṃ cābhipretya tāṃ smṛtimudāharati - na taditi ।। atrāpītiśabdasya smaryata ityanvayaḥ । jñānino ayadgatvā'; yatprāpya punastasmānnanivartante, tanmama paramaṃ adhāma'; svarūpaṃ, tadetaddhāma sūryo ana bhāsayate'; na prakāśayate, evaṃ aśaśāṅkaḥ'; candraḥ । yadā caivaṃ tadā kuto ayamavamo agniriti gītāsmṛtyarthaḥ । anena - pūrvavyākhyāne na kevalamanukṛtyādiḥ aahaṃ tattejaḥ'; iti śrutyantare atamevabhāntamanubhāti'; ityātharvaṇādau viṣṇudharmatvena śrūyate, kintu yadādityeti smaryatepīti śrutisamuccayārthe apiśabdaḥ । dvitīyavyākhyāne tu atameva bhāntamanubhāti'; ityuttaravākyoktānukṛtyādihetoḥ ana tatra sūryo bhāti'; iti pūrvavākyoktasūryādyaprakāśyatvahetośca samuccaye apiśabdaḥ । tathā ca na kevalaṃ atadetat'; ityatroktānukūlyena gṛhyamāṇasya viṣṇutvarūpapradhānasādhye hetūkṛtamanukṛtyādikam aahaṃ tattejo raśmīt'; ityādau śrūyate, kintu yadādityeti smaryate apīti vā apiḥ । kiñca - yato na kevalaṃ prathamasūtroktaliṅgadvayaṃ, kintu tato anyadapi ana tatra'; iti kāṭhakavākye tasyānukūlyena gṛhyamāṇasyoktaṃ sūryādyaprakāśyatvarūpaṃ liṅgaṃ tasya viṣṇoḥ sambandhitvenaiva ana tat'; iti smaryate । atastadetat akathaṃ nu tadvijānīyām'; ityatra viṣṇureva pratipādya iti vā sūtrasyārthadvayamuktaṃ bhavati । ana tatra'; ityāderayamarthaḥ । pūrvaṃ brahma na samyagbhātīti tasya durjñeyatvamuktaṃ, tatkuta ityataḥ idamucyate - yasyaivaṃvidhaṃ sukhaṃ rūpaṃ atatra'; brahmaṇi sūryo ana bhāti'; tanna prakāśayatīti yāvat । candratārakamiti dvandvaikavadbhāvaḥ। evaṃ tat vidyuto api ana bhānti'; na bhāsayantīti । atameva bhāntam'; ityuttaravākyaṃ tu yadyapi vyāsatīrthakṛtātharvaṇaṭīkāyām - aetatsamākhyārūpamātharvaṇavākyaṃ'; abhāntaṃ'; bhāsayantaṃ paramātmānamanusṛtyaiva sūryādayo abhānti'; prakāśate iti vyākhyātam । tathāpi ṭīkānusārāt asarvaṃ'; sūryāditejaḥ abhāntaṃ'; prakāśamānaṃ bhagavantamanusṛtyaiva abhāti'; prakāśate । atasya'; bhagavato abhāsā'; prakāśena aidaṃ sarvaṃ'; jagati abhāti'; prakāśyata iti vyākhyeyam । vyāsatīrthīyaṃ tu vyākhyānāntaraṃ ṭīkākṛdabhipretaṃ bhaviṣyatīti tadvirodhaḥ ।।

।। iti anukṛtyadhikaraṇam ।।

।। vāmanādhikaraṇam ।।

viṣṇureva jijñāsya ityuktam । tatra ūrdhvaṃ prāṇāmunnayatyapānaṃ pratyagasyati । madhye vāmanamāsīnaṃ viśve devā upāsate ।। iti sarvadevopāsyaḥ kaścitpratīyate ।

atrādhikaraṇer iśānanāmasamanvayaḥ kriyate । śrutyādisaṅgatiṃ viṣayasaṃśayau ca sūcayati - viṣṇureveti । jijñāsāsūtre viṣṇurevasarvairmumukṣubhirmokṣārthaṃ jijñāsya ityuktamityarthaḥ । na ca tatra jijñāsyatvāyogavyavaccheda eva kṛtaḥ, na tvanyayogavyavaccheda iti vācyam । anyasyāpi jijñāsyatve tasyāpi mokṣadātṛtvāpattyā ayato nārāyaṇaprasādamṛte'; ityādivivaraṇānupapatteranyayogavyavacchedasyāpi tatrābhipretatvāt । ato atraivakāra ubhayānvayitayā vyākhyeyaḥ । tataḥ kimityata āha - tatreti । tatretyavyayaṃ tadityarthe api । tathā ca aathāto brahmajijñāsā'; iti yatpūrvaṃ viṣṇorjijñāsyatvamuktaṃ atatra'; jijñāsyatve atatrar'; aiśāno bhūtabhavyasya'; ityuktvā āmnāte aūrdhvam'; iti kāṭhakavākye akaścirt'; iśāno dharmitvena pratīyate । katham? yato ayaṃ asarvadevopāsyaḥ'; tairjijñāsyaḥ pratīyate ata iti vākyayojanā । na ca vāyoḥ sarvadevopāsyatve api na viṣṇossarvadevopāsyatvahāniriti vācyam । tāvatāpi sarvairmumukṣubhirviṣṇureva jijñāsya iti niyamasyāsiddheḥ । na ca śrutigataviśvedevaśabdasya gaṇaviśeṣavācitvāt sarvadevopāsya ityuktiranupapanneti vācyam । gaṇaviśeṣaparatve tasya guṇādhikyāsiddhyā sarvadevaparatvāvaśyaṃbhāvāt । anenar - iśānaśabdasyānyaniṣṭhatvākṣepamukhena phalato mumukṣukartṛkajijñāsyatvasyānyaniṣṭhatvākṣepāt jijñāsādhikaraṇenāsyākṣepikī saṅgatiruktā bhavati । tatheśānākhyo viṣayaśca sūcitaḥ ।

sa ca aevamevaiṣa prāṇa itarān prāṇān pṛthakpṛthageva sannidhatte'; ayo ayaṃ madhyamaḥ prāṇaḥ'; akuvidaṅga'; ityādinā prāṇavyavasthāpakatvānmadhyamatvātsarvadevopāsyatvācca vāyureveti pratīyate । ato abravīt - sū - oṃ ।।
śabdādeva pramitaḥ ।
।।

vāmanaśabdādeva viṣṇuriti pramitaḥ ।

sayuktikaṃ pūrvapakṣayati - sa ceti ।। atretthaṃ yojanā - asa ca'; sarvadevopāsyaśceśāno vāyureva bhavet, na viṣṇuḥ । kutaḥ? atra prāṇavyavasthāpakatvaśravaṇāt । tathā madhyamatvokteḥ sarvadevatopāsyatvokteśca । na caiṣāṃ vāyvekaniṣṭhatvāsiddhiḥ । yato ayaṃ vāyuḥ aevamevaiṣa prāṇaḥ'; ayo ayaṃ madhyamaḥ'; akuvidaṅga'; ityādinā vākyena prāṇavyavasthāpakatvadimān pratīyate, ata iti । kāṭhake hi - 
aṅguṣṭhamātraḥ puruṣo madhya ātmani tiṣṭhatir ।
iśāno bhūtabhavyasya ।।

ityanena bhagavato aṅguṣṭhamātratvaṃ pūrṇaṣaḍguṇatvaṃ dehamadhyasthatvaṃ bhūtabhaviṣyadvartamāneśānatvamityādimāhātmyamabhidhāyeśānapadoktasya tasyaiva aūrdhvam'; ityādinā mahimāntaramucyate । tatra madhyaśabdaḥ siddhānte ūrdhvaṃpratyakchabdasamabhivyāhārāt deśaviśeṣavacanaḥ, natvavāntareśvaratvādirūpamadhyamatvārthakaḥ । tathā ca yaḥ prāṇākhyarūpeṇa aprāṇaṃ'; prāṇākhyavāyumūrdhvam aunnayati'; udgamayati ūrdhvagatimattayā prerayati । apānarūpī cāpānākhyaṃ vāyuṃ apratyak'; adhastādviṇmūtrādiniṣkāsanahetutayā aasyati'; nirasyati prerayatīti yāvat । taṃ adehamadhye'; hṛdaye aāsīnam'; upaviṣṭaṃ avāmanaṃ'; saundaryapradhānāḥ striyo vāmāḥ tāḥ netāraṃ viṣṇuṃ aviśve devāḥ'; sarve devāḥ aupāsate'; jijñāsanta iti siddhāntarītyā śrutyarthaḥ । pūrvapakṣī tvidaṃ vāyuparaṃ matvā madhyaśabdo ayo ayaṃ madhyamaḥ'; iti śrutyantarasamākhyānānmadhyameśvaratvavacano na deśaviśeṣavacana ityāha । aevam'; iti ṣaṭpraśnavākyaṃ ca ayathā samrāḍevādhikṛtānviniyuṅkte etāngrāmānadhitiṣṭhasveti'; iti dṛṣṭāntavākyena saha vyākhyeyam । tatprakārastu - yathā asamrāṭ'; sārvabhaumaḥ aadhikṛtān niyogino adhikṛtya viniyuṅkte'; । katham? tvam aetān'; pāṭalīputrādīn grāmān aadhitiṣṭhasva'; tadādhipatyena tiṣṭhasveti । aevamevaiṣaḥ'; aātmata eṣa prāṇo jāyate'; ityātmajātatvenokto mukhyaprāṇaḥ aitarān'; bhinnān svajanyatvenopacāreṇātmapravibhāgān prāṇān vāyūn pṛthaksthāneṣu hṛdayādiṣu sthāpayatīti । ayo ayam'; ityādibṛhadāraṇyakavākyam । tatra hi pūrvaṃ vāgādīnāṃ mṛtyugrastatvamuktvā aathainameva nāpnot'; ityanena mukhyaprāṇasya tadanāttatvena tebhyaḥ śraiṣṭhyamabhidhāya ayo ayam'; ityanena prāṇaśabdavācyeṣu viṣṇuvāyutaditareṣu cetaneṣu triṣu viṣṇoruttamatvādanyeṣāmadhamatvādvāyormadhyamatvādasmānnimittādvā avāntareśvaratvādvā mukhyaprāṇasya sarvottamatvarūpakāṣṭhātvāvirodhimadhyasthatvamevocyate, na tu madhyadeśasthatvam । tathā tatraiva caturthādhyāye aayaṃ vāva śiśuḥ yo ayaṃ madhyamaḥ prāṇaḥ'; iti candrikodāhṛte vākye sthūladehākhyavistṛtapradeśagataliṅgaśarīrarūpagṛhe viṣṇurūpāyāṃ sthūṇāyām annākhyena śrīrūpeṇa dāmnā baddho govatsarūpovāyurmadhyamatvenocyate । 
kuvidaṅga namasā ye vṛdhāsaḥ purā devā anavadyāsa āsan ।
te vāyave manave bādhitāyāvāsayannuṣasaṃ sūryeṇa ।।

iti ṛṅmantre aaṅga'; iti priyasambodhanam । tathā ca ye devāḥ vāyoḥ anamasā'; namaskāropalakṣitasevādinā avṛdhāsaḥ'; vṛddhā jñānādiguṇapūrṇāḥ aanavadyāsaḥ'; anavadyāḥ ajñānarāgādyavadyavidhurāśca purā sasūryā āsan । te akuvit'; kvacidrahasyasthāne sūryeṇa sākaṃ amanave'; jñānine abādhitāyā'; saṃsārakleśavadbhiḥ śaraṇaṃ prāptāya avāyave'; vāyumuddiśya auṣasam'; uṣa prakāśe, asun, buddhim aavāsayan'; tadviṣayāmakurvanniti śrutyarthaḥ । siddhāntayatsūtramavatārya vyācaṣṭe - ata iti ।। avāmanaśabdāt'; vāmanaśruteḥ । evakāro vāyuliṅgasadbhāvāt vāyureveśānaḥ kiṃ na syāditi codyaparihārāya liṅgebhyaḥ śruteḥ prābalyamāha । yathoktaṃ sudhāyām - evaśabdavyākhyānaṃ balavaditi aśabdādeva pramitaḥ'; iti yatheti । samanvayasūtrādanuvṛttasya tadityasyārtho viṣṇuriti । vidheyabhūtaviṣṇutvasyānvayayogyoddeśyadyotanāyetiśabdaprayogaḥ । āvartate cāyam । itiśabdātparamapi evaśabdo yojyaḥ । tenānuvṛttastu śabdo vyākhyātaḥ । tathā car aiśāno bhūtabhavyasya'; iti śrutar iśāno viṣṇureva bhavet । kutaḥ? yastatra pramito viṣṇāveva mahāyogavidvadrūḍhibhyāṃ prasiddho amadhye vāmanam'; itiśruto vāmanaśabdastasmādeveti yojanā । pramitapadaṃ śruterniravakāśatvasūcakam । anena sūtre itiśabdo adhyāhārya iti sūcitam । tathā car aiśāno bhūtabhavyasya'; itiśrutariśānaḥ atattu'; viṣṇureva bhavet । kutaḥ? yastatra viṣṇāveva pramito mahāyogavidvadrūḍhibhyāṃ prasiddho anyatra niravakāśo amadhye vāmanamāsīnam'; itiśruto liṅgātprabalo vāmanaśabdastacchrutistasmāditi sūtrārthaḥ ।

na hi śruterliṅgaṃ balavat ।

sūtre evakāraprayogena sūcitaṃ śruteḥ prābalyaṃ liṅgasya prābalyaniṣedhamukhena darśayati - na hīti ।। śruteriti pañcamī । hiśabdo vakṣyamāṇapramāṇavirodhāditi hetusūcakaḥ । tathā ca ahi'; yasmāt na śruterliṅgaṃ balavat, kintu durbalameva । tasmālliṅagāt prabalāt vāmanaśabdādeveśāno viṣṇurevetyarthaḥ ।

śrutirliṅgaṃ samākhyā ca vākyaṃ prakaraṇaṃ tathā । pūrvaṃ pūrvaṃ balīyaḥ syādevamāgamanirṇayaḥ । iti skānde ।

kuto na śruterliṅgaṃ balavadityatastathāsati śruterliṅgātprābalyavacanavirodhāpatterityāśayena tadvākyaṃ paṭhati - śrutiriti ।। iti skānda ityanantaraṃ vacanāditi śeṣaḥ । asya na hītyanenānvayaḥ । vācakaśabdaḥśrutiḥ । asādhāraṇadharmo vā, tadbodhakaśabdo vā liṅgam । nirṇītasyānyatra samānoktiḥ samākhyā । sā dvividhā - arthataśśabdato apīti । samabhivyāhṛtapadairevākāṅkṣāpūrtau tacchāntyarthaṃ padāntaranirapekṣāṇi padāni vākyam । ekaprameyapratipādakānekavākyāni prakaraṇam । anuktasthānasamuccaye tathetiśabdaḥ । anekaprameyapratipādakamekārthatātparyayuktaṃ vacanaṃ sthānam । atra avākyaṃ prakaraṇaṃ sthānaṃ samākhyā ca tathāvidhā'; ityanuvyākhyānusāreṇa samākhyāyāḥ sthānānantaryameva grāhyaṃ, na tvatroktakramānusāreṇa vākyādyapekṣayā prāthamyam । atroktakramasyāvivakṣitatvāt । uktaṃ hi pramāṇalakṣaṇaṭīkāyāṃ - samākhyāditvena grahaṇaṃ aśrutirliṅgaṃ samākhyā ca'; ityavivakṣitakramaṃ vākyamanusṛtyeti । ata eva jaiminiḥ - aśrutiliṅgavākyaprakaraṇasthānasamākhyānāṃ samavāye pāradaurbalyamarthaviprakarṣāt'; iti smṛtyuktādanyathākramamāha - pūrvaṃpūrvamiti । pūrvoddiṣṭamityarthaḥ । ekatra samavetaṃ viruddhamiti ca śeṣaḥ । abalīyaḥ'; atiśayena svabhāvato balavat yathātraivādhikaraṇe anantaroddiṣṭaliṅgāpekṣayā pūrvoddiṣṭā vāmanaśrutiḥ svataḥ prabalā। vākyāpekṣayā prabalaṃ liṅgam। yathā - daharādhikaraṇe daharākāśasya sākṣātsarvādhāratvaprāpakāt akiṃ tadatra vidyate ubhe asmin dyāvāpṛthivī'; iti vākyātprabalaṃ viṣṇostatprāpakāpahatapāpmatvādikaṃ liṅgam । prakaraṇāpekṣayā prabalaṃ vākyam। yathā - jyotirdarśanāt ityadhikaraṇe jīvasya ahṛdyantarjyotiḥ'; itivākyabodhyajyotiṣṭvasādhakājjīvaprakaraṇātprabalaṃ viṣṇorjyotiṣṭvaprāpakaṃ akatama ātmā'; iti praśnavākyam । sthānāpekṣayā prabalaṃ prakaraṇam । yathā - samagropaniṣadar iśvaraparatvasādhakāt ṣaṭpraśnarūpasthānāt prabalam aātmata eṣa prāṇo jāyate'; ityetatkhaṇḍarūpaṃ mukhyaprāṇaprakaraṇam । ata evātrādhikaraṇe ṣaṭpraśnoktaprāṇavyavasthāpakatvādīnāṃ mukhyaprāṇaliṅgatvamupetya śrutyā bādha uktaḥ । samākhyāpekṣayā prabalaṃ sthānam । yathā - annamayādiśabdānāṃ kośaparatvasādhakāt aannamayaprāṇamayamanomayavijñānamayānandamayā me śudhyantām'; iti nārāyaṇānuvākasamākhyāyāḥ prabalaṃ teṣāṃ viṣṇutvasādhakaṃ brahmaparānekaprakaraṇasandarbharūpaṃ sthānam । etānyeva śrutyādinār'thanirṇayasthalāni । ādyayā samākhyayā nirṇetavyaṃ yathā - puruṣasūktasamākhyayā vaiśvānarasya viṣṇutvam । dvitīyayā yathā - ambhraṇīsūktasamākhyayā viśvakarmasūktoktasyājasya viṣṇutvam । astvevaṃ tataḥ kimityata āha - evamiti । viruddhaiteṣāṃ samavāye sati prabalena pūrveṇottarabādhe ca sati aāgamanirṇayaḥ'; āgamārthasya vipratipannasyaitaiḥ nirṇayo bhavatītyarthaḥ ।

tacca liṅgaṃ viṣṇoreva । tasyaiva prāṇatvokteḥ atadvai tvaṃ prāṇo abhavaḥ'; iti ।।

nanvastu śruteḥ svabhāvataḥ prābalyam । tathāpi bāhulyena pūrvapakṣyuktaliṅgānāmapi prābalyātsāmyenānirṇaya evetyata āha - tacceti ।। liṅgamiti samudāyaikavacanam । tathā ca atat'; pūrvavādyuktaṃ liṅgajātaṃ tu viṣṇoreva yuktam, na vāyorityarthaḥ । tathā ca bāhulye api liṅgānāṃ sāvakāśatvāttebhyaḥ śruterekasyā api niravakāśāyāḥ prābalyānnānirṇaya iti bhāvaḥ । nanu na liṅgaṃ viṣṇau sāvakāśaṃ, pūrvapakṣyudāhṛtasamākhyārūpaśrutyantareṇa tasya prāṇaniṣṭhatayaivoktatvādityata āha - tasyaiveti । atadvai tvam'; iti śrutau atasya'; viṣṇoḥ prāṇatvasya prāṇaśabdavācyatvasyokteruktatvādityarthaḥ । evaṃ aata eva'; ityatrādhyātmikāśeṣaśabdasya samanvayaṃ bruvatā tathā - aśāstradṛṣṭyā'; ityatrāntaryāmiparatvaṃ bruvatā sūtrakāreṇetaravyāvṛttyā tasyaiva prāṇatvokteḥ sādhitatvādityapi vyākhyeyametat । tathā ca śrutyantare prāṇaniṣṭhatayā liṅgasyoktāvapi na tadvirodhaḥ । tasya prāṇasya viṣṇutvābhyupagamāditi bhāvaḥ । nanu tathāpi akuvidaṅga'; iti ṛci vāyuniṣṭhatayā liṅgoktestadvirodha ityasyāpīdamevottaram । asmin pakṣe prāṇatvamiti vāyutvamupalakṣyate । tathā cāntarnaye ādhidaivikāśeṣaśabdasamanvayaṃ bruvatā sūtrakāreṇa atasyaiva'; viṣṇoreva aprāṇatvokteḥ'; vāyuśabdavācyatvarūpavāyutsyoktatvādityarthaḥ । tathā ca na tadvirodhopīti bhāvaḥ । na ca siddhānte api sthānāpekṣayā prabalātprakaraṇāt aevamevaiṣaḥ'; itiśrutyantaragataprāṇaśabdasya, tathā ayo ayaṃ madhyamaḥ'; ityasya, tathā akuvidaṅga'; iti mantrasthavāyuśabdasya mukhyavāyuparatvaṃ, tatroktaliṅgānāmapi tatparatvamupetya teṣāṃ śrutyā bādhasyoktatvāt kathaṃ śrutyantarasthaprāṇavāyuśabdayoḥ viṣṇuparatvāṅgīkāreṇa samādhānam । ata eva candrikāyām - madhyamaśabdo api aūrdhvaṃ prāṇam'; iti prāṇasya sthānāntaranirdeśāttatyāgena madhyamasthānasthabrahmaparaḥ, na tu śrutyantare madhyamaśabdoktaprāṇapara ityuktam । ataḥ aevamevaiṣaḥ'; iti vākyaṃ sthānātprakaraṇasya prābalye udāhṛtamiti vācyam । uktarītyā mukhyataḥ śrutyantaragataprāṇaśabdāderbrahmaparatvena liṅgānāṃ tattadantaryāminiṣṭhatve api samākarṣanyāyenānyaparatvasyāpyaṅgīkārāt । śrutyantaroktaliṅgānāmanyaniṣṭhatve api vā nānupapattiḥ । na caivaṃ kāṭhakoktaliṅgānāmapyanyaniṣṭhatvāpattyā anyeṣāmīśānatvādyāpattiḥ । niravakāśaśrutyā kāṭhakoktaliṅgānāṃ viṣṇuniṣṭhatānirṇayopapatteḥ । nanu tathāpi kathamīśāno viṣṇurbhavecchrutāvīśānasyāṅguṣṭhaparimitatvokteḥ । sarvagate ca harau tadayogāt । na ca vyomavatsarvagatasyāpyaṇutvaṃ yujyata iti pratipāditamiti vācyam । tathāpi aaṅguṣṭhamātraḥ'; iti tanmātraparimāṇatvokterayogāt । na ca aaṅguṣṭhamātraḥ'; ityatra śrutaḥ parimāṇārthako mātracpratyaya eva, na tvavadhāraṇārthako mātraśabdaḥ । adehāṅguṣṭhamito dehe jīvāṅguṣṭhamito hṛdi'; iti smṛtau mita ityanena parimāṇasyaivokteḥ । tathā ca nānupapattiriti vācyam । tathātve aṅguṣṭhamātratvābhidhātryām aaṅguṣṭhamātraḥ'; iti śrutau amadhya ātmani'; ityasya smṛtau hṛdītyasya ca vaiyarthyāpātāt । tanmātraparimitatvoktyarthaṃ hi tatra hṛdayarūpasūkṣmasthānoktiḥ । tasmādavadhāraṇārthakamātraśabda evāyamaṅgīkāryaḥ uktaṃ hi candrikāyām - mātraśabdasyāvadhāraṇārthakatvāditi ।

sū - oṃ ।। hṛdyapekṣayā tu manuṣyādhikāratvāt ।।

sarvagatasyāpi tasyāṅguṣṭhamātratvaṃ hṛdyavakāśāpekṣayā yujyate ।

tathā ca sarvagate harāvaṅguṣṭhamātratvoktiranupapanneti nātreśāno viṣṇurityāśaṅkāṃ pariharatsūtramupanyasya tadakṣarāṇi vyācaṣṭe - hṛdīti ।। sarvagatasyāpītyanena tuśabdo yadyapitathāpītyarthatayā vyākhyātaḥ । hṛdyapekṣayetyanena sūcitahetoranvayayogyaṃ sādhyaṃ darśayati - tasyeti । yojanā tu - yadyapi viṣṇuḥ sarvagatastathāpi atasyāṅguṣṭhamātratvam'; aṅguṣṭhamātratvoktiryujyate । katham? yato ahṛdyavakāśopekṣayā'; hṛdi vidyamāno yo ayamavakāśo aṅguṣṭhaparimitadeśastadapekṣayā tatrābhivyaktatāvatparibhitabhagavanmūrtiviśeṣamapekṣya tasya viṣṇoraṅguṣṭhamātratvam astyata iti। yadvā - ahṛdyavakāśāpekṣayā'; hṛdi vidyamānāvakāśamapekṣya tatsambandhāttasyāṅguṣṭhamātratvavacanaṃ yujyata ityāvṛttiṃ vinā yojanā । prathamapakṣe śaktyāparimite api bhagavati mūrtiviśeṣe vyaktyātmanāṅguṣṭhamātratvasya sthānini brahmaṇi tatsambandhādupacāreṇoktiriti bhedaḥ । atra ṭīkāyāṃ hṛdyavakāśāpekṣayeti bhāṣyaṃ sāvadhāraṇaṃ kṛtvā sautratuśabdo avadhāraṇatayā vyākhyātaḥ । tena viṣṇoṅguṣṭhamātratvaṃ hṛdyapekṣayaiva, na tu lokavatparicchinnatvādityuktaṃ bhavati । tattatsthāneṣu vyaktamūrtiviśeṣāpekṣayā vā upacāreṇa vā tattatparimāṇatvoktyā ayastvetameva prādeśamātram'; iti chāndogye aprādeśamātraṃ puruṣam'; ityanyatra aprādeśaḥ puruṣottamaḥ'; ityaparatra ca hṛdgatasya viṣṇoḥ prādeśaparimitatvokteḥ । aaṅguṣṭhamātraḥ puruṣo aṅguṣṭhaṃ ca samāśritaḥ'; iti śrutyantare aaṅguṣṭhamātraḥ puruṣaḥ'; iti kaṭhavalyāṃ ca aaṅguṣṭhamātraḥ puruṣaḥ'; ityaparatra cāṅguṣṭhaparimitatvokteḥ aaṅguṣṭhāgrapramāṇakaḥ'; iti kvacidaṅguṣṭhāgrapramāṇakatvoktervirodha iti codyaṃ parihṛtaṃ bhavati । dehe hṛdayākāśe prādeśaparimitarūpaviśeṣasya hṛdayagatakamalakarṇikāmūlagatākāśe aṅguṣṭhāgrapramāṇakarūpāntarasya karṇikāgragatākāśecāṅguṣṭhaparimitarūpāntarasya ca vyaktisambhavāt, tattatsthānadharmasya sthāninyupacaritatvasambhavācca । yathoktaṃ bṛhadāraṇyakabhāṣye - 
hṛdaye sarvaśo vyāpī prādeśaḥ puruṣottamaḥ ।
jīvānāṃ sthānamuddiṣṭaḥ sarvadaivasanātanaḥ ।।

hṛtkarṇikāmūlagataḥ so aṅguṣṭhāgrapramāṇakaḥ ।
mūleśa iti nāmāsmin sarve jīvāḥ pratiṣṭhitāḥ ।।

aṅguṣṭhamātre puruṣe karṇikāgrasthite harau ।
prāviśanti suṣuptau tu prabudhyante tatastathā ।।

asmin mūleśavyāpinormadhye aṅguṣṭhamātratvaṃ ca dehe dehāṅguṣṭhamitatvaṃ jīvahṛdi jīvāṅguṣṭhamitatvamiti vivektavyam । atra aaṅguṣṭhaṃ ca samāśritaḥ'; ityanena karmendriyādhiṣṭhitatvamucyata iti prameyadīpoktamapi jñātavyam । nanu adakṣiṇākṣimukhe viśvo manasyantastu taijasaḥ'; ityādivacanājjāgradādyavasthāprerakaviśvataijasaprājñānāṃ dakṣiṇākṣyādiṣu sattvaṃ tāvatsiddham । yadi caivaṃ tadā jīvo api jāgradavasthāyāṃ dakṣiṇākṣisthaḥ svapne kaṇṭhadeśasthaḥ suptau hṛdayastho bhavati, ahṛdayasthātparājjīvo dūrastho jāgradeṣyati'; ityukteḥ । dūrastho akṣistho jāgrajjāgratvamiti tasyārthaḥ । tathā ca kathaṃ hṛdayavyāptaprādeśaparimitabhagavadrūpasya sarvadā jīvasthānatvam? kathaṃ ca hṛtkarṇikāmūlagatabhagavadrūpe sadā pratiṣṭhito jīvaḥ? suptau hṛtkarṇikāgragate harau praviśatītyuktiriti cet - na, yatassarvadā hṛdi sthitameva jīvasvarūpaṃ jāgaritādāvakṣyādiṣvapi viśeṣasannihitaṃ dīpaprakāśavadityaṅgīkṛtam । yathoktamaitareyabhāṣye - hṛde sthitameva tasya rūpaṃ jāgarite apyakṣyādiṣu viśeṣasannihitaṃ bhavatīti । ekasyaiva jīvasya sthāpanadhṛtyākhyapratiṣṭhāpanasuptiprāpaṇākhyaprayojanabhedādekadehe anekadhā sthitānāṃ bhagavanmūrtīnāṃ śaktyā sarvagānāmapi tatra tatra vyaktyātmanā anekālpaparimāṇavattvaṃ ca yujyata iti na kācidanupapattiḥ ।

itaraprāṇināmaṅguṣṭhābhāve api manuṣyādhikāratvānna virodhaḥ ।।
।। iti vāmanādhikaraṇam ।।

nanu tathāpi nāṅguṣṭhaparimāṇavattvaṃ viṣṇoryuktam । tathā hi kiṃ tattadaṅguṣṭhamātratvaṃ vā yatkiñcidaṅguṣṭhamātratvaṃ vā । nādyaḥ, paśvādīnāmaṅguṣṭhābhāvena tadantargatasya viṣṇoraṅguṣṭhaparimitatvāyogāt । na dvitīyaḥ, aṅguṣṭhamātratvoktestaistaistathopāsanārthatvena tasya cāṅguṣṭhavyaktiviśeṣanirdhāraṇa vināyogena yatkiñcidaṅguṣṭhamātratvoktervyarthatvāt । pipīlikādihṛdayasthe aṅguṣṭhamātratvasābhānyasyāpyasambhavāccetyāśaṅkāṃ pariharan manuṣyādhikāratvāt itisūtraśeṣaṃ tuśabdasya kākākṣinyāyena atrāpyanvayaṃ tasyāpyarthatvaṃ ca abhipretya tatsambandhipradarśanapūrvakaṃ vyācaṣṭe - itareti ।। paśvādīnāmityarthaḥ । aṅguṣṭhamātratvamityetat vipariṇāmevānuvartate । ana virodhaḥ'; iti virodhasūtrādākṛṣṭe pade । tathā ca aapi'; tattadaṅguṣṭhaparimitatvāṅgīkāre apītaraprāṇināmaṅguṣṭhābhāve api na viṣṇoraṅguṣṭhamātratvasya virodhenāṅguṣṭhamātratvokterasambhavaḥ । kutaḥ? aṅguṣṭhamātratvokteretadvidyāyā amanuṣyādhikāratvāt'; manuṣyānadhikṛtya pravṛttatvāt । tadapi kutaḥ? vedavidyopāsanasya amanuṣyādhikāratvāt'; manuṣyamātrādhikāratvāditi yojanā । sūtre bhāṣye ca manuṣyāṇāmadhikāro yasmin athavā - adhikriyate atretyadhikāra upāsanaṃ śāstraṃ vā, manuṣyāṇāmeva adhikāro manuṣyādhikārastasya bhāvasatasmāditi vigrahaḥ । amanuṣyādhikāritvāt'; itipāṭhe manuṣyā adhikāriṇo yasmin tattathoktam । tathā ca manuṣyādhikārikatvādityarthaḥ । manuṣyapadaṃ ca vakṣyamāṇanyāyena mananādiśīlacetanaparam । tena devānāṃ jaritāryādīnāṃ vakṣyamāṇanyāyena vedavidyādhikāriṇāmetadvidyādhikārasiddhiḥ । tatra jaritāryādīnāṃ svasvāṅguṣṭhaparimitatvena bhagavadupāsanāsambhavāt, teṣāmetadvidyotpannavākyārthajñāna evādhikāro, nopāstāvapi । ata eva ṭīkāyāṃ manuṣyāṇāmeva vedavidyopāsanādhikāritveneti manuṣyatvaṃ vyāpakatvenoktam । na cānadhikāriṇāṃ paśvādīnāṃ dehasthitasya bhagavato aṅguṣṭhaparimitatvābhāve parimāṇāntarānukteradravyatvāpattiriti vācyam । paśvādidehagatasya paramātmanaḥ tattadākārayuktatvena tadanusāriparimāṇavattvāt । yathoktamaitareyabhāṣye - saṅkarṣaṇaśca pradyumnastadākārau nṛṣu sthitau । nārāyaṇāniruddhau tu paśvākārau paśusthitau ।।

anena - sūtre tuśabdo apyarthevadhāraṇe ca । tatrāpyarthasyobhayatrānvayaḥ । aṅguṣṭhamātratvaṃ yujyata iti śeṣaḥ । taditi pradhānasūtrādanuvṛttasyeha vipariṇāmenānvayaḥ । na virodhaḥ ityasyākarṣaḥ । atasya manuṣyādhikāritvāt'; ityāvartate । tathā ca atu'; api sarvagatasyāpi atasya viṣṇoraṅguṣṭhamātratvaṃ'; taduktiryujyate । yato atra ahṛdyapekṣayā tu'; hṛdyavakāśāpekṣayaiva aṅguṣṭhamātratvamucyate, na tu paricchinnatvāt । tacca mūrtiviśeṣe tanmātratvasya sattvādupacāreṇa vā yujyate । na ca nāṅguṣṭhamātratvaṃ viṣṇoryuktaṃ, yatkiñcidaṅguṣṭhamātratvoktervyarthatvenāsambhavena ca tattadaṅguṣṭhamātratve vācye tasya ca paśvādīnāmaṅguṣṭhābhāvena tadantargataviṣṇāvayogāditi vācyam । yataḥ atu'; api itaraprāṇināmaṅguṣṭhābhāve api na viṣṇostattadaṅguṣṭhamātratvasya avirodhaḥ'; asambhavaḥ । kutaḥ? aṅguṣṭhamātratvavacanasya yadbodhakavidyāyāḥ amanuṣyādhikāratvāt'; manuṣyānevādhikṛtya pravṛttatvāt । tadapi kutaḥ? atasya'; vedavidyopāsanasya amanuṣyādhikāratvāt'; manuṣyamātre adhikāratvāditi sūtrārtha ukto bhavati ।। iti vāmanādhikaraṇam ।।

।। devatādhikaraṇam ।।

manuṣyāṇāmeva vedavidyādhikāra ityuktam ।

asminnadhikaraṇe devānāṃ brahmavidyādhikāraḥ samarthyate । prāsaṅgikatvānnādhyāyapādasaṅgatī mārgaṇīye । śrutyādisaṅgativiṣayasaṃśayatadbījāni darśayati - manuṣyāṇāmiti ।। auktaṃ'; pūrvasūtre । tuśabdārthāvadhāraṇasya samāsapraviṣṭamanuṣyapadenāpi sambandho astīti bhāvena manuṣyāṇāmevetyanuvādaḥ । netareṣāmityevaśabdārthaḥ । avedavidyādhikāro'; vedavidyopāsanādhikāraḥ । anena - devatādhikārābhāvamukhena aviśve devā upāsate'; ityādipūrvodāhṛtaśrutyupalakṣitāśeṣaśrutiprāmāṇyasyākṣepātpūrvādhikaraṇenāsyākṣepikī saṅgatiḥ vedavidyādhikārākhyo viṣayaścokto bhavati । aaṅguṣṭhamātraḥ'; iti śrutimūlāyāḥ amanuṣyāṇāmeva'; ityukteḥ aviśve devā upāsate'; iti śruteśca koṭidvayopasthāpakatvena sandehabījatvāttaduktyaiva devānāmadhikāro asti uta nāstīti saṃśayo, nāstīti pūrvapakṣaśca sūcitaḥ ।

tiryagādyapekṣayaiva manuṣyatvaviśeṣaṇamuktaṃ, na tu devādyapekṣayetyāha -

tataḥ kimityatassaṃśayabījaṃ vighaṭayan siddhāntayituṃ sūtramavatārayati - tiryagādīti ।। viśiṣṭabuddhyādirahitatiryagādivyāvṛttyarthamityarthaḥ । manuṣyatvaviśeṣaṇaṃ sāvadhāraṇatvenābhipretam । manuṣyapadam auktaṃ'; prayuktaṃ, tatreta śeṣaḥ । pūrvasūtra iti tadarthaḥ । svaprayuktaivakāravyāvarttyaṃ darśayati - na tviti ।। adevādyapekṣayā'; devādivyāvṛttyartham । tuśabdo viśeṣārthaḥ । na tu devādyarthamapītyapiśabdārtho vā । aityāha'; ityabhipretya sūtrakāro devānāmadhikārabhāvamāhetyarthaḥ ।

sū - oṃ ।। taduparyapi bādarāyaṇaḥ sambhavāt ।।

tadupari manuṣyāṇāṃ satāṃ devāditvaprāptyupari । sambhavati hi teṣāṃ viśiṣṭabuddhyādibhāvāt ।

tatsūtraṃ paṭhati - taduparīti ।। atra taduparīti sādhyadharmisūcakaṃ padamanūdya teṣāṃ tasmāttasyā iti vigrahāśrayeṇa vyācaṣṭe - taduparīti ।। vedavidyākāra ityanuṣajyate । na kevalaṃ manuṣyāṇāṃ satāṃ, kintu taduparyapītyaperarthaḥ । tathā ca ateṣāṃ'; manuṣyāṇāṃ satāṃ devatāpadayogyānāṃ jīvānāṃ padaprāpteḥ pūrvaṃ manuṣyaśarīraṃ prāptānāṃ satāṃ atasmāt'; manuṣyatvāt aupari'; manuṣyaśarīrāpagamena atasyā upari'; devopadevādipadaprāpteruparitanakāle api devabhāvamāpannānāmapi vedavidyādhikāro astyeveti yojanā । kuta ityatastaddhetutayā sambhavāditi hetuṃ vyācaṣṭe । ahi'; yataḥ । avedavidyādhikāraḥ'; ityatrāpi sambadhyate । ateṣāṃ'; devānām । adhikārasambhavo api kuta ityato atrāpi sambhavādityetadevāvṛttya hetutayā yojayati - viśiṣṭeti ।। teṣāmityatrāpyanvīyate । tathā ca ateṣāṃ'; yogyamanuṣyāṇāṃ vidyākarmabhyāṃ devāditvaprāptimatāṃ asambhavāt'; viśiṣṭabuddhyādibhāvādarthagrahaṇānuṣṭhānopayuktabuddhiviśeṣādisadbhāvādityarthaḥ । arthitvasāmarthye ādipadena grāhye । na cārthitvābhāvaḥ ityatrāpi teṣāṃ sambhavati hītyeva hetuḥ । vidyābhisteṣāṃ mokṣasiddhiḥ sambhavati hīti tadarthaḥ । anena - sūtre tadityāvartate । manuṣyaparāmarśi cedaṃ buddhisthaparāmarśi ca। apiḥ samuccaye । adhikāra iti buddhyā vivicyātrānveti । anadhikārādhikārābhidhāyakajaiminibādarāyaṇoktirūpavipratipattisūcanāya bādarāyaṇapadam । tattvapradīparītyā tātparyajñāpanārthamadhikārādhikyajñaptidārḍhyārthaṃ ca bādarāyaṇaḥ svayameva vaktītyāha iti vā । sambhavāditi cāvartate । tathā ca yato na kevalaṃ devādipadayogyajīvānāṃ padaprāpteḥ pūrvaṃ bhūmau kiñcitkālaṃ manuṣyāṇāṃ satāṃ tasyāṃ daśāyāmeva adhikāraḥ, kintu ataduparyapi'; tasmānmanuṣyatvādupari tadatyayena tābhyāṃ vidyākarmabhyāṃ tasyāḥ devāditvaprāpteruparitanakāle api devabhāvamāpannānāmapi vedavidyāyāmadhikāro astyeva । na ca tatkāraṇābhāvaḥ । asambhavāt'; adhikāropayogino viśiṣṭabuddhyādesteṣu sambhavāt । na ca devādīnāṃ viśiṣṭabuddhisāmarthyasadbhāve apyarthitvābhāvādadhikārābhāva iti vācyam । kutaḥ? asambhavāt'; vidyāsādhyajñānamokṣayorarthitvasambhavāditi bhagavān bādarāyaṇo manyata iti sūtrārtha ukto bhavati ।

tiryagādīnāṃ tadabhāvādabhāvaḥ । teṣāmapi yatra viśṣṭabuddhyādibhāvastatrāvirodhaḥ ।

nanu na devā vedavidyādhikāriṇaḥ, tathā sati sūtre amanuṣyamātravyāvartakamanuṣyapadaprayogena tiryagādivadamanuṣyatvānna devā vedavidyādhikāriṇa ityanumānasūcanāttadvirodhāpatterityata āha - tiryagādīnāmiti ।। ādipadena sthāvarāṇi mūḍhamanuṣyā vā gṛhyante । atadabhāvāt'; viśiṣṭabuddhyāderabhāvāt aabhāvaḥ'; tasya vedavidyādhikārasya । anenādhikārābhāve viśiṣṭabuddhyādirāhityasya prayojakatvoktyā paroktāmanuṣyatvahetoḥ sopādhikatvaṃ sādhyavyatirekasādhakopādhivyatirekākhyapratipakṣagrastatvaṃ coktaṃ bhavati । sautramanuṣyapadaṃ ca mananādiśīlaparaṃ sat viśiṣṭabuddhyādirahitameva cetanaṃ vyāvartayati, na tu martyabhinnamātramiti na tadvirodha iti bhāvaḥ । nanu viśiṣṭabuddhyādirāhityamupādhiḥ । tiryakṣu adhikārābhāvarūpasādhyāvyāpakatvāt । ata eva na tadabhāvo api sādhyavyatirekaheturityata āha - teṣāmapīti ।। apirubhayatrānveti । tatrādyassamuccaye । adhikāra iti śeṣaḥ । tathā ca na kevalaṃ devānāṃ, kintu ateṣāṃ'; tiraścāmapyadhikāre api na virodhaḥ nanu kathamavirodhastiryakṣu sarvatra vedādhikāre mānavirodhāpātādityata āha - teṣāmapīti ।। tiraścāṃ madhye apītyarthaḥ । ayatra'; yeṣu viśiṣṭabuddhyarthitvākhyarāgādibhāvaḥ tatsattvaṃ tatraivādhikāre aavirodho'; mānāvirodhaḥ । bādho na sarvatretyarthaḥ । anenāpinā sautro apiśabdo jaritāryādisamuccāyakaśceti sūcitam । yadāha tattvapradīpikākāraḥ - ateṣāmapītyādirapipadavyākhyā'; iti । ānandamālākāro api - atiryañco api kecidapiśabdagṛhītāḥ'; ityāha । tathā ca manuṣyabhinneṣvapi tiryakṣvadhikārasadbhāvādvyabhicārādadhikārābhāve nāmanuṣyatvaṃ hetuḥ, kintu viśiṣṭabuddhyādirāhityamevāvyabhicārāt । ato bhavatyeva sa upādhiḥ । ata eva sautramanuṣyapadasya vyāvarttyasaṅkoco api yukta iti bhāvaḥ ।

niṣedhābhāvāt । dṛśyante hi jaritāryādayaḥ ।।

nanu kathaṃ tiraścāmapyadhikāre apyavirodhaḥ । teṣāmadhikāraniṣedhasya taddarśanasya vā virodhitvādityāśaṅkya nādya ityāha - niṣedheti ।। teṣāmityatrāpi sambadhyate । adhikāre ityādau saṃyojyam । tena niṣedharāhitye sati viśiṣṭabuddhyādimattvamevādhikāre prayojakam, na kevalaṃ yena śūdrādau vyabhicāraḥ syāditi sūcitam । na dvitīya ityāha - dṛśyante hīti ।। vedādhikāritayeti śeṣaḥ । hiśabdo bhāratādiprasiddhisūcakaḥ । ata eva bhārate - 
evamukto bhrātṛbhistu jaritārirvibhāvasum ।
tuṣṭāva prāñjalirbhūtvā yattacchṛṇu narādhipa ।।

ityādinā jaritārisārisṛkkastambamitradroṇākhyeṣu pakṣiṣu madhye jaritāriragrajaḥ svabhrātṛbhirasmānmocayeti prārthitaḥ aayamagne jaritā'; ityāgneyasūktenāgniṃ stutvā khāṇḍavavanadahane svabhrātṝnagnidāhādamocayaditi pratipāditam । yata ityarthe vā hiśabdaḥ । atra jaritāryādaya ityeva pāṭho yuktaḥ, na tu jaritaryādaya iti hrasvayuktapāṭhaḥ, bhāratavirodhāt, tattvapradīpavirodhācceti dhyeyam । dṛśyante hītyanena - devā vedavidyādhikāriṇaḥ niṣedharāhitye sati viśiṣṭabuddhyādimattvāt tādṛśamartyavaditi siddhāntyabhimatānumāne manuṣyatvopādhirnirasto bhavati । jaritārau ādiśabdagṛhītasārisṛkkādau ca sādhyāvyāpaktavāt ।

sū - oṃ ।। virodhaḥ karmaṇīti cennānekapratipatterdarśanāt ।।

manuṣyā eva devādayo bhavantīti taduparītyuktam । tatra yadi manuṣyāḥ santo devādayo bhavanti tatpūrvaṃ devatābhāvāddevatoddiṣṭakarmaṇi virodha iti cet - 

devānāṃ vedavidyādhikārasiddhyarthaṃ taduparītyanenoktaṃ sāditvamākṣipya samādadhatsūtraṃ paṭhitvā'kṣepāṃśaṃ tāvadvyācaṣṭe - virodha iti ।। manuṣyā eveti । devādipadayogyā jīvāḥ pūrvaṃ bhūmau kiñcitkālaṃ manuṣyāḥ santa eva atha devādayo bhavantītyarthaḥ । na tu manuṣyabhāvaṃ vinetyevaśabdārthaḥ ।। atroktamityanantaraṃ tadayuktamiti śeṣaḥ । kuta ityatastatpakṣe bādhakoktiparaṃ virodha ityaṃśaṃ sahetukaṃ vyācaṣṭe - tatrayadīti ।। yadītyārabhya bhavantītyantaṃ pūrvavākyārthānuvādastasyāpādakatvapradarśanārthaḥ । tatretyavyayaṃ tarhītyarthakaṃ bhavantītyataḥ paraṃ yojyam । yadvā - manuṣyā eva devādayo bhavantītyantaṃ pūrvavākyārthānuvādastasyāpādakatvapradarśanārthaḥ । tatretyavyayaṃ tarhītyarthakaṃ bhavantītyataḥ paraṃ yojyam । yadvā - manuṣyā eva devādayo bhavantītyuktyā prāptābhedaśaṅkāṃ vārayituṃ manuṣyā evetyādisvapadāni varṇayati - tatreti ।। yadvā - tatra devatoddiṣṭakarmaṇīti sāmānādhikaraṇyam । atra pakṣe yadīti śravaṇāttarhīti labhyate । bhavantītyanantaramityuktamityasti । ubhayatrādipadenopadevādayo gṛhyante । karmapadaṃ śabdasyāpyupalakṣakam । tathā ca yadi pūrvaṃ manuṣyāḥ santo apyatha devādayo bhavantītyuktamityucyate, tarhi atatpūrvaṃ'; tebhyaḥ pūrvaṃ teṣāṃ devādipadaprāpteḥ pūrvaṃ sādhakatvāvasthāyāṃ adevatābhāvāt'; devatāyā asattvāt yena karmaṇā devāditvaṃ sādhyamityuktam, atatra'; tasminneva adevatoddiṣṭakarmaṇi'; pūrvakalpe devatoddeśena pravṛttakarmaṇi devatāvācakaśabde ca avirodhaḥ'; tayorvaiyarthyamiti yojanā । uddeśyābhāvādvācyābhāvācceti bhāvaḥ ।

na, anekeṣāṃ devatāpadapratipatterdarśanāt । ate ha nākaṃ mahimānassacante । yatra pūrve sādhyāssanti devāḥ'; iti ।।

parihārāṃśaṃ vyācaṣṭe - neti ।। idaṃ cāvartate । yojanā tu - na karmaṇi virodha, kutaḥ? yato na pūrvaṃ devatābhāva iti । teṣāṃ pravāhato anāditvenaitaddevānāṃ pūrvamabhāve api devatāntarasadbhāvāditi bhāvaḥ । na ca tatra pramāṇābhāva ityataḥ prāptamaneketyaṃśaṃ pratipattiśabdasya jñānārthatvabhramaṃ vārayan tatsambandhipradarśanapūrvakaṃ vyācaṣṭe - anekeṣāmiti ।। atehanākam'; iti śrutau aanekeṣām'; ekaikagaṇaśo anantānāṃ devatvādiyogyamanuṣyāṇāṃ vidyākarmabhyāṃ pūrvapūrvadevatāpadaprāpterdarśanādityarthaḥ । anenataduparītyatroktaṃ devānāṃ sāditvamayuktaṃ, tathā sati yena karmaṇā devāditvaṃ sādhyamityuktam, tatra karmaṇi śabde ca virodhastasya vaiyarthyaṃ syāt tatpūrvaṃ devatābhāvāditi cet - na, yato na pūrvaṃ devatābhāvaḥ । tatkatham? etaddevānāṃ pūrvamabhāve api devāntarasadbhāvāt । na ca tatra mānābhāvaḥ । aanekapratipatterdarśanāt'; anekeṣāṃ yogyamanuṣyāṇāṃ pūrvapūrvapadaprāpteḥ ateha nākam'; ityatroktatvāditi sūtrārtha ukto bhavati । śrutau ayajñena yajñamayajanta devāḥ । tāni dharmāṇi prathamānyāsan'; iti pūrvavākye prakṛtāḥ devāstacchabdena gṛhyante । haśabdaḥ punararthe prasiddhau vā । tathā ca ye adevāḥ'; devatvayogyāḥ manuṣyā jñānakarmātmakena ayajñena'; ayajñaṃ'; viṣṇum aayajanta'; apūjayan । tatastena jñānapūrvakakarmaṇā devapadaṃ prāpya aprathamāni'; prathamāḥ mukhyāḥ adharmāṇi'; dharmāḥ lokadhārakā āsan । amahimānaḥ'; mahātmānaḥ mahimaguṇātmakā vā । ate'; devāḥ aha'; punaḥ anantaraṃ svādhikārāvasāne anākaṃ'; kaṃ sukhaṃ tadanyat duḥkhamakaṃ, tanneti nākaṃ, nañdvayena pūrṇasukhātmakamiti labhyate । evaṃbhūtaṃ mokṣaṃ asacante'; āpnuvan । laṅarthe laṭ । laṅvā, etvāḍabhāvau chāndasau । ayatra'; mokṣe apūrve'; pūrvakalpe muktāḥ asādhyāḥ'; bahuvacanamādyarthe । 
ṛjavo brahmamukhyā hi suparṇaśśeṣa eva ca ।
sarasvatī suparṇī ca vāruṇī sādhyanāmakāḥ ।।

ityuktāḥ sādhyādayo devāḥ santīti śrutyarthaḥ । na ca vasurudrādityamarutsādhyeṣu vasūnāmāditvāt ṭīkāyāṃ vasvādidevā iti vaktavyam, na tu sādhyādīti । ata eva tattvapradīpe apūrve sādhyāḥ vasvādayo devāḥ pūrvasiddhā muktā vā'; ityuktamiti vācyam । sādhyaśabditānāṃ prādhānyena kramollaṅghanāt । chandogaśrutikramānusāreṇa tattvapradīpapravṛtteḥ। na caivaṃ vyākhyāne puruṣārthādhikaraṇe asyāḥ prāptapadevatāparatvenodāharaṇānupapattiriti vācyam । ye padaṃ prāpya jagaddhārakā abhūvan te devā yajñena yajñamayajanta te ha nākaṃ mokṣagatātiśayaṃ sacante iti śruterarthāntaravivakṣayā tadupapattestadanusāreṇa taṭṭīkāyāṃ vyākaraṇasyāpyupapatteśca ।

sū - oṃ ।। śabda iti cennātaḥ prabhavātpratyakṣānumānābhyām ।।

avācā virūpa nityayā'; ityādiśruterāptyaniścayānnityatvāpekṣatvācca mūlapramāṇasya ।

yaddevānāmadhikārasiddhyartham ādyantavattvamuktaṃ taduparyaneketyābhyāṃ, tadākṣipya samādadhatsūtraṃ paṭhitvā'kṣepāṃśaṃ tāvadvyācaṣṭe - śabda iti ।। anekapratipatterdarśanānna virodha ityādyanuṣajyate । yaditarhyerapyanuṣaṅgaḥ । tathā cetthaṃ yojanā - yadyanekeṣāṃ pūrvapūrvamuktyā devatāpadaprāpterdarśanānna karmaṇi virodha iti ucyate, tarhi tatraiva śabde darśanapadokte vede aprāmāṇyākhyo virodhaḥ syāt । kutaḥ? devānāmanityatvāt । aneketyādinā devānāmanityatvasyāntavattvasyoktatvāt । nanu devānāmanityatve api vedānāmaprāmāṇyaṃ kuta ityataḥ - taduditānāmityāha । hetugarbhaviśeṣaṇametat । anenānityadevavācakatvāditi hetuḥ sūcitaḥ । nanu devānāmanityatve api na tadvācakavedasya vācyahīnatvarūpāprāmāṇyaṃ prasajyate, devavadvācakavedasyāpyanityatvena kadāpi vācyahīnatvābhāvādityata uktaṃ - vedasya nityatvāditi ।। vedasya nityatvameva kuta ityata uktaṃ - vāceti ।। śruterityasya vedasya natyatvādityanenānvayaḥ । jñānopalakṣakaṃ caitat । ādiśabdena anityayānityayā'; anityā vāva śrutiḥ'; ityādikaṃ gṛhyate । nanu na nityo vedaḥ । na ca śrutivirodhaḥ, śruterbahukālīnatvarūpanityatvārthakatvenopacaritārthatvādityato apyāha । tathā sati vedasyānityatvādaprāmāṇyākhyavirodhaḥ syāditi । nanu vedasyānityatve apyāptimūlatvena prāmāṇyaṃ sambhavatītyata āha - āptyaniścayāditi ।। vedakarturiti śeṣaḥ । tathā ca kartuḥ sārvajñādau mānābhāvena vedakartuḥ sārvajñādirūpāptyaniścayādityarthaḥ । yadvā - astu vā kartaryāptiniścayaḥ, tathāpi na vede tanmūlatvaniścaya ityāha - āptyaniścayāditi ।। vedasyetyākṛṣyate । tathā ca vedasyāptapraṇītatvarūpāptimūlatvāniścayādityarthaḥ । tasmānmānābhāvenāptitanmūlatvāniścayādvedānityatve tatprāmāṇyābhāvāpatteḥ na nityatvaśruterupacaritārthatvaṃ vācyamiti bhāvaḥ । na kevalaṃ śrutervedanityatvasiddhiḥ, kintu pariśeṣānumānādapītyāha - nityatveti ।। mūlapramāṇasya nityatvāpekṣatvādvedasya nityatvāvagamādityanvayaḥ । ayaṃ bhāvaḥ - prāmāṇyasiddhyarthaṃ vedasyāptapraṇītatve mūlapramāṇena bhāvyaṃ, pauruṣeyasya mūlapramāṇasāpekṣatvaniyamāt । anyathānāśvāsādyajñādeḥ puṇyasādhanatādibodhakaṃ vedamūlaṃ ca bhavatpratyakṣānumānayorasambhavātpariśeṣādvākyameveti vācyaṃ, tasya cānityatāmupetya mūlānveṣaṇe anavasthāpattyā nityatvameva vācyaṃ, tato varaṃ vedasyaiva nityatvāṅgīkaraṇaṃ, śrutisiddhatvāditi ।

svataḥ prāmāṇyaprasiddheśca nityatvādvedasya taduditānāṃ devānāmanityatvāt ।

nanu yathā vedānityatve āptyaniścayātprāmāṇyābhāvāpattirbādhikā, tathā tasya nityatve apyāptoktatvarūpaguṇajanyatvābhāvena prāmāṇyābhāvāpattiriti samaṃ bādhakamityata āha - svata iti ।। vedasyetyanuvartate । tathā ca avedasya'; vedajanyajñānagatayāthārthyarūpaprāmāṇyasya asvata eva'; jñānasāmānyakāraṇādeva aprasiddheḥ'; upapatteḥ pramitatvādityarthaḥ । yadvā - vedagatayathārthajñānakaraṇatvarūpakaraṇaprāmāṇyasya asvata eva'; jñānakaraṇatvasahajaśaktyabhinnayathārthajñānajanakatvaśaktirūpatvenaiva pramitatvādityarthaḥ । asyāpi vedasya nityatvasambhavādityanenānvayaḥ । tathā ca vedasya nityatvasya siddhatvāttadvācyadevānāmanityatve vācyahīnatvarūpāprāmāṇyāpattiriti bhāvaḥ ।

punaranyabhāvaniyamābhāvācca śabde virodha iti cet -

nanvatītakalpe ekadevatābhāve devatāntarasadbhāvādyathā karmaṇyuddeśyābhāvanimitto virodho nāsti, tathātrāpyekadevatānāśe api punaranyadevatotpattisambhavānna vācyahīnatvākhyo virodha ityata āha - punaranyabhāvaniyamābhāvācceti। pūrvakalpīyanāśānantaramityānantaryārthe punaśśabdaḥ । uttarakalpa ityarthe vā । anyabhāvaḥ anyotpattiḥ । tasya niyame pramāṇābhāvādityarthaḥ । atītadevatāpravāhe tu pramāṇamastīti vaiṣamyamiti bhāvaḥ । anenottarakāle devatābhāvavirodhaḥ karmaṇyapi samāna iti sautraśabdaśabdena karmāpyupalakṣaṇīyamityuktaṃ bhavati । na caivamatrāpi virodhapadākarṣaṇamiti ṭīkavirodhaḥ । atadupari'; itisūtrādaperanukarṣokteḥ tasya ca na kevalaṃ śabde uttarakāle devatābhāvavirodhaḥ, karmaṇyapītyetadarthakatvāditi vācyam । ākarṣaṇaśabdasyānvayārthatvamāśritya na kevalaṃ pūrvasūtre virodhapadānvayaḥ, kintvetatsūtre apīti ṭīkārthāṅgīkāreṇa apivirodhapadayorākarṣaṇamityarthānabhyupagamāt । astu vā dvandvaḥ, tathāpi nānupapattiḥ, apeḥ svarūpanityatvābhāve apītyarthābhyupagamena karmasamuccayārthatvānabhyupagamāt । ata eva ṭīkāyāṃ devānāṃ svarūpanityatvābhāve apītyuktiḥ । atra nityatvasādhakayoḥ śrutyanumānayoḥ samuccaye ekaścaśabdaḥ । anityatvabādhakasya nityatve tadabhāvasya ca samuccaye anyaḥ । anityatvānyabhāvaniyamābhāvayoḥ samuccaye apara iti vivekaḥ । atasmai nūnamabhidyave vācā virūpa nityayā । vṛṣṇe codasva suṣṭutim'; iti ṛgyajurmantrārthastu na vilakṣaṇatvādhikaraṇaṭīkāyāmuktaḥ । tatra yadyapi virūpeti svātmānaṃ prati sambodhanamityukteḥ viṣṇutattvanirṇayaṭīkāyāṃ virūpākhyaṛṇessambodhanamityukteśca virodho bhāti । tathāpi virūparṣikartṛkaṃ svāntaryāmisambodhanamiti tadarthābhyupagamānna virodhaḥ । uktaṃ hi tattvapradīpe - prerayeti prārthanaṃ virūpasya ṛṣerantaryāmiviṣayamiti । virūpakartṛkaṃ taduddeśyakaṃ sambodhanamiti pakṣe api svātmaśabditasvajīvaṃ pratisambodhanamiti ṭīkārthābhyupagamānna virodhaḥ । asmin pakṣe tattvapradīpoktaṃ vyākhyānāntaraṃ bhaviṣyati । na ca padmanābhatīrthakṛtaviṣṇutattvanirṇayaṭīkāyāṃ nyāyaratnāvalyāṃ dharmeṇa virūparṣiṃ pratyetaducyata ityuktatvāttadvirodha iti vācyam । prathamaṃ yamadṛṣṭasya mantrasyānantaraṃ virūpeṇāpi dṛṣṭatvasambhavena tadā svasambodhanasambhavenāvirodhāt । tathā ca he virūpa abhito dyauḥ prakāśo yasyāsāvabhidyuḥ, tasmai avṛṣṇe'; varṣiṇe atisamarthāyeti vā । tattvapradīparītyā vṛṣā śreṣṭhastasya caturthī vṛṣṇe iti vā । tasmai bhagavate enamuddiśya anūnaṃ'; niścitaṃ anityayā'; anādinidhanayā vedalakṣaṇavācā asuṣṭutiṃ'; śobhanāṃ stutiṃ acodasva'; preraya kurvityarthaḥ ।

na, asūryācandramasau dhātā yathāpūrvamakalpayat'; 
yathaiva niyamaḥ kāle surādiniyamastathā ।
tasmānnānīdṛśaṃ kvāpi viśvametadbhaviṣyati ।।

ityādeḥ, ata eva śabdātteṣāṃ prabhavaniyamāt mahatāṃ pratyakṣāt ।

parihārāṃśaṃ vyākhyāti - neti ।। virodha ityasti । tathā ca vedasya vācyahīnatvaprayuktāprāmāṇyākhyavirodho netyarthaḥ । kuta ityataḥ prāptaṃ prabhavāditi hetuṃ tatsambandhipradarśanapūrvakaṃ pravāhataḥprabhavaniyamaparatayā ca vyācaṣṭe - teṣāṃ prabhavaniyamāditi । ateṣāṃ'; vedavācyadevānāṃ aprabhavasya'; pravāhatautpatteḥ aniyamāt'; pratikalpaṃ niyamenotpatteriti yāvat । tathā ca devānāṃ svarūpeṇa nityatvābhāve api pravāharūpeṇa nityatvānna tadvācakavedāprāmāṇyamiti bhāvaḥ । nanu pramāṇābhāvādasiddho heturityataḥ prāptamataḥśabdamanūdya sāvadhāraṇatvena vyācaṣṭe - ata eva śabdāditi । ko asau śabda ityato yasminvirodhaḥ śaṅkitastasmādeva, nānyasmādaprakṛtādityāśayena tadudāharati - sūryetyādinā । śruto asmin kalpe apīti śeṣaḥ । nanūtpādakābhāva ityato apyāha - ata eveti । akāravācyāt śrutyuktāddhāturviṣṇoreva, nānyasmādityarthaḥ । asmin pakṣe ataśśabdāditi vyākhyānāntaram । nanvakalpayaditi laṅyogādiyaṃ śrutiratītaviṣayaiva, ato na devaprabhavaniyamaṃ pramāpayatītyato apyāha - ata eveti । tathā ca dhātā yathā pūrvakalpe sūryācandramasāvakalpayat tathāsminkalpe apīti pratikalpaṃ śrutyā kathane devānāṃ sarvakalpeṣu prajananākhyasadbhāvasiddheradhyāhāraṃ vinā ataevaśabdāt buddhisthāt yathaiveti spaṣṭaśrutyantarācca teṣāṃ sarvakalpeṣu prabhavasiddhernoktacodyāvakāśa iti bhāvaḥ । nanu śrutāvupacāreṇāpyuktiḥ sambhavatīti na tayā devaprabhavaniyamaniścaya ityataḥ prāptaṃ pratyakṣetyaṃśaṃ vyācaṣṭe - mahatāmiti । atītānāgatavidāmityarthaḥ । asyāpi teṣāṃ prabhavaniyamādityanenānvayaḥ । nanu parapratyakṣasyāpratyakṣatvāttadaniścaya ityatopyāha - mahatāṃ pratyakṣāditi । 
yathartuṣvṛtuliṅgāni nānārūpāṇi paryaye ।
dṛśyante tāni tānyeva tathā bhāvā yugādiṣu ।।

ityādirūpāt amahatāṃ'; bhāratācāryāṇāṃ apratyakṣāt'; pratyakṣavacanādityarthaḥ । asmin pakṣe apratyakṣāt'; niścitātpratyakṣādityanvayaḥ ।

yathedānīṃ tathoparyapi devā bhaviṣyantītītareṣāmumānācca ।।

nanvayogināṃ śrutipratyakṣayoraviśvāsena teṣāṃ devaprabhavaniścayābhāva ityataḥ prāptamanumānetyaṃśaṃ vyācaṣṭe - yatheti । idānīntanakāle yathā devāssanti tathoparibhāvikāle api devā bhaviṣyantītītareṣāṃ mahadbhyo anyevāmayogināmanumānādityarthaḥ । asyāpi prabhavaniyamādityanenānvayaḥ । caśabdaḥ prabhavaniyame, śabdapratyakṣānumānākhyapramāṇatrayasamuccaye vakṣyamāṇayuktyantarasamuccaye ca । anumānākārastu - uparitanakālo devavān apralayakālatvāt idānīntanakālavaditi । anena - devānāmadhikārasiddhyarthaṃ yadyādyantavattvamabhyupagamyate, tarhi pūrvasūtre yadbalātpūrvapūrvadevatāpravāhasyānāditvamuktaṃ, tasmin aśabde'; avācā virūpa nityayā'; ityādiśrutau nityatayā siddhe vede karmaṇi cottarakalpe vācyoddeśyahīnatvarūpāprāmāṇyākhyo virodhaḥ syāditi cet - na, kutaḥ? aprabhavāt'; devānāṃ sarvakalpeṣu prabhavaniyamānnityamenopapatteḥ । teṣāṃ pravāhato nityatvāditi yāvat । na cotpādakābhāvaḥ । aato'; viṣṇoreva prabhavāt । aato'; adhātā yathāpūrvam'; itiprakṛtācchabdācchruteḥ ayathā'; iti spaṣṭaśruteśca । tathā mahatāmatītānāgatakālavidāṃ yogināṃ apratyakṣāt'; ayatharturṣu'; iti pratyakṣavacanāt jñāpitāt mahatāmatītānāgatakālayordevaprabhavaniyamagrāhipratyakṣāt । tathā mahadbhyaḥ itareṣāmayogināmanumānācca tatsiddheriti sūtrārtha ukto bhavati । ayathaiva'; iti śrutyarthastu - yathā pūrvayugātyaye kalpātyaye vā punaryugakalpāntarotpattiriti kāle prabhavaniyamaḥ, tathā surāderdevopadevādeḥ pūrvapūrvakalpātyaye punaranyabhāvaniyamo asti । yathoktam - 
sa hi viśvasṛjo vibhuśambhupurandarasūryamukhānaparānaparān ।
sṛjatīḍyatamo avati hanti nijaṃ padamāpayati praṇatānsudhiyā ।।

iti । pratikalpamiti śeṣaḥ । tasmātpūrvakalpa ivottarakalpe api pūrvakalpasadṛśasarvotpattiniyamādeva atasmāt'; viṣṇossakāśādetadviśvaṃ akvāpi'; kadāpi aanīdṛśaṃ'; pūrvapūrvavisadṛśaṃ devatāprabhavaśūnyaṃ na bhaviṣyati, kintu tatsadbhāvopetameva bhaviṣyatīti । yadvā - aetat'; cetanācetanātmakaṃ viśvamanīdṛśaṃ na bhaviṣyati, kintu nāmarūpābhyāmīdṛśameva bhaviṣyatītyarthaḥ । tattvapradīpe tviyaṃ śrutiḥ ayathaiva kālaniyamaḥ'; iti vyatyāsena paṭhitā ।

sū - oṃ ।। ata eva ca nityatvam । 
।।
ata eva śabdasya nityatvādeva ca devapravāhanityatvaṃ yuktam ।।

yuktyantareṇa devapravāhasya nityatāṃ sādhayatsūtraṃ paṭhitvā vyācaṣṭe - ataeveti ।। ataevetyanuvādaḥ । tasya vyākhyānaṃ - aśabdasya'; vedasya nityatvādeveti । evakāreṇa na devapravāhanityatve yuktyantaraṃ gaveṣaṇīyaṃ, kintu yatpūrvapakṣiṇā vedanityatvaṃ sapramāṇakamuktaṃ, tata eva tadanyathānupapattyaitatsidhyatīti sūcayati । nityatvādevetyupalakṣaṇaṃ, pramāṇasya sādhitatvenāprāmāṇyābhāvādevetyapi ataḥśabdavyākhyānaṃ draṣṭavyam । anyathā pūrvapakṣī aprāmāṇyenānyathopapattiṃ brūyāt devapravāhasya । yuktamiti ca sūtraśeṣoktiḥ । ayuktaṃ'; vedanityatvānyathānupapattyākhyayuktisiddham । caśabdastu samuccetavyayuktīnāṃ śabdātpratyakṣādanumānādityanena darśitatvāttatsamuccayārthakatayār'thādvyākhyātaḥ । ataeva pūrvasūtrabhāṣye caśabdaḥ saṃyojitaḥ । atrāpi bhāṣye caśabdena ca tadvācyadevatāsvarūpasyaiva nityatvena anyathopapattiḥ । ataeva asūryācandramasau'; ayathaiva'; ityādyudāhṛtaśrutereva ayamapyeti bhuvanaṃ sāmparāye'; ayatprayantyabhisaṃviśanti'; ityādi bahulaṃ pralayaśruteśca sūryādidevānāmutpattināśāvagamāt, ataeva svarūpanityatvāyogena pravāharūpeṇaiva teṣāṃ nityatvāvaśyaṃbhāvādityādiṭīkoktārthaḥ sarvo api saṅgṛhītaḥ ।

sū - oṃ ।। samānanāmarūpatvāccāvṛttāvapyavirodho darśanātsmṛteśca ।।

atītānāgatānāṃ devānāṃ samānanāmarūpatvātparāptapadānāṃ muktyā'vṛttāvapyavirodhaḥ ।

nanu na devānāṃ pravāhanityatvenāpi vedaprāmāṇyopapattiḥ । tathā hi - kiṃ pūrvakalpe muktā eva devā uttarakalpe punarāvartante, tadanye vā । nādyaḥ । mukterapunarāvṛttitvāt । na dvitīyaḥ । tathātve dharmibhūtadevānityatvahetukavirodhābhāve api nāmarūpādidharmavaicitryakṛtavirodhaprāpteḥ, vācakavedasya pratikalpaṃ pāṭhabhedābhāvenaikavidhatvāt, anyathā nityatvavyāghātāt । vācyadevānāṃ ca nānāvidhanāmarūpavattvādityāśaṅkāṃ pariharatsūtramupanyasya vyācaṣṭe - samāneti ।। atrātītapadaṃ prācīnaparam । anāgatapadaṃ ca tadanyabhaviṣyadvartamānaparam । dharmipratiyogyubhayasamarpakametat । nāma indrādi, rūpam ākṛtiḥ । sūtrānusārādatrāpi caśabdaḥ saṃyojyaḥ । samānadharmakarmavattvācceti tadarthaḥ । svapadeṣvati śeṣaḥ । muktyā'vṛttāvapītyuktiḥ pūrvapakṣyāśaṅkitavirodhe hetusūcanārthā । yadyapitathāpītyarthe apiśabdaḥ āvartate । tathā cetthaṃ yojanā - aprāptapadānāṃ'; prācīnānāṃ devānāṃ amuktyā'; prāptamuktitvena kāraṇena punasteṣāmeva svapadeṣu aavṛttāvapi'; asattve api tadanyeṣāṃ tatra satve api ca aavirodhaḥ'; ma tadvācake ekavidhe api śabde vede aprāmāṇyākhyo virodhaḥ । kutaḥ? vācyānāmapyatītānāgatānāṃ devānāṃ parasparaṃ asamānanāmarūpatvāt'; samāne ekavidhe nāmarūpe yeṣāṃ te tathoktāḥ, teṣāṃ bhāvastattvaṃ tasmāditi । candrikāyāṃ tu - sūtre bhāṣye ca tattvapradīpānusārādāvṛttāviti vicchedaṃ bhāṣye muktyāvṛttāvityasyaikapadyaṃ cāśritya ekasya padaprāptāvanyasya muktiḥ, punastasya muktau punaranyasya padaprāptiriti krameṇa mukterāvṛttāvapīti vā, svasvapadasyāvṛttāvapīti veti ṭīkānuktaprakāradvayenāpyāvṛttāvityaṃśo vyākhyātaḥ ।

ayathāpūrvam'; iti darśanāt ।

nanu sarvadevānāṃ samānanāmarūpatve pramāṇābhāvādasiddho heturityataḥ prāptaṃ darśanādityaṃśaṃ vyākhyāti -yatheti ।। adhātā yathāpūrvam'; iti śruterityarthaḥ ।

anādinidhanā nityā vāgutsṛṣṭā svayambhuvā ।
ṛṣīṇāṃ nāmadheyāni yāśca vedeṣu dṛṣṭayaḥ ।।

vedaśabdebhya evādau nirmame sa maheśvaraḥ ।।

nanvetacchrutestattatsvarūpakalpanāniyamaparatvamapi sambhavatīti nānayā samānanāmarūpatvaniścayo bhavati। kiṃ ca devapravāhasya nityatve teṣāṃ samānanāmarūpatve vā na tadvācitvena nityavedaprāmāṇyopaptiḥ, tadvācitvasyaivāsambhavāt । na hyapauruṣeyasya vedasyaitāvatkālamayaṃ devo mayoktaḥ, ataḥ paramenaṃ vakṣyāmīti vimṛśya vṛttiḥ sambhavatītyataḥ prāptaḥ smṛterityaṃśa ityāśayena tāṃ darśayati - anādīti ।। nityatvokterupacaritatvavāraṇāya - anādinidhanetyuktam । ato na paunaruktyam । ata eva tattvapradīpe anādinidhanatvena nityā, na tvanidhanatvamātreṇetyuktam । bahukālīnatvena vetspi draṣṭavyam । vedeṣvityanantaramuktā iti śeṣaḥ । nirmame ityasyāvṛttiḥ । tatheti śeṣaḥ । tenāpyevaśabdasyānvayaḥ । tathā ca aādau'; sṛṣṭikāle asvayambhuvā'; svatantreṇa maheśvareṇa viṣṇunā aanādinidhanā nityā'; ādyantaśūnyatayaiva nityā, na tūpacāreṇa bahukālīnatāmātreṇānidhanatvamātreṇa nityā । yā avāk'; vedarūpā autsṛṣṭā'; uccāritā । atadvedaśabdebhyaḥ'; vedagatebhyaḥ tebhyaḥ śabdebhya eva, nānyebhyaḥ, asaḥ'; maheśvaro viṣṇuḥ aṛṣīṇāṃ'; brahmādivibudhānāṃ anāmadheyāni nirmame'; tāneva śabdān teṣu saṅketitavān pratikalpamayaṃ śabdo atra śakta iti jñāpitavān । ayāśca'; ṛṣīṇāṃ devānāṃ vedeṣūktāḥ dṛśyante iti dṛṣṭayo rūpāṇi, tāśca tāni ca tathaiva pūrvakalpīyarūpasādṛśyenaiva nirmame iti smṛtyarthaḥ । caḥ samuccaye । darśanātsmṛterityanayoḥ samānarūpatvādityanenānvayaḥ । āgamopalakṣakaṃ caitat । tathā ca nāsiddhiriti bhāvaḥ । anena - prācīnānāṃ devānāṃ muktyā punaḥ svapadeṣvavṛttāvapi tadanyeṣāṃ tatra vṛttāvapi na tadvācake ekavidhe api śabde aprāmāṇyākhyo virodhaḥ । kutaḥ? prācīnānāṃ tadanyeṣāṃ cānyonyaṃ asamānanāmarūpatvāt'; tadyogyakarmadharmavattvācca । na ca hetvasiddhiḥ । adarśanāt'; ayathā pūrvam'; iti śruteḥ aanādinidhanā'; iti smṛteśceti sūtrārtha ukto bhavati । atra tattvapradīpe pralaye kasyāpi devasyābhāvena tadā vedasya vācyahīnatvarūpāprāmāṇyamāśaṅkya bhagavanmātraviṣayatvena tadupapattiriti samādhānamabhipretya aśabde'; kadāpi vācyahīnatvakṛto virodhaḥ aprāmāṇyam । kutaḥ? mukhyavācyasya viṣṇoḥ sarvadā vidyamānatvāt । kuta etat? aata eva'; śabdātteṣāṃ devānāṃ prabhavaniyamādikarturapīśasya sadā sattvāvagamāt। pratyakṣaścāsau mahatām। kutaḥ? aataeva'; apuruṣamīhate'; akavayo vayanti'; ityādiśrutereva itareṣāmanumānācca । yathā yena prakāreṇedānīṃ devā bhavanti tathānyadāpītyanumānācca tadavagamaḥ । evam aataeva'; śabdanityatvādeva pravoḍhurnityatvam । tathā viṣṇossamānanāmarūpatvādanyeṣāṃ tadabhāvācca aavirodhaḥ'; na tasya sarvaśabdavācyatvavirodhaḥ । samānāni sadṛśāni nāmāni yeṣāṃ rūpāṇāṃ tāni tathoktāni, tādṛśāni rūpāṇi yasya sa tathoktaḥ tasya bhāvastasmāt । na hi viṣṇvanyarūpāṇāṃ sadṛśanāmarūpatvaṃ, śabdapravṛttihetuvaikalyāt । na cātra mānābhāvaḥ, ayathāpūrvam'; iti darśanāt । yathā pūrvaṃ pūrṇajñānaḥ sarvasvatantraḥ sarvanāmarūpasthitastathaiva sa dhātā sūryādīnakalpayaditi śruteḥ । ataḥ sūryādikḷpteḥ prāgapi pralaye śabdaprāmāṇyāvirodha iti siddhamiti । idamevābhipretya ṭīkāyāṃ ana ca'; ityādinā śaṅkottare darśite । aatītaviṣayatvasya ca'; iti parihārottaraṃ cābhihitam ।

sū - oṃ ।। madhvādiṣvasaṃbhavādanadhikāraṃ jaiminiḥ । 
।।
avasūnāmevaiko bhūtvā'; ityādinā prāpyaphalatvātprāptapadānāṃ devānāṃ madhvādividyāsvanadhikāraṃ jaiminirmanyate ।।

nanu na devānāṃ vedavidyādhikāro yuktaḥ । tathā hi dvividhā vedavidyāḥ - muktiphalārthāstaditaraphalārthā iti । mokṣetaraphalā api dvividhāḥ । brahmakarmavidyābhedāt । tatrādyā yathā - madhuvidyā । dvitīyā yathā - agniṣṭomavidyā । tatra na tāvaddevānāṃ mokṣetaraphalakadvividhavidyāsvadhikāro yujyate, tatsādhyānāṃ mokṣetaraphalānāṃ madhye keṣāñcidyogyānāṃ prāptatvena ayogyānāṃ ca prāptumaśakyatvena arthitvābhāvāditi jaiminimatāvalambenākṣipatsūtramunyasya vyācaṣṭe - madhvādiṣviti ।। prathamādipadena śiṣṭavākyaṃ, tathā adevo bhūtvā devānapyeti'; iti vājasaneyavākyaṃ, tathā asa ūrjamupagacchati'; iti śrutyantaravākyaṃ, dvitīyamadhuvidyāntgataṃ arudrāṇāmevaiko bhūtvā'; ityādikaṃ ca gṛhyate । prāpyaphalatvāt aprāpyaphalatvādityubhayathā vicchedaḥ । asyobhayatrānvayaḥ । vasvādipadānāmiti śeṣaḥ । tatrādipadena devarudrādipadānāṃ grahaṇam । yadvā - prāptapadānāmityatratyaṃ padānāmityetadbuddhyā vivicyātra dharmitvena sambadhyate । prāptapadānāmiti bahuvrīhiḥ, karmadhārayaśca । tatrādyo hetugarbhaviśeṣaṇarūpaḥ । dvitīyasyobhayatrānvayaḥ । devānāmiti sūtre adhyāhṛtaṃ padaṃ, prakaraṇalabdhaṃ vā । madhuśabdo amadhu'; ityupakramyāmnātaprathamadvitīyādyamṛtavidyāparaḥ । atrādiśabdena vasvādipadaphalakakarmavidyā vājasaneyoktavāgādividyāśca gṛhyante । etaccāvartanīyam । asambhavāditi sautro heturatrāpi saṃyojyaḥ । tadupapādakoktyaiva taduktirbhavatīti tasya sākṣādanuktiḥ । yadvā - prāptapadānāmaprāpyaphalatvādityuktyaiva tasyoktatvādasambhavāditi na saṃyojyam । tathā cetthaṃ bhāṣyayojanā - madhvādividyāsu aasau vā ādityo devamadhu'; iti prastutyāmnātena asa etadevāmṛtaṃ veda vasūnāmevaiko bhūtvā agninaiva mukhenaitadevāmṛtaṃ dṛṣṭvā tṛpyati'; ityādivākye apadānāṃ'; vasvādipadānāṃ aprāpyaphalatvāt'; madhvādividyāsūktopāsanāprāpyaphalatvaśravaṇāt aprāptapadānāṃ ca'; vasvādidevānāṃ prāptasvasvapadatvena aasambhavāt'; tadarthitvāsambhavāt adevānāṃ'; devaiḥ prāptapadānāṃ punastaiḥ aaprāpyaphalatvāt'; aprārthyaphalatvāditi vā । dvitīyavidyādyamṛtavidyāphalānāṃ rudrādipadānāṃ ca vasvādidevānām aaprāpyaphalatvāt'; prāptumayogyaphalatvāt tatrāpyarthitvāsambhavātteṣāṃ madhvādividyāsu aanadhikāram anadhikārābhāvaṃ jaiminirmanyata'; iti । jaiminigrahaṇena āptatamena jaimininaivaṃ matatvācca na teṣāmadhikāra iti yuktyantaraṃ sūcyate । anena - amadhvādiṣu'; aasau vā ādityo devamadhu'; ityādimadhuvidyāsu devānām aanadhikāram'; anadhikārābhāvaṃ jaiminirmanyate tasmāddhetoḥ aasambhavāt'; taistadvidyāsūktaphalānāṃ madhye keṣāñcidyogyānāṃ prāptatvena keṣāñcitprāptumayogyatvena teṣāṃ tatrārthitvāsambhavāditi āptatamo jaiminirmanyata iti sūtrārtha ukto bhavati । chāndogye hi - aasau vā ādityaḥ'; ityanena ādityasya viṣṇoḥ paramānandatvena madhutvamuktvā asa etat'; ityādinā madhuśabditasya bhagavata ādityamaṇḍalasya pūrvadakṣiṇapaścimottarordhvaraśmiṣu sthitānāṃ prathamāmṛtādiśabdapañcakavācyavāsudevasaṅkarṣaṇapradyumnāniruddhanārāyaṇākhyapañcarūpāṇāṃ madhye prācyāditattaddiksthataiḥ tattatpadayogyairvasurudrādityamarutsādhyapadoktaṛjurūpapañcagaṇasthairdevaiḥ krameṇa agnivāyvindrasomaviriñcapradhānakaiḥ agnyādimukhenaikaikopāstau kṛtāyāṃ tadaparokṣajñānajanitatatprasādadvārā vasvādipadaprāptistattadgaṇasthānāṃ bhavatītyucyate । tathā ca ayaḥ'; adhikārī aetat amṛtaṃ'; vāsudevākhyaṃ rūpam aevam'; uktaprakāreṇa aveda'; asa ca vasūnāmapyeko bhūtvā'; vasubhogyadeśakālādhipo bhūtvā aagninā mukhena'; tatprādhānyena tadupadeśeneti yāvat । aetadevāmṛtaṃ'; vāsudevākhyaṃ adṛṣṭvā'; sākṣātkṛtya atṛpyati'; mukto bhavatītyarthaḥ । evaṃ ayo'; devatvayogyo adhikārī vākprāṇacakṣuḥśrotramanohṛdayanāmakaṃ brahmopāste sa devatvamapyeti tato adevo bhūtvā'; svottamadeveṣu sāyujyaṃ prāpya devān śvetadvīpagatabhagavadrūpaviśeṣān caturmukhabrahmaṇā sahāpyeti । so adhikārī aūrjam'; annam aupagacchati'; yatheṣṭaṃ prāpnoti iti śrutyantarārthaḥ ।

sū - oṃ ।। jyotiṣi bhāvācca ।।

jyotiṣi sarvajñatve bhāvācca । ādityaprakāśe antarbhāvavattajjñāne sarvavastūnāmantarbhāvāt । nityasiddhatvācca vidyānām ।।

nanu māstu mokṣetaraphalavidyāsu adhikāro devānāṃ, tathāpi asatyaṃ jñānamanantaṃ brahma'; ityādimokṣārthavidyāsvadhikāro bhaviṣyati, tatrārthitvasambhavāt ityāśaṅkāṃ pariharatsūtraṃ paṭhitvā vyācaṣṭe - jyotiṣīti ।। jyotiṣīti sūtrapadānuvādaḥ । tasya vyākhyānaṃ - sarvajñatva iti । yadyapi jñāne iti vyākhyeyaṃ, tathāpi viṣayāviśeṣitajñānasyānirūpyatvāt, yatkiñcidviṣayake jñāne viṣayatayā sarvabhāvasyāsiddhatvāt tajjñāpanāya sarvajñatva iti vyākhyātam । tena sūtre vastūnāmityantarbhāvasambandhijñāpakaṃ padamadhyāhāryamiti sūcitaṃ bhavati । caḥ samuccaye । asya hetorasambhavādityanuvṛttahetudvārā madhvādiṣu anadhikāraṃ manyata iti pūrveṇānvayaḥ । anena madhvādiṣvityādiśabdena mokṣārthavidyā api grāhyāḥ । jyotiśśabdaśca āvartanīyaḥ jyotiṣīva jyotiṣīti । saptamī ca caitrarathasya buddhau śāstrārtha itivat yujyate iti sūcitam । kathaṃ vastūnāṃ jñāne antarbhāva ityataḥ sarvajñatve bhāvāditi svapade varṇayati - āditya iti । sarvavastūnāmādityaprakāśe antarbhāvavat tadgṛhītatvavat tajjñāne taduparīti prastutadevatākartṛkajñāne sarvavastūnām aantarbhāvāt'; viṣayībhūtatvādityarthaḥ । abhiprāyaṃ vyanakti - nityeti । devānāṃ sārvajñena avidyānāṃ'; sarvabrahmakarmavidyāsādhyajñānānāṃ anityasiddhatvāt'; niyamena prāptatvādityarthaḥ । yadvā - avidyānāṃ'; jñānasādhanavidyānāṃ nityaṃ niyamena asiddhatvāt'; upalabdhatvādityarthaḥ । devānāṃ vedadraṣṭṛtvāditi bhāvaḥ । yadvā - avidyānāṃ'; mokṣataditaraphalasādhanajñānasādhanavidyoktārthānāṃ anityasiddhatvāt'; niyamena tairjñātatvādityarthaḥ । tathā ca na devānāmubhayavidyāsādhyajñāne arthitā sambhavatīti bhāvaḥ । anayorapi pañcamyantayoḥ pūrvavadanvayaḥ । na cāsya hetoḥ pūrvasūtroktāsambhavahetūpapādakatvāt kathamatra caśabda iti vācyam । pūrvaṃ phalamukhena atra ca sādhanamukhena arthitvāsambhavasya abhipretatvena asya hetordvitīyāsambhavopapādakatve api asambhavasāmānye upapādakatvena caśabdopapatteḥ । yadyapi bhāṣye ajyotiṣi'; iti sūtraṃ kiṃ devānāṃ mokṣetaraphalārthāyām? uta mokṣaphalārthāyāṃ vidyāyāmadhikāra iti pakṣadvaye api sādhānamukhena doṣoktiparatayā pratīyate । ṭīkāyāṃ tu mokṣārthavidyāyāmapi na devānāmadhikāraḥ, tatra phale arthitāsattve api tatsādhanavidyopāsanātmakajñāne arthitvābhāvāt, vidyāyāśca jñānārthatvāt, jñānasya ca prāptatvāditi dvitīyapakṣamātradoṣoktiparatayā vyākhyātam । tathā ca visaṃvādo bhavati । tathāpi mokṣetaraphalakavidyāsvanadhikāra iti prācīnapakṣe na kevalaṃ madhuvidyāphale vasutvādau prāptatvāt devānāmarthitvābhāvāt tadvidyāyāmadhikārābhāvo doṣaḥ । kintu vasutvādiphalasādhanajñāne apyarthitvābhāvāt adhikārābhāva ityasambhavadoṣe upapādakāntaramuktaṃ bhavatīti ṭīkāyāmuktatvānna visaṃvādaḥ । ata eva na caśabdānupapattiḥ । prācīnapakṣavivakṣayā tadupapatteḥ । hetvantareṇa etatsādhayatīti sattarkadīpāvalī ca ādyapakṣavivakṣayā pravṛttā । dvividhavidyāsamuccaye vā caśabdaḥ । anena - na kevalaṃ mokṣetaraphalārthaṃ madhvādiṣvanadhikāraṃ manyate jaiminiḥ । kintu ādiśabdena vā āvṛttajyotiśśabdena vā gṛhītāyāṃ asatyaṃ jñānam'; iti mokṣārthavidyāyāmapi । kutaḥ? ajyotiṣīva'; ādityaprakāśe iva ajyotiṣi'; sarvaviṣayakadevatājñāne sarvavastūnāṃ viṣayatayā abhāvāt'; mokṣasādhanajñānasya siddhatvāt । ata eva na mokṣe, tasyāpi siddhaprāyatvādarthitvāsambhavāt । na kevalaṃ vasvādidevānāṃ phale arthitvābhāvāt madhvādiṣvanadhikāraṃ jaiminirmanyate, kintu ajyotiṣi'; vasutvādiphalasādhanajñāne apyarthitvāsambhavāt । so api kutaḥ? ajyotiṣi'; devānāṃ jñāne abhāvāt'; sarveṣāṃ vastūnāṃ viṣayatayā antarbhāvātphalasādhanajñānasya siddhatvāditi yāvaditi vā sūtrārtha ukto bhavati ।

sū - oṃ ।। bhāvaṃ tu bādarāyaṇo asti hi ।।

phalaviśeṣabhāvātprāptapadānāmapi devānāṃ madhvādiṣvapyadhikāraṃ bādarāyaṇo manyante । asti hi prakāśaviśeṣaḥ ।

evaṃ devairmokṣetarayogyaphalānāṃ prāptatvāt ayogyānāṃ prāptumaśakyatvāt mokṣasyāpi brahmajñānitvena arthato labdhatvādarthitvābhāvena teṣāṃ kāsvapi vidyāsu adhikārābhāve jaiminimatāvalambinā samarthite punaradhikāraṃ samarthayatsūtraṃ paṭhitvā vyācaṣṭe - bhāvamiti ।। phalaviśeṣabhāvādityanena sūtre pūrvasmādbhāvādityasya anuvṛttiḥ sūcitā । padyata iti padaṃ prāpyaphalamātram । apītyanena viśeṣārtho api । apiśca yadyapi tathāpītyarthe ityuktaṃ bhavati । devānāmiti sūtre śeṣoktiḥ । madhvādiṣvityanuvṛttapadānuvādaḥ । atra ādiśabdena mokṣataditaraphalārthāśeṣabrahmakarmavidyā gṛhyante । aadhikāram'; adhikārabhāvamiti । anena abhāvam'; ityasyārtha uktaḥ । manyata iti śeṣoktiḥ । astītyasya kartṛsāpekṣatvāt taṃ darśayati - prakāśaviśeṣa iti । jñānātiśaya ityarthaḥ । hiśabdo yata ityarthe । tathā cetthaṃ yojanā - bādarāyaṇastu bhagavān devānāṃ madhvādyaśeṣavidyāsu adhikārabhāvaṃ manyate । na ca prāptaphalatvāttatra arthitvābhāvo doṣaḥ । yadyapi devāḥ prāptapadāḥ brahmajñānitvātsiddhamokṣataditaraphalāḥ prāptumaśakyāyogyaphalāśca । tathāpi prāptapadānāmapi devānāṃ madhvādividyāsūktopāsanākarmakaraṇābhyāṃ phalaviśeṣabhāvātsvasvayogyasya jñānamātreṇa asādhyasya mokṣaphale atiśayasya bhāvāt siddherarthitvasambhavāt । na ca phale atiśayasya siddhatvena tatrārthitvasambhave api tatsādhanavidyānāṃ nityasiddhatvāt vidyāvicārasya jñānārthatvāt tatrārthitvāsambhava iti vācyam । ahi'; yato bhagavaditareṣāṃ nirupacaritasārvajñābhāvāt vidyāvicāreṇa aprakāśaviśeṣaḥ'; jñānaviśeṣaḥ aasti'; sambhavatīti । anena sūtravṛttirdarśitā । atra bādarāyaṇapadaṃ pūjārtham ।

yāvatsevā pare tattve tāvatsukhaviśeṣatā ।
sambhavācca prakāśasya paramekamṛte harim ।।

teṣāṃ sāmarthyayogācca devānāmapyupāsanām ।।

sarvaṃ vidhīyate nityaṃ sarvayajñādikarma ca ।

nanu tattadvidyoktopāsanakarmakaraṇābhyāṃ tattadvidyoktaphalādanyadapi phalaṃ prakāśaviśeṣaśca devānāṃ bhavatītyetat kuto jñāyate ityāśaṅkāṃ parihartumuktārthe hiśabdasūcitāṃ smṛtiṃ darśayati - yāvaditi ।। kriyata iti śeṣaḥ । bhāvabhavitrorabhedavivakṣayā vā । siddhyatyasyeti śeṣaḥ । yadvā - ādyaścaḥ prakāśasya ceti sambadhyate । phalasamuccāyakaścāyam, asambhavasamuccaye ca । sambhavādityāvartate । tathā ca apare tattve'; paramātmasvarūpe aasau vā ādityaḥ'; ityādinokte tadviṣaye adevānāṃ'; devairvasvādibhiḥ ayāvat'; yāvadadhikaṃ asevā'; aeṣā sevā'; ityuktā śravaṇādirūpopāsanā kriyate atāvat'; tāvadadhikaṃ teṣāṃ asukhaviśeṣatā'; svargāpavargādisukhe atiśayaḥ svasvayogyo jñānamātreṇa sādhyaḥ siddhyati । yato ataḥ aparaṃ'; svatantraṃ harimekamṛte anyeṣāṃ aprakāśasyāsambhavāt'; nirupacaritasārvajñyābhāvāt । ata eva vidyāvicāreṇa sādhyasya prakāśasya jñānaviśeṣasya sambhavāt, ata evārthitvasya sambhavātteṣāṃ devānāṃ asāmarthyayogāt'; sāmarthyasambhavācca vidvattāsambhavāccāpi prāptapadānāmapi adevānāṃ'; devaiḥ asarvamupāsanaṃ'; sarvavidyoktopāsanaṃ sarvayajñādikarma ca anityaṃ'; niyamena avidhīyate'; śrutiṣu kartavyatvena bodhyata iti yojanā । aprakāśasyeti pāṭhe nirupacaritasārvajñyābhāvasyetyarthaḥ । tadā prakāśasya caśabdena grahaṇam । sambhavādityasya siddhatvāt sattvādityarthadvayam । pāṭhadvaye apyanyeṣāmiti śeṣaḥ । ekaśabdo avadhāraṇārtho viriñcasyāpi varjyatvanivārakaḥ skānde uktamiti śeṣaḥ । ataḥ phalaviśeṣabhāvādasti hi prakāśaviśeṣa ityanayornāsiddhiriti vākyaśeṣaḥ ।

uktaphalānadhikāramātraṃ jaiminimatamato na tanmatavirodhaḥ ।

nanvastvevamasambhavādityuktayuktiparābhavaḥ । tathāpi devānāmadhikārābhyupagatāvāptatamajaiminimatavirodha ityata āha - ukteti ।। uktaṃ ca tat phalaṃ ca uktaṃ phalaṃ yasyeti ca vigrahaḥ । tathā ca tattadvidyoktaphalārthaṃ tatphalakaprāgāptajñānārthaṃ ca yo ayamadhikārastadabhāvamātraṃ ajaiminimatam'; jaiminyabhimatamityarthaḥ । mātraśabdena phalāntarārthādhikārābhāvo vyāvartyate । kimato yadyevamityata āha - ata iti jaiminyuktasya sūtrakāreṇāpyaṅgīkṛtatvāt, sūtrakṛduktasya ca jaimininā anirastatvānna tayorvirodhaḥ ityarthaḥ ।

sarvajñasyaiva kṛṣṇasya tvekadeśavicintitam ।
svīkṛtya munayo brūyustanmataṃ na virudhyate ।
iti brāhme ।।

।। iti devatādhikaraṇam ।।

nanu kimanayormatayorviṣayavailakṣaṇyakalpanena virodha eva kiṃ na syādityata āha - sarvajñasyeti ।। tuśabdo viśeṣārthaḥ । evakāro bhinnakramaḥ । tathā ca yasmāt amunayo'; jaiminyādyāḥ nirupacaritasarvajñasya akṛṣṇasya'; dvaipāyanasya aekadeśavicintitaṃ'; vicintitārthaikadeśaṃ tanmataikadeśameva svīkṛtya tadeva brūyuḥ, nānyat । tasmāt atanmataṃ'; teṣāṃ kṛṣṇamunīnāṃ mataṃ parasparaṃ na viruddhyata ityarthaḥ । brāhma ityanantaraṃ uktamiti śeṣaḥ । ato viṣayavailakṣaṇyameva kalpyaṃna matavirodha iti bhāvaḥ ।।

।। iti devatādhikaraṇam ।।

।। apaśūdrādhikaraṇam ।।

manuṣyādhikāratvādityukte aviśeṣācchūdrasyāpi aahaṃ hāretvā śūdra'; iti pautrāyaṇokteradhikāra iti ।

atrādhikaraṇe trivarṇetarasya śūdrasya vedoktabrahmavidyādhikāro nirākriyate । prāsaṅgikatvāt nādhyāyādisaṅgatiranveṣaṇīyā । śrutyādisaṅgatiṃ viṣayādikaṃ ca sūcayati - manuṣyeti ।। nimittasaptamīyam । adhikāropayogitayokte manuṣyatve aviśeṣāditi vā । na kevalaṃ dvijātīnāṃ, kintu śūdrasyāpītyaperthaḥ । tathā ca śūdrasyāpi vedavidyādhikāraḥ prāpnoti । kutaḥ? amanuṣyādhikāratvāt'; ityanena manuṣyāṇāmadhikārasyoktatvāt । adhikāropayogitayokte manuṣyatve ca śūdrasya dvijātibhyaḥ aaviśeṣāt'; viśeṣābhāvāt । nanu na manuṣyatvaṃ vedavidyādhikāropayogi, kintu viśiṣṭabudhyādimattvamevetyato apyāha - aviśeṣāditi । śūdrasya viśiṣṭabuddhyādimattve api anyebhyaḥ aaviśeṣāt'; viśeṣābhāvādityarthaḥ । evamaviśeṣākhyayuktimabhidhāya śūdrasya vedavidyādhikārādarśanāt, anadhikāra ityato liṅgadarśanamāha pautrāyaṇokteriti ।। chāndogye pautrāyaṇasya vaidikasaṃvargavidyādhyayanokterdarśanādityarthaḥ । nanu pautrāyaṇākhyapuruṣasya śūdratvameva kuta ityataḥ tajjñāpakamāha - aha hāretvā śūdreti । pautrāyaṇokteriti । pautrāyaṇaṃ prati raikkoktestatkartṛkasambodhanādevetyarthaḥ । nanvadhikārābhāve api pautrāyaṇo vedavidyāṃ vicārayāmāseti kiṃ na syādityatopyāha - pautrāyaṇokteriti । pautrāyaṇaṃ prati raikkeṇa nispṛheṇa muninā saṃvargavidyopadeśādityarthaḥ । anadhikāriṇaṃ prati munerupadeśāsambhavāt । pautrāyaṇasya arthācchrutāvadhikārokteśceti vā yojanā । adhikāra ityanantaramato virodha ityanukṛṣyate । tasyokta ityanenānvayaḥ । anenoktanyāyena uktārthe śrutyādipramāṇavirodhākṣepāt pūrveṇāsyākṣepikī saṅgatiḥ, vedavidyādhikārākhyo viṣayaḥ, sayuktikapūrvapakṣaśca darśito bhavati । chāndogye caturthādhyāye saṃvargaprakaraṇe hītthamākhyāyikā - pautrāyaṇo nāma rājā prāsādāgre niśāyāṃ śayāno abhūt । tadā prāsādopari haṃsapakṣiṇo agaman । uparipatatāṃ parasparaṃ vārtāṃ kurvatāṃ teṣāṃ madhye dvāvagragāmināvāstām । tatraika ekamuvāca । kimiti? are pautrāyaṇīyaṃ tejastvaṃ māgamaḥ । tatsambandhe tadīyaṃ tejastvāṃ dahediti । evamuktaḥ paro haṃsaḥ kamityākṣepavacanena rājānamanādṛtya raikvamunimeva praśaśaṃsa । tacchrutvā paritaptamanā rājā talpādutthitastvarayā svasārathimāhūya raikvagaveṣaṇāyādideśa । sa tatra tatra raikvamanviṣyan nāvidamiti prathamamāgataḥ । punastallakṣaṇoktipūrvakaṃ rājñā tanmārgaṇāyādiṣṭaḥ punaranviyaṣya kvacitpradeśe raikvamavalokya punā rājānaṃ pratyetyāha - raikvamavidamiti yathāvṛttamavadat । tadā rājā svasārathivacanena raikvamunisthānaṃ niścitya tasmāttattvaṃ vividiṣurgurudakṣiṇāṃ gṛhītvā tatsamīpaṃ jagāma । atha dvāri śakaṭasyādhasthāt sthitaṃ raikvaṃ dṛṣṭvā sambodhya dakṣiṇāṃ nivedya mahyaṃ vidyāṃ brūhītyuvāca । tadā taṃ pautrāyaṇaṃ paro lokavilakṣaṇo raikvaḥ pratyācakhyau । kimiti? ahahāretvā śūdretyādi । atra ahetisambodhanaṃ, hāra itveti bhinnapadatve visargalope guṇe hāretveti bhavati । tathā ca he śūdra hāraḥ kaṇṭhamālākhyaṃ bhūṣaṇaṃ itvā rathaḥ । tattvapradīparītyā śakaṭo vā । gobhissaha tavāstvityarthaḥ hāretvānāvityekapadatvapakṣe dvivacanasya ekavacanādeśo vā ākārādeśo vā kartavyaḥ । pratyekaṃ ca astu iti kriyāsambandhaḥ ।

ata āha - sū - oṃ ।।
śugasya tadanādaraśravaṇāttadādravaṇātsūcyate hi ।
।।

nāsau pautrāyaṇaśśūdraḥ, śucā'dravaṇameva śūdratvam ।

siddhāntayatsūtramavatārayati - ata iti ।। aviśeṣākhyayukteḥ śravaṇasūtre nirākariṣyamāṇatvāt, pūrvapakṣyuktaliṅgadarśanasya anyathopapattipradarśanāya pravṛttasya tadādravaṇādityasya anvayayogyārthākāṃkṣotthāpakaṃ sūtrasya phalitārthaṃ darśayati - neti । aasau'; raikveṇa sambodhitaḥ pautrāyaṇo ana śūdraḥ'; jātyā śūdro na, kintu kṣatriya ityarthaḥ । tarhi kathamasya śūdreti sambodhitatvaṃ yujyate rūḍhyabhāvādityato yogādevetyāśayena tacchabdapravṛttinimittapradarśakaṃ tadādravaṇāditi sūtrāṃśaṃ sāvadhāraṇaṃ matvā vyācaṣṭe - śuceti । aśucā'; śokena raikvaṃ kṣattāraṃ vā pratyāśugamanameva aśūdratvam'; śūdretisambodhane nimittaṃ, na tu jātirityarthaḥ । anena tadādravaṇādityasya sūtre śūdratvamityadhyāhṛtena śūdreti sambodhitatvarūpārthabodhakena padenānvayaḥ sūcitaḥ । tathā ca na sambodhanānupapattiriti nedaṃ śūdrasya vedavidyādhikāre liṅgamityato na śūdrasya vedavidyādhikāra iti nañāvṛttyā anvayaḥ । evetyanena ayaṃ śūdraśabdaḥ śucādravaṇācchūdra iti nairukta eva, na tu aśucerdaśca'; ityuṇādisūtreṇa rapratyaye dhātoścadīrghe cakārasya dakārādeśe ca niṣpanno rūḍha ityuktaṃ bhavati । pautrāyaṇa ityanena buddhisthaparāmarśakedaṃśabdārthaḥ śucetyanena prāguktavācisautradvitīyatacchabdārthaḥ, tvapratyayena nimittārthakapañcamyarthaśca darśitaḥ । sūtrakārasya sadā sarvajñatvena śugasyetyuktiḥ । bhāṣye asaḥ'; iti śrutyanusāreṇa asāviti parokṣeṇoktiśca yuktā ।

akamvara enametatsantam'; ityanādaraśravaṇāt ।

kasmānnimittādasya śoka ityasyottaratayā pravṛttaṃ śugasya tadanādaraśravaṇāditisūtrakhaṇḍaṃ vyācaṣṭe - kamvara iti ।। kaṃ u are iti padacchedaḥ । aare'; haṃsa etadvacanaṃ kamenamuddiśyāttha asantaṃ'; nirduṣṭaṃ asayugvānaṃ'; saśakaṭaṃ raikvamityevetyarthaḥ । u iti nipātaḥ, asya nindārthaḥ । asmin rājñi vaktumananurūpamidam, evaṃ vaktuṃ raikva eva yogya ityarthaḥ । aetatsantaṃ'; nindyaṃ santamātthetyarthaḥ tattvapradīpe abhihitaḥ । aetatsantam'; atra santamiti vā । ityanādaraśravaṇāditi । tathā ca ityevaṃrūpasya haṃsakṛtānādarabodhakavākyasya haṃsāt svānādaravākyasya vā śravaṇādityarthaḥ । śravaṇādityanantaraṃ prāptayetiśeṣaḥ । asya śucetyanenānvayaḥ ।।

asa ha sañjihāna eva kṣattāramuvāca'; iti sūcyate hi ।।

nanu śrutānādarasyāpi rājñaḥ kuḥ śokotpattiḥ jñāyate । na ca pratyakṣāttanniścayaḥ । anādaraśravaṇarūpaparabuddherapratyakṣatvena tataḥ śokotpatterapratyakṣatvāt । na ca kāraṇānumānāt kāryānumitiḥ । kāraṇasya kāryāvinābhāvābhāvādityataḥ pravṛttaṃ asūcyate hi'; iti sūtraśeṣaṃ vyācaṣṭe - saheti । asaḥ'; śrutānādaraḥ pautrāyaṇaḥ asañjihāna eva'; śayanīyāduttiṣṭhanneva akṣattāraṃ'; sārathiṃ prati raikvagaveṣaṇāyovāceti śrutyarthaḥ । ityetadvākyārthānyathānupapattyā jñātena raikve vyāsaktamanaskatvena kāryeṇa tatkāraṇaṃ śugasya asūcyate'; jñāyata ityarthaḥ। kāraṇasya kāryāvinābhāvābhāve api kāryasya kāraṇāvinābhāvasyāvaśyaṃ bhāvāditi bhāvaḥ । asya tadanādarasya śravaṇāt prāptayā śucā'dravaṇameveti pūrveṇānvayaḥ । śokenādravaṇākhyanimittaparijñānaṃ ca raikvamuneḥ sārvajñyādupapadyate । taduktaṃ chāndogyabhāṣye - 
rājā pautrāyaṇaḥ śokācchūdreti muninoditaḥ ।
prāṇavidyāmavāpyāsmātparaṃ dharmamavāptavān ।।

aśokāt'; śokenā'dravaṇādityarthaḥ । athavā - śokaśabdopapadāt āṅapūrvakāt aatasātatyagamane'; ityasmāt kvipi rūpametat tathātve yata iti śeṣaḥ । nanu sūtre taddravaṇādityetāvatā pūrtau āṅpraśleṣaḥ kimartha iti cet - na, śrutau śūdretivaktavyatve api śokādhikyajñāpanārthaṃ śūdreti ūkārarūpo yo dīrghasvaraḥ śrutaḥ tadarthavyaktavyarthatvāt । na ca śūgdretivaktavye śrutau śūdretyuktiḥ kathamiti vācyam । atasmādrugdrāvaṇāt rudraḥ'; iti śrutau gakārasya dakārādeśena yathāprayogastathopapatteḥ । ata eva tattvapradīpe tṛtīyasya tṛtīyo atiśayārthatvādityuktam । arujaṃ drāvayate'; iti smṛtāvivopapatteśca । anena - śucā aādravaṇāt'; raikvaṃ prati śīghragamanādeva nimittādasya pautrāyaṇasya śūdratvaṃ śūdreti sambodhitatvam, na tu varṇāvaratvāt । śukca śokaścāsya tadanādaraśravaṇādāsīt । taditi śrutyuktaparāmarśaḥ। kriyākartṛbhāvaṣṣaṣṭhyarthaḥ । tathā ca atasya anādaraśravaṇāt'; haṃsakṛtānādaraśravaṇāt ityarthaḥ । tattvapradīparītyā tasmāddhaṃsāt svānādaraśravaṇādityarthaḥ । madhyamapadalopī samāsa iti kecit । nanu śrutānādarasyāpi kutaḥ śokotpattirjñāyate, parabuddheḥ śokapadoktaduḥkhānubhavasya apratyakṣatvādityata uktaṃ - sūcyate hīti ।। ahi'; yasmāt asaha'; iti vākyārthānupapatyā jñātena tadvyagramanaskatvākhyakāryeṇa tatkāraṇaṃ śugasya asūcyate'; jñāyate । tasmāt ato na śūdreti sambodhanaṃ śūdrasya vedādhikāre liṅgamiti naitadbalācchūdrasya vedavidyādhikāra iti bhāvaḥ iti sūtrārtha ukto bhavati ।

sū - oṃ ।। kṣatriyatvāvagateścottaratra caitrarathena liṅgāt ।।

aayamaśvatarī rathaḥ'; iti citrarathasambandhitvena liṅgena pautrāyaṇasya kṣatriyatvāvagateśca ।

nanu śūdraśabdo ayaṃ kuto yaugiko aṅgīkriyate, rūḍhārtha eva kiṃ na syāt । yogarūḍhyormadhye rūḍhereva prābalyāt । tathā ca pautrāyaṇanidarśanenaiva śūdrasya vedavidyādhikārasiddhirityāśaṅkāṃ pariharatsūtramupanyasya vyācaṣṭe - kṣatriyatveti । atra aayam'; ityataḥ prāk auttaratra'; iti sautrapadaṃ sambandhanīyam । śruteneti śeṣaḥ । tathā ca uttaratra raikvaṃ prati pautrāyaṇasya ādravaṇāt, uttaratra tatpratipādanānantaram । yadvā - śūdraśabdena sambodhanāt uttaratra aayamaśvatarī rathaḥ'; iti śrutenetyarthaḥ । pautrāyaṇena dīyamānasya rathasya anyadīyatvaśaṅkānirāsāya sūtre caitraratheneti bhāvapradhānapadaṃ prayuktam । anyathā citrarathenetyevāvakṣyat । tatra citraścāsau rathaśca citrarathaḥ tasyāyaṃ caitraratha iti vigrahamabhipretya pratyayārthaṃ pradarśayan tadvyācaṣṭe - citrarathasambandhitveneti ।। svābhāvikacitrarathasambandhitvenetyarthaḥ। atra rathamātrameva liṅgaṃ, citrapadaṃ tu svarūpakathanārtham । yadvā - apūrvarathayogena kṣatriyatvasambhāvanārthaṃ tatpadam । athavā yadā rathitvenaiva kṣatriyatvasya niścayaḥ, tadā sutarāṃ citrarathitveneti sūcanārthaṃ tatpadam । yadyapi aayamaśvatarīrathaḥ'; ityatra citrarathamātraśravaṇe api na tatsambandho asya śrūyate । tathāpi tatpūrvavākye ahāretvā tavaiva'; iti ṣaṣṭhyā itvāśabdārtharathasambandho gamyata iti tasyāśca rathasambandhe śrutirūpatvāt yuktamuktam । citro ratho yasyeti citrarathastasya bhāvaḥ caitrarathasteneti vyākhyānaṃ tu bhāve aṇ pratyayasya kalpyatvāt śrutibhāṣyaviruddhatvācca ayuktam। na ca caitraratheneti sambandhoktimātreṇa kathamanyadīyatvaśaṅkānirāsa iti vācyam । svataḥ prāptatadīyatve bādhakābhāve tadīyatvasyaiva svābhāvikatvasambhave naimittikagrahaṇāyogāt । asvatvābhāve dhanāyogāt'; ityādinyāyaprāptatvāt । rathena liṅgādityanayossāmānādhikaraṇyāya liṅgāditi pañcamī vyatyayena vyācaṣṭe - liṅganeti । pautrāyaṇasyetyetat asyetyanuvṛttapadasya arthakathanam । kṣatriyatvāvagaterityasya śucā'dravaṇādevāsya śūdratvaṃ na tu rūḍhyeti pūrveṇānvayaḥ । caśabdo liṅgena ceti sambadhyate । tena abahudāyī'; ityādivākyaśeṣoktaṃ liṅgaṃ samuccīyate । liṅgasya śrutitaścaramatvena anekatvena ca prābalyasūcanāya vā caśabdaḥ । evaṃ sūtre api caśabdo bhinnakramaḥ uktaprayojanakaśca । evaṃ ca rūḍhereva prābalye apyatra śrutānekaliṅgarūpabādhakāt śūdraśabdasya yogavṛttyaṅgīkāra eva yukta iti bhāvaḥ । agardabhādaśvāyāṃ jātā aśvataryaḥ'; iti tattvapradīpe । agardabhīṣu aśvairjātā asvataryaḥ'; iti vyāsatīrthīye । tadyukto rathaḥ aśvatarīrathaḥ tava dakṣiṇātvena vartate ityarthaḥ । raikvaṃ prati pautrāyaṇavākyametat ।

rathastvaśvatarīyuktaścitra ityabhidhīyate ।

nanu śrutāvaśvatarīrathaśabdaprayogāt sūtre api tathaiva prayoktavye kathaṃ sūtrakṛt citrarathaśabdaṃ prāyuṅtetyāśaṅkya ubhayorarthaikyānna visaṃvāda ityāśayena tatrābhidhānamāha - ratha iti ।। tuśabdo viśeṣārtho avadhāraṇe vā । aśvatarīyukta eveti sambadhyate । atra ratha iti vāstavaviśeṣoktireva, na tu rathatvasyāpi śakyakoṭipraveśaḥ । tathā ca sūtre rathatvaprakārakabodhāya rathaśabdaprayoga iti na tadvaiyarthyamiti dhyeyam iti brāhme uktatvāt na śrutisūtrayorvairūpyamityupaskāreṇānvayaḥ ।

yatra vedo rathastatra na vedo yatra no rathaḥ । iti brahmavaivarte ।।

evaṃ sākṣādeva svābhāvikarathena pautrāyaṇasya kṣatriyatvaṃ prasādhitam । svābhāvikarathitve asya varṇāvaratvaṃ kiṃ na syādityaprayojakatvamāśaṅkya maivam-āgantukasyāpi rathasya vedaṃ vināyogāt avedasya ca saṃskāreti vakṣyamāṇanyāyena śūdre ayogāt'; rathamātreṇa vedānumānadvārā pautrāyaṇasya śūdratvābhāvasiddherityāśayena rathena vedānumāne vyabhicāraśaṅkāparihārāya āgamenobhayavyāptiṃ darśayati - yatreti । atatra'; tatraivetyarthaḥ । tena yatra vahniḥ tatraiva dhūma ityādāviva vedasya vyāpakatālābhaḥ। ata eva vyatirekapradarśakāṃśe na veda iti vedabhāvasya prathamamuktiḥ। smṛtau rathaśabdena āgantukasvābhāvikasādhāraṇarathamātrasya vivakṣitatvāt, samavyāptyabhiprāyeṇa vā yatra veda ityuktiḥ । ata eva ṭīkāyāṃ arathasya vedāvinābhāvāt'; iti rathasya vyāpyatvamuktvā avaidikatvamātre vidyamānaṃ rathitvam'; ityanena tasya vyāpakatvamuktam । vastutastu - yatra rathastatra veda iti yojanāyāṃ nānupapattiḥ । tathā ca anena vyāptiniścayāt na vyabhicāraśaṅketi yādṛśatādṛśarathamātreṇa vedānumānadvārā śūdratvābhāvaniścayānna pautrāyaṇasya vedabāhyavarṇāvaratvaṃ śaṅkyamiti bhāvaḥ । etena pūrvapakṣiṇā śūdre api vedāṅgīkārānna tena śūdratvābhāvasādhanaṃ yuktamitinirastaṃ, tasyottarasūtre nirākariṣyamāṇatvāt । na ca brāhmaṇādisādhāraṇarathitvenāsya vaidikatvaniścaye api taddvārā aśūdratvasiddhāvapi kathaṃ kṣatriyatvaniścaya iti vācyam । rathitvamātrasya vaidikatvavyāptatvoktyā svābhāvikarathitvasya vaidikaviśeṣakṣatriyatvavyāptatvenāpi smṛtyabhipretatvāt । tasya ca kādācitkarathavati brāhmaṇādāvabhāvāttena sākṣādeva kṣatriyatvaniścayopapattiḥ । na ca aapalāyanaṃ ca śūdrasya'; ityanena prāptayoddhṛtvānyathānupapattyā śūdrasya rathitvapratītestatra vyabhicāra iti vācyam । apalāyanena yoddhṛtvasya padātitayopapattyā rathitvānākṣepakatvāt । brahmavaivarta ityasya uktatvādityadhyāhāreṇa nāsau śūdra ityanenānvayaḥ iti jñāyata iti śeṣaḥ anena - aādravaṇāt'; sambodhanādvā auttaratra'; aayamaśvatarīrathaḥ'; itiśrutena acaitrarathena liṅgāt'; liṅgena svābhāvikarathena liṅgena bahudāyitvādiliṅgena cāsya pautrāyaṇasya kṣatriyatvāvagateḥ । asmāt bādhakāttadādravaṇānnimittādevāsya śūdratvam, na tu jātyāsau śūdraḥ । tathā rathena vedaniścayācca nāsau śūdra iti sūtrārtha ukto bhavati ।

sū - oṃ ।। saṃskāraparāmarśāttadabhāvābhilāpācca ।।

aaṣṭavarṣaṃ brāhmaṇamupanayīta tamadhyāpayīta'; ityadhyayanārthaṃ saṃskāraparāmarśāt ।

yaduktaṃ rathitvaliṅgena pautrāyaṇasya kṣatriyatvāvagamāt, na talliṅgena śūdrasya vedādhikārasiddhiriti । na tadyuktaṃ - śūdrasyāpi rathitvasambhavāt । na ca rathasya vedavyāpyatvācchūdre ca tadabhāvādrathasyāpyabhāva iti vācyam । śūdre api vedādhikārāṅgīkārādityāśaṅkāṃ pariharatsūtramupanyasyati - saṃskāreti ।। atra aaṣṭavarṣaṃ brāhmaṇamunayīta। tamadhyāpayīta'; iti śrutau brāhmaṇasyaivādhyayane upanayanāpekṣā, nānyeṣāmityāśaṅkāparihārāya pravṛttaṃ saṃskāraparāmarśādityaṃśaṃ vyācaṣṭe - aṣṭavarṣamiti । upanayīteteyanantaram ityupanayanamuktveti śeṣaḥ । atam'; upanītaṃ māṇavakamātma ācāryakaraṇakāmo adhyāpayītetyarthaḥ । itiśabdānantaraṃ śrutāviti śeṣaḥ । aanyārthavacanaṃ parāmarśaḥ'; ityāśayena parāmarśapadaṃ vyācaṣṭe - adhyayanārthamiti ।। adhyayanāṅgatayetyarthaḥ । adhyāpanavākyasyāpi asvādhyāyo adhyetavyaḥ'; iti śrutyanurodhena jīvikārthādhyayanavidhiparatvāditi bhāvaḥ । asaṃskāraparāmarśāt'; upanayanākhyasaṃskāramātravacanādityarthaḥ । tacchabdeneti śeṣaḥ । na tu brāhmaṇaparāmarśa iti mātraśabdārthaḥ । tathā ca noktaśaṅkāvakāśa iti bhāvaḥ । kecittu - śrutigatabrāhmaṇaśabdo atra brahmāṇana yogyatraivarṇikapara ityāhuḥ । taccintyam, śaṅkāsamādhānānanuguṇatvāt । kuta evaṃ kalpyata ityataḥ smṛtāvapyupanayanākhyadvitīyajanmavata eva sāraṇyaka vedādhyayanavidhānādityāśayena sūtre bhāṣye ca avedaḥ kṛtsno adhigantavyaḥ sarahasyo dvijanmanā'; iti smṛtisamuccayārthakaścaśabdaḥ prāyoji । saḥ parāmarśādityanenānveti । parāmarśāccetyanantaram adhyayanasya saṃskārasāpekṣatvāvagamāditi śeṣaḥ ।

anāgnirna yajño na kriyā na saṃskāro na vratāniśūdrasya'; iti paiṅgiśrutau saṃskārābhāvābhilāpācca ।

nanvastvadhyayanasya upanayanasaṃskārasāpekṣatvaṃ, tathāpi na śūdrasya vedādhyayanābhāvasiddhiḥ । śūdrasyāpi saṃskārasambhavādityataḥ pravṛttaṃ atadabhāvābhilāpāt'; iti sūtrakhaṇḍaṃ vyācaṣṭe - nāgniriti ।। abhilāpāt abhidhānāditi । asya sūtre adhyāhṛtena ana śūdrasya vedādhikāro, na vā tadavinābhūtaṃ rathitvam'; iti sādhyenānvayaḥ । aagniḥ', śrautaḥsmārtaśca । ayajñaḥ'; agnihotrādiḥ, daivapitryādiyajño vā । akriyā'; sandhyāvandanādirūpā, uttarakriyā vā । saṃskāra upanayanādiḥ । avratāni'; kṛcchracāndrāyaṇādīni ।।

uttamastrīṇāṃ tu na śūdravat । asapatnīṃ me parādhama'; ityādiṣvadhikāradarśanāt ।

nanvevaṃ saṃskārābhāvena vedānadhikāraśceduttamastrīṇāmapi tatprasaṅgaḥ । saṃskārābhāve api tāsāmadhikāre śūdrasyāpi tatprāptirityata āha - uttameti । tuśabdo vedadraṣṭṛtvākhyaviśeṣadyotakaḥ । asaṃskārābhāvenābhāvaḥ'; ityākṛṣyate । adhikārasyeti śeṣaḥ । uttamānāṃ striya iti vigrahaḥ, karmadhārayo vā । tathā ca śacī yamīūrvaśyādyuttamastrīṇāṃ śūdravanna saṃskārābhāvena vedavidyādhikārasyābhāvo vaktavyaḥ । kutaḥ? asapatnīṃ me parādhama'; ityādividyāsu tāsāṃ taddraṣṭṛtvena adhikāradarśanāditi yojanā । atra asapatnīm'; iti pratīkagrahaṇena asapatnīṃ me parādhama'; patiṃ me kevalaṃ kṛdhi, auttarāhamuttara uttareduttarābhyaḥ'; iti samagravākyaṃ gṛhyate। he bhagavān ame sapatnīṃ'; madanyāṃ matpatipāṇigṛhītīṃ aparādhama'; parāṇuda । mama patiṃ akevalaṃ'; mayyevāsaktaṃ kuru । aahamuttarābhyaḥ'; saundaryeṇotkṛṣṭābhyaḥ madantarābhyo vā strībhyaḥ auttarā'; utkṛṣṭā satī auttaret'; priyottamaiva auttare'; sapatnīkleśāduttareyamiti śrutyarthaḥ । ādipadena audatī paśyavaḥ soma ekebhyaḥ parvate, udasau sūryo agāt'; ityādi devamātṛyamīpaulomyādidṛṣṭānāṃ grahaṇam ।

saṃskārābhāvenābhāvastu sāmānyena ।।

tarhi saṃskārābhāvahetoruttamastrīṣu vyabhicārassyādityata āha - saṃskāreti ।। abhāvo vedādhikārasya । tuśabdaḥ pūrvoktanyāyasya sāmānyatvākhyaviśeṣadyotakaḥ । ukta iti śeṣaḥ । tathā ca saṃskārābhāvena hetunā yatsūtre vedādhikārasya abhāva uktaḥ saḥ asāmānyena'; sāmānyanyāyena sāpavādaniyamābhiprāyeṇaiva, na tu nirapavādaniyamena । ato nāpavādaviṣaye vyabhicāra ityarthaḥ । sāmānyatvavacanena śūdrapratibandī mocitā । tathā ca saṃskārābhāvena vedādhikārābhāva iti sāmānyavyāpteḥ śacyādiṣu vidyādhikāradarśanākhyāpavādakena bhaṅge api na śūdrādāvapi tasya bhaṅgaḥ kalpyaḥ, tatra vedavidyādhikāre viśeṣapramāṇākhyāpavādakābhāvāditi bhāvaḥ ।

asti ca tāsāṃ saṃskāraḥ - strīṇāṃ pradānakarmaiva yathopanayanaṃ tathā ।।

evaṃ strīṇāṃ upanayanābhāve api pūrvoktavyāpteḥ sāmānyatvena apavādasambhavādasti vedādhikāra ityuktam। athopanayanākhyavidhyabhāve api tatpratinidhisadbhāvācca astyadhikāra ityāha - asticeti । caḥ adhikārasamuccaye । atāsāṃ'; strīṇāṃ kuta etadityata āha - strīṇāmiti । puṃsāmiti śeṣaḥ । tathā ca puṃsāṃ yathā upanayanaṃ saṃskāraḥ, tathā strīṇāṃ apradānakarmaiva'; vivāhakriyaiva saṃskāra iti vyāsasmṛtyarthaḥ । smṛterityasya tāsāmityanenānvayaḥ । iti jñāyata iti śeṣaḥ । tathā ca uttamastrīṣviha hetūkṛtasya vidhipratinidhisādhāraṇasaṃskārasāmānyābhāvasyābhāvāt na vyabhicāra iti bhāvaḥ । na ca saṃskāramātrasya vedādhikāraprayojakatve adhamastrīṇāmapi tadāpattiriti vācyam । niṣedhābhāvasahitasyaiva tasya prayojakatvābhyupagamāt । nanvevamuttamastrīṇāṃ saṃskārayuktatvādeva adhikāritvamiti noktanyāyabhaṅga iti vaktuṃ śakyatvāt, kimarthaṃ tāsu saṃskārābhāvamaṅgīkṛtya uktanyāyasya sāpavādatvavacanamiti cet - na, pradānādiśūnyatiryagādīnāmapi saṅgrahārthatvāt । teṣāmapi aayamagne jaritā'; ityādividyādhikāradarśanena apavādaviṣayatvāt । anena - atamadhyāpayīta'; iti tacchabdena pūrvaprakṛtopanayanākhyasaṃskāramātrasya parāmarśādvedaḥ kṛtsna iti smṛteścāsya śūdrasya tadabhāvābhilāpānnāgniriti śrutau saṃskārābhāvābhidhānāt na tasya vedādhikāra iti sūtrārtha ukto bhavati ।

sū - oṃ ।। tadabhāvanirdhāraṇe ca pravṛtteḥ । 
।।
anāhametadveda bho yadgotrohamasmi'; iti satyavacanena satyakāmasya śūdratvābhāvanirdhāraṇe hāridrumatasya anaitadabrāhmaṇo vivaktumarhati'; iti tatsaṃskāre pravṛtteśca ।।

nanu śūdre saṃskārābhāvena vedavidyādhikārābhāvoktiranupapannā । aśūdraṃ nopanayīta'; iti niṣedhābhāvena tasyāpi saṃskārasambhavāt । anāgnirna yajñaḥ'; iti śrutau tu śūdrasya saṃskārābhāva evocyate na tu asau na kārya iti niṣidhyate । ato na tadvirodho apītyāśaṅkāṃ pariharatsūtraṃ paṭhitvā vyācaṣṭe - tadabhāveti । aiti satyavacanena'; vāṅmanasayorekarūpayathārthavacanena tajjñāpitenārjaveneti yāvat । asatyakāmasya'; tadākhyasya ṛṣeḥ etacca pūrvatrottaratra ca sambadhyate । asatyavacanena satyakāmasya'; ityādinā sūtre tacchabdo vyastaḥ anekavibhaktikaḥ buddhyā vivicyāvartate ityuktaṃ bhavati । śūdratvābhāvanirdhāraṇe cetyasya naitadbrāhmaṇa ityanena sambandhaḥ । co avadhāraṇe । śrutāvabrāhmaṇamātrasya anupanayanābhiprāyapratītestadanusāreṇa brāhmaṇatvābhāvetyanuktvā śūdratvābhāveti tadabhāvapadavyākhyānena śrutau brāhmaṇaśabdo brahmāṇanayogyatraivarṇikapara ityuktaṃ bhavati । etadvākyasya yadyayamabrāhmaṇaḥ śūdraḥsyāttarhmetatsatyavacanaṃ ārjavavacanaṃ vāṅmanasayoravairūpyeṇa vacanaṃ vivaktuṃ nārhediti vipakṣe tarkoktirūpatayā, yo abrāhmaṇaḥ sa evaṃ vaktuṃ nārhati satyavacanahīna iti vyatirekavyāptyuktirūpatayā vā śūdratvābhaāvanirṇāyakatvam । haridrumato apatyaṃ hāridrumataḥ gautamaḥ । tasya pravṛtteriti । asya na tadabhāva iti adhyāhṛtapadenānvayaḥ । tathā cetthaṃ mahāvākyayojanā - satyakāmasya nāhametadvedeti satyavacanena naitadabrāhmaṇo vivaktumarhatīti vyatirekavyāptijñānena bādhakatarkeṇa ca śūdratvābhāvanirdhāraṇe satyeva tamanumāyaiva tasya satyakāmasyopanayanasaṃskāre ahāridrumatasya'; gautamasya apravṛtteḥ'; pravṛttatvāt na śūdrasya tadabhāvaḥ saṃskāraniṣedhābhāva iti । anena - sūtre taditi vyastaṃ luptavibhaktikaṃ padaṃ samastaṃ ca tantreṇopāttam । caśabdo avadhāraṇe bhinnakrameṇa, na kevalaṃ śūdrasya saṃskārābhāvaḥ śrutimātrāt, kintu saṃskāraniṣedhajñāpakaliṅgācceti samuccaye ca । tadabhāva ityanuṣajyate । tathā ca atasya'; satyakāmasya atena'; satyavacanena manovākkāyakarmaṇāṃ avaiparītyamārjavaṃ tadeva satyatvaṃ tādṛśavacanena tena jñāpitena ṛjutveneti yāvat । naitadabrāhmaṇo vivaktumarhatīti vyatirekavyāptiṃ bādhakatarkaṃ copanyasya atadabhāvanirdhāraṇe ca'; tasya śūdratvābhāvanirṇaye satyeva tadabhāvamanumāyaiva asamidhaṃ somyāharopa tvāneṣye'; iti tasya tasminnupanayanasaṃskāre tasya gautamasya pravṛtterdarśanācca na śūdrasya tadabhāvaḥ saṃskāraniṣedhābhāvaḥ । śūdrasya upanayananiṣedhābhāve kathamayaṃ tadabhāvanirdhāraṇe satyeva pravarteta, te jñāyate niṣedho astīti bhāva iti sūtrārtha ukto bhavati । chāndogye hītthamākhyāyikā - satyakāmo nāma ṛṣiḥ jabālākhyaṃ mātaramupetyovāca । kimiti? ahaṃ vedādhyayanārtham ācāryamupagaccheyaṃ tatrādhyayanasyopanayanasaṃskārasāpekṣatvāt upanayanaṃ vinā te māṃ nādhyāpayeyuḥ, upanayanaṃ ca gotrādyavacane na kuryuḥ ato ahaṃ kiṃ gotro asmi tadvadeti । evamuktā jabālā svaputraṃ satyakāmamabravīt - he tāta tvaṃ yadgotro asītyetat nāhaṃ vedeti । evamuktaḥ satyakāmo gautamamupetyovāca । kimiti? he bhagavan brahmacaryārthaṃ tvāmupeyamiti । evamukto gautamaḥ he somya tvaṃ kiṃgotro asi? tadvadetyuvāca । evamuktassatyakāmaḥ punargautamaṃ pratyāha - nāhametadveda bho iti । bho bhagavan pūjya gautama ahaṃ yadgotro asmītyetat vedyaṃ ana veda'; na jānāmītyarthaḥ । evaṃ satyakāmasya satyavacanenārjavaṃ jñātvā punastaṃ pratyuvāca । atra brāhmaṇaśabdo brahmāṇanayogyatraivarṇikaparaḥ । aārjavaṃ brāhmaṇe sākṣāt śūdro anārjavalakṣaṇaḥ'; itiśrutivyākhyānarūpāyāṃ smṛtau brāhmaṇapratiyogitvena śūdrasyopādānāt । tathā ca aetat'; ārjavasaṃyuktavacanam aabrāhmaṇaḥ'; traivarṇiketaraḥśūdro avivaktuṃ'; sarvathā vaktuṃ anārhati'; na yogyaḥ । atastvamevaṃ vadan brāhmaṇa evāsi, ato he somya samidhamupahara tvāmupaneṣya iti ।

sū - oṃ ।। śravaṇādhyayanārthapratiṣedhātsmṛteśca ।।

aśravaṇe trapujatubhyāṃ śrotraparipūraṇam । adhyayane jihvācchedaḥ । arthāvadhāraṇe hṛdayavidāraṇam'; iti pratiṣedhāt ।

nanvaviśeṣādityuktarītyā śūdrasyāpi viśiṣṭabuddhyādimattvena adhikāraḥ siddhyet । anyathā tena devatādyadhikārasiddhirapi na syāditi śaṅkāṃ pariharatsūtramupanyasya vyācaṣṭe - śravaṇeti । sūtre aarthāvadhāraṇe'; iti śrutyanusārādarthaśabdaḥ tadavadhāraṇaparaḥ । tathā ca aśravaṇe trapujatubhyām'; iti śrutau śūdrasya vedaśravaṇādhyayanārthāvadhāraṇānāṃ pratiṣiddhatvādityarthaḥ । asya na tadabhāva ityanuṣaktasādhyenānvayaḥ । adhyayananiṣedhābhāva iti tadarthaḥ । tathā cāniṣiddhatve sati viśiṣṭabuddhyādimattvasyaiva vedādhikāraprayojakatvenāṅgīkṛtatvāt tasya ca śūdre abhāvānna tasya devaprativandyā vedādhikāro vācya iti bhāvaḥ । śūdreṇa vedaśravaṇe kṛte sati drutābhyāṃ trapujatubhyāṃ vaṅgalākṣābhyāṃ tatkarṇavivaraparipūraṇaṃ rājabhaṭaiḥ kāryamiti śrutyarthaḥ । śiṣṭaḥ sugamaḥ ।

nāgnirna yajñaśśūdrasya tathaivādhyayanaṃ kutaḥ । kevalaiva tu śuśrūṣā trivarṇānāṃ vidhīyate ।।

śrutau śūdreṇa śravaṇe kṛte ityanuktervarṇabāhyaviṣayeyaṃ śrutiḥ kiṃ na syādityāśaṅkānivṛtyarthaṃ sūtre smṛteścetyuktaṃ, tāṃ smṛtimudāharati - neti । yathā aśūdrasya'; śūdreṇa nāgnissavathā ādhātavyaḥ pañcavidho yajño api nānuṣṭheyaḥ । tathādhyayanaṃ kutaḥ bhavet na kuto api । tarhi tenānuṣṭheyaṃ paralokasādhanaṃ kimiti pṛcchati - tu kintviti । uttaramāha - kevalaiveti । bhṛtirahitetyarthaḥ । trayaśca te varṇāśca trivarṇāḥ, teṣāṃ brahmakṣatriyavaiśyānāmityarthaḥ । aśuśrūṣā'; paricaryaiveti sambandhaḥ । vidhīyate । kāryatveneti śeṣaḥ । iti smṛterityasya śūdrasyaivādhyayananiṣedhāvagamāt na tadabhāva ityadhyāhṛtenānvayaḥ । tathā ca spaṣṭasmṛtibalāt śruterapi śūdraviṣayatvameveti bhāvaḥ ।

vidurādīnāṃ tu utpannajñānatvātkaścidviśeṣaḥ ।।
।। iti apaśūdrādhikaraṇam ।।

nanu śūdrasya vedārthāvadhāraṇāderniṣiddhatve kathaṃ vidurādīnāṃ vaidikārthāvadhāraṇamasti । evaṃ saṃskārarahitānāṃ vedānadhikāre kathaṃ kṣatriyaḥ saṃskārarahitaḥ karṇaḥ nikhilāḥ śrutīradhijagau । na ca vācyamasāvapavādaviṣaya iti । avihitopanayanatve sati niṣiddhādhyayanānāṃ uttamastrītiryagādīnāmevāpavādaviṣayatvena niṣiddhādhyayanānāṃ śūdrāṇāṃ atadviṣayatvādityata āha - vidurādīnāmiti । ādipadena dharmavyādhādayo gṛhyante । tuśabdo viśeṣārthaḥ । tamevāha - utpannajñātvāditi । janmāntara eva vedātparamparayotpannamaparokṣajñānaṃ yeṣāṃ te tathoktāsteṣāṃ bhāvastattvam । tasmāt akaścit'; asādhāraṇaḥ itaraśūdrādibhyo vyāvṛtto viśeṣaḥ teṣvastītyarthaḥ । ato na anāgniḥ'; ityādiniṣedhaviṣayatvaṃ teṣāṃ, kintu apavādaviṣayatvameveti na tatpratibandyetaraśūdrāṇāṃ vedādhikāraḥ śaṅkya iti bhāvaḥ । sūtrārthastu - śūdrasya śravaṇe atrapujatubhyām'; iti vedaśravaṇādhyayanārthāvadhāraṇapratiṣedhakaśruteḥ anāgnirna yajñaḥ'; iti spaṣṭaṃ śūdrasyaiva vedādhyayananiṣedhakasmṛteśca na tasya tadabhāvo vedādhyayananiṣedhābhāva iti ।। iti apaśūdrādhikaraṇam ।।

।। kampanādhikaraṇam ।।

yadidaṃ kiñca jagatsarvaṃ prāṇa ejati nissṛtam । mahadbhayaṃ vajramudyataṃ ya etadviduramṛtāste bhavanti । ityudyatavajrajñānānmokṣaḥ śrūyate iti ।

atrādhikaraṇe vajranāma samanvīyate । śrutyādisaṅgatiṃ viṣayādikaṃ sūcayati - yadidamiti ।। atra traivarṇikānāṃ vedāt brahmajñānaṃ mokṣadamiti pūrvoktamayuktam । yato ayadidam'; iti śrutau udyatavajrajñānāt mokṣaḥ śrūyata iti vākyopaskāreṇa yojanā । anena pūrvādhikaraṇe traivarṇikānāṃ vedāt brahmajñānaṃ mokṣadamiti yadabhipretaṃ tasya cānandamayādhikaraṇe anetaraḥ'; ityanenoktasya mokṣajanakajñānaviṣayatvasya viṣṇoranyatrākṣepāt tenāsya ākṣepikī saṅgatiruktā bhavati । vajraśabdo viṣaya iti sūcitam । vajraśruteḥ kuliśe rūḍhibalāt tathā audyatāyudhadordaṇḍāḥ'; ityādismṛtau atenendro vajramudayacchat'; iti śrutau ca āyudhe prasiddhodyatatvaliṅgabalāccendrāyudhamevedaṃ vajramiti sayuktikapūrvapakṣaḥ sūcitaḥ । śrutau prāṇa iti saptamyantaṃ padam । prāṇa ityasya nimittasaptamītvaṃ vā vibhaktivipariṇāmaṃ vā āśritya āvṛttyā nissṛtamityanenāpi sambandhaḥ । yadityasyāvṛttiradhyāhāro vā । yaditiśravaṇāt taditi labhyate । tathā cāyaṃ siddhānte śrutyarthaḥ - ayatkiñca'; yatkiñcit dṛṣṭaṃ śrutaṃ yatsarvaṃ jagat aprāṇe'; prāṇanānnimittāt prāṇaśabdavācye harau sthitaṃ prāṇānnissṛtaṃ tato jātaṃ ca taditaṃ sarvaṃ jagat ayasmādejati'; yatpreraṇayā ceṣṭate tanmahanīyatvāt pūjyatvāt amahat'; bhīṣayatīti bhayaṃ duṣṭānāṃ bhayaṅkaram audyataṃ'; sarvaprayatnavat audyatatvaṃ ca prayatnavattvam'; utpūrvasya yamestadarthatvāt, iti candrikokteḥ । yatīprayatna ityasyedaṃ rūpam, ucchabda utkarṣavācītyapi kecit । avajraṃ'; doṣavarjanāt apriyavarjanādvā tacchabdavācyam । etadye aviduḥ'; aparokṣato jānanti te aamṛtāḥ'; muktāḥ bhavantīti । yadvā - prāṇa iti prathamāntaṃ padaṃ tathā ca prāṇo mukhyaprāṇaḥ । idaṃ dṛṣṭaṃ kiñcānyacchrutaṃ sarvaṃ jagacca yasmānnissṛtaṃ yasmādejati ca tadetadvajraṃ ye vidurityarthaḥ । athavā - yadityasyāvṛttistatra prathamasya jagadviśeṣaṇatvaṃ, dvitīyasya mukhyaprāṇaparatvam, tṛtīyasya vajraparatvam । tasya prathamāntaprāṇapadenānvayaḥ । tathā ca yatkiñcijjagatsarvaṃ yadyasmānnissṛtaṃ sa mukhyaprāṇaḥ । yasmādejati tadvajraṃ ye vidurityarthaḥ । atra prathamavyākhyāne mukhyaprāṇasya jagadantargatatvena bhagavatpreryatvaṃ dvitīye jagatsāmyena, tṛtīye tu mukhyaprāṇasyaiva sākṣādbhagavatpreryatvaṃ jagatastu mukhyaprāṇapreryatvamiti bhedaḥ । pūrvapakṣī tu indrāyudhameva vajrapadenoktam । udyatatvamudyamanakarmatvaṃ tasyaiva liṅgamiti manyate ।।

ato abravīt - sū - oṃ ।।
kampanāt ।
।।

aejati'; iti kampanavacanādudyatavajro bhagavāneva ।

siddhāntayatsūtramavatārya vyācaṣṭe - ata iti ।। akampanavacanāt'; ityetadrūpāt sarvajagacceṣṭakatvavacanādityarthaḥ । yadvā - kampanasya mukhyaprāṇasya ejatītikampanavacanācceṣṭakatvokterityarthaḥ । vacanādityanena kampanapadaṃ tadvacanaparamityuktaṃ bhavati । na ca śrutau vākyabhedāṅgīkāre kampakatvaṃ vajre nocyata iti vācyam । kampakatvanimittabhayaṅkaratvasya vajre abhidhānādvākyabhedāyogāt । udyatavajra iti sūtre śeṣoktiḥ samanvayasūtrādanuvṛttasya tadityasyoddeśyavajrapadānusārātprāṇapadānusārādvā bhagavāniti vyākhyānaṃ kṛtam । sāvadhāraṇaṃ caitat । tena tuśabdārtho darśitaḥ । yadyapi vajro bhagavānevetyetāvadeva vaktavyaṃ, na tūdyata iti vajraviśeṣaṇamapi । tathāpi pūrvapakṣyuktodyatatvaliṅgasya prayatnavattvarūpodyatatvārthatayā sāvakāśatvajñāpanāya udyatetyuktam ।

ako hyevānyātkaḥ prāṇyāt । yadeṣa ākāśa ānando na syāt'; iti hi śrutiḥ ।

nanu śrutiliṅgābhyāṃ pūrvapakṣite kathaṃ liṅgamātreṇa nirṇaya ityato liṅgasya niravakāśatvādevetyāśayena śruteḥ prathamadvitīyavyākhyānānusāreṇa vajre śrutasya prāṇataditarasādhāraṇyena sāmānyato jagacceṣṭakatvaliṅgasya viṣṇoranyatraniravakāśatvaṃ śrutyā darśayati - kohīti । hiśabdo hetau yata ityarthe prasiddhau vā । astīti śeṣaḥ । ato liṅgasya nānyatra sāvakāśatvaṃ śaṅkyamiti vākyaśeṣaḥ ।

aprāṇasya prāṇamuta cakṣuṣaścakṣuḥ'; iti ca ।

yadā sāmānyataḥ sarvajagacceṣṭakatvameva viṣṇvekaniṣṭhaṃ tadā kimu vaktavyaṃ śruteḥ tṛtīyavyākhyānarītyā vajre śrutasya sarvajagatpravartakaprāṇaceṣṭakatvaliṅgasya viṣṇvekaniṣṭhatvaṃ jagacceṣṭakatvasya sarvathānyatrāyogāditi bhāvena tatra śrutiṃ darśayati - prāṇasyeti । pūrvaśrutisamuccaye vā । śrutirityanuṣajyate । uktaliṅgasya anyatra niravakāśatvaṃ jñāpayatīti vākyaśeṣaḥ । yadvā - yat jagatpravartakaprāṇaceṣṭakatvādiliṅgaṃ kampanādityanena abhisaṃhitaṃ, tasya viṣṇuniṣṭhatvāsiddhiparihārāya tatra śrutiṃ pramāṇayati - prāṇasyeti । aprāṇasya'; sarvaceṣṭakamukhyaprāṇasya aprāṇaṃ'; prakṛṣṭaceṣṭakatvarūpaprāṇatvapradam auta'; tathā acakṣuṣaścakṣuḥ'; darśanakaraṇatvarūpacakṣuṣṭvapradaṃ paramātmānaṃ ye viduste brahma anicikyuḥ'; prāpnuyuriti vājasaneya śrutyarthaḥ ।

nabhasvato api sarvāssyuḥ ceṣṭā bhagavato hareḥ । kimutānyasya jagato yasya ceṣṭā nabhasvataḥ ।।

śruteḥ prathamavyākhyāyāmapi kaimutyavyaktikaraṇāya śrutyuktaprāṇaceṣṭakatvaṃ hetūkṛtya pravṛttāṃ smṛtimāha - nabhasvata iti ।। aapi'; jagatprerakasyāpi anabhasvato'; vāyoryadā sarvāḥ ceṣṭāḥ abhagavato'; jñānādiguṇapūrṇāddharerbhavanti । tadā kimutānyasya preryasya vāyubhinnasya jagataśceṣṭā harerbhavantīti vaktavyam । kuta etat? yato yasya jagataḥ ceṣṭā nabhasvato na bhavantyata iti vacanārthaḥ । skānda ityanantaramuktamiti śeṣaḥ । ato api liṅgasya nānyatrāvakāśa iti bhāvaḥ ।

cakraṃ caṅkramaṇādeṣa varjanādvajramucyate । khaṇḍanātsvaṅga evaiṣa hetināmā svayaṃ hariḥ । iti brahmāvaivarte ।।

।। iti kampanādhikaraṇam ।।

nanūdyatatvaliṅgasya viṣṇau sāvakāśatve api vajraśruterniravakāśatvātsvabhāvataḥ prabalatvācca kathaṃ niravakāśenāpi sarvaceṣṭakatvaliṅgena vajro viṣṇureveti nirṇaya ityataḥ śruterniravakāśatvasyaiva asiddherityāśayena pūrvapakṣyabhimatavajraśruterapi viṣṇāvavakāśaṃ smṛtyā darśayati - cakramiti । aeṣaḥ'; bhagavān acaṅkramaṇāt'; saṃsāre jīvaparibhrāmakatvāt cakram । yathoktaṃ tattvapradīpe - caṅkrāmayatīti cakramiti । evaṃ avarjanāt'; daityairdūrādeva varjyate, na sanmukhīkriyate iti, sattarkadīpāvalīrītyā duṣṭairvarjyatvāt, sarvadoṣavarjanādvā vajramityucyate । akhaṇḍanāt'; duṣṭāṅgacchedanāt damanācca khaḍga eṣa ityarthaḥ । evaśabdena tadabhedo vyāvartyate । tataḥ kim, eṣa iti ca kaḥ ityata āha - hetīti । evaṃ hariḥ asvayaṃ'; sākṣāt anyasambandhamantareṇa ahetināmā'; hetīnāṃ cakrādisarvāyudhānāṃ yāni nāmāni mukhyavācyatayā tadvānityarthaḥ । hetīti sāmānyagrahaṇena bhāṣye vajrapadamanyasyāpyupalakṣakamityuktaṃ bhavati। brahmavaivarta ityanantaram uktamiti śeṣaḥ । ato na śrutivirodho apīti bhāvaḥ । aucyate hetināmā'; ityanena vajrādiśabdānāṃ viṣṇau vidvadrūḍhirapyastīti sūcitam । tena varjanādityuktayogasya rūḍherdairbalyāt ayoga iti nirastam। na caivaṃ kāṭhakabhāṣye - vajravadbhayadaṃ ceti vajraśabdasya viṣṇau gauṇatvoktivirodha iti vācyam । tatra tadvākyasya yathākathañcit brahmaparatvasiddhirityatraiva tātparyāt । brahmaparatvasya gauṇyāpi siddheḥ gauṇatve tātparyābhāvāt । atra tu samanvayasūtrapratijñātamukhyārthatvāya tātparyato yogarūḍhyorevoktatvāt । sūtrārthastu spaṣṭaḥ । ।। iti kampanādhikaraṇam ।।

।। jyotiradhikaraṇam ।।

hṛdaya āhitaṃ jyotiḥ paramātmetyuktam । tatra ayo ayaṃ vijñānamayaḥ prāṇeṣu hṛdyantarjotiḥ puruṣaḥ'; iti । atra aubhau lokāvanusañcarati'; iti vacanājjīva iti pratīyate iti ।

atrādhikaraṇe ubhayatraprasiddhajyotirnāma samanvīyate । śrutyādisaṅgatiṃ viṣayādikaṃ ca darśayati - hṛdaya iti । yaddhṛdaye aāhitaṃ'; nihitaṃ jyotiḥ tacchabdavācyaṃ sa paramātmeti jyotirnaye abhihitamityarthaḥ । tataḥ kimityata āha - tatreti jyotirviṣaya ityarthaḥ । itiśabdātparaṃ śrūyata iti śeṣaḥ । tato api kimityata āha - atreti । etadvākya ityarthaḥ । śrutaṃ jyotirityanuṣajyate । tathā cātra śrutaṃ jyotiḥ tacchabdavācyo jñānātmako jīva eveti pratīyate । kutaḥ? asasamānassannubhau lokāvanusañcarati'; itivacanāt ityādijīvaliṅgābhidhāyakavākyaśeṣāditi yojanā । anena ahṛdyantarjyotiḥ'; iti vājasaneyavākyoktajyotiṣo viṣṇutvākṣepamukhena pūrvoktasyāpi tadākṣepāttenāsyākṣepikī saṅgatiḥ uktā bhavati । vājasaneyoktaṃ jyotirviṣayaḥ, jīva evedaṃ jyotiriti pūrvapakṣaśca sūcitaḥ । vājasaneyake hi ayaṃ puruṣaḥ akiṃjyotiḥ'; kiṃjñānasādhanaḥ jīvasya jñānasādhanaṃ kimiti janakena pṛṣṭo yājñyavalkyaḥ aādityajyotissamrāḍiti hovāca'; ityanena he asamrāṭ'; sārvabhauma janakarāja ādityākhyajñānasādhanako ayaṃ puruṣa ityuvāca । evaṃkrameṇa praśnottarābhyāṃ jāgraddaśāyāmādityacandrāgnivācāṃ madhye pūrvapūrvāstamaye uttarottarajyotiṣṭvaṃ jīvasyābhidhāya punaḥ suptisvapnayorādityādiṣu caturṣvastamiteṣu akiṃjyotirayaṃ puruṣaḥ'; iti janakena pṛṣṭo yājñavalkyaḥ aātmaivāsya jyotirbhavati'; iti tayorjīvasya svaprakāśaparamātmajyotiṣṭvamuktvā punaḥ akatam ātmā'; iti jyotiṣṭvenokta ātmā katamaḥ kīdṛśa iti pṛṣṭo ayo ayam'; ityanena jīvadehendriyādiviviktaḥ paramātmetyuttaramāhetyuktam । yo avijñānamayo'; vijñānapūrṇaḥ aprāṇeṣu'; indriyeṣu antaḥ hṛdyantaśca niyantṛtvena vartamāno ajyotiḥ'; jīvasya buddhyādidyotakaḥ apuruṣaḥ'; pūrṇaṣaḍguṇo'sti । so ayamātmetyarthaḥ । tasya mahimānamāha - sa iti । asaḥ'; ātmā paramātmā asamānaḥ'; avikāraḥ sadaikarūpaḥ san aubhau lokau'; bhūlokadyulokau jāgratsuṣuptī vā pratijīvamādāya tamanusañcaratītyarthaḥ । pūrvapakṣī tu, ātmapadaṃ sa iti padaṃ ca jīvaparaṃ ubhayalokasañcaraṇamapi karmādhīnaṃ vivakṣitaṃ, tacca liṅgaṃ karmavaśāttasyaiveti manyate ।

ata ucyate - sū - oṃ ।।
jyotirdarśanāt ।
।।

aviṣṇureva jyotirviṣṇurevātmā viṣṇureva brahma viṣṇureva balaṃ viṣṇureva yaśo viṣṇurevānandaḥ'; iti darśanāccaturvedaśikhāyām ।

siddhāntayatsūtramavatārya darśanapadoktaśrutyudāharaṇapūrvakaṃ vyācaṣṭe - ata iti । aviṣṇureva jyotiḥ viṣṇurevānandaḥ'; iti caturvedaśikhāyāmiti adarśanāt'; viṣṇureva mukhyato jyotiśśabdita iti uktatvāt ajyotiḥ'; tacchabdavācyo viṣṇureva, na jīva ityarthaḥ । viṣṇurevetyanena tattvityanuvṛttasya arthaḥ uktaḥ । śrutyarthastu spaṣṭaḥ । viśeṣastu - balaṃ balapradaḥ । asa vai balaṃ balināṃ cāpareṣām'; iti ca bhāgavate । viṣṇureva yaśaḥ atasya nāma mahadyaśaḥ'; iti śrutiriti tattvapradīpe abhihitam । brahmādiśabdavajjyotiśśabdo api viṣṇvekaniṣṭha iti jñāpanāya samagravākyodāharaṇam । ata eva śrutāvevakāraḥ ।

aprājñenātmanā anvārūḍha utsarjadyāti'; iti vacanāt tasyāpi lokasañcaraṇamastyeva ।।
।। iti jyotiradhikaraṇam ।।

jyotirviṣṇuścettarhyubhayalokasaśraṇaliṅgavirodha iti śaṅkāmapi sautradarśanapadoktaśrutyā pariharati - prājñeneti ।। aiti vacanāt'; iti vājasaneyaśrutivākyāt atasyāpi'; paramātmano api lokasañcaraṇamastyevetyarthaḥ । na kevalaṃ jīvasyetyaperarthaḥ । na tadabhāva ityevaśabdārthaḥ । tathā ca liṅgaṃ sāvakāśamiti na tadvirodha iti bhāvaḥ । śārīra ātmā jīvo maraṇakāle aprājñena'; prakarṣeṇa āsamantāt jñena prajña eva prājñaḥ, tena vā paramātmanā aanvārūḍhaḥ'; adhiṣṭhito jīvamāruhya gacchati bhagavāniti bṛhadbhāṣyokteḥ tadvāhanabhūtaḥ autsarjat'; prāktanadehamutsṛjan dehāntaraṃ lokāntaraṃ ca ayāti'; gacchatīti vājasaneyaśrutyarthaḥ । sūtrārthastu spaṣṭaḥ । ।। iti jyotiradhikaraṇam ।।

।।

sarvādhāratvaṃ viṣṇoruktam । tacca aākāśo vai nāma nāmarūpayornirvahitā'; ityatrākāśasya pratīyate । vaināmeti prasiddhopadeśāt । prasiddhākāśaścāṅgīkartavya iti ।

atra ubhayatraprasiddhamākāśanāma brahmāṇi samanvīyate । śrutyādisaṅgatiṃ viṣayādikaṃ ca darśayati - sarvādhāratvamiti । dyubhvādyadhikaraṇa iti śeṣaḥ । tataḥ kimityata āha - tacceti । co avadhāraṇe । aityatra'; ityevaṃrūpe chandogavākya ityarthaḥ । anenātratyākāśaśabdasya viṣṇvanyatvaparatvoktimukhena pūrvoktasarvādhāratvasyāpi anyaniṣṭhatvākṣepāttenāsyākṣepikī saṅgatiruktā bhavati । chandogaśrutyukta ākāśākhyo viṣayaśca sūcitaḥ । sayuktikaṃ pūrvapakṣaṃ darśayati - vaināmeti ।। sa iti śeṣaḥ । tathā ca chandogyaśrutyuktaḥ ākāśaḥ prasiddhaḥ sākṣisiddhaḥ avyākṛtākāśa evāṅgīkāryaḥ । kutaḥ? ākāśapadena vaināmeti nipātadvayadyotitaprasiddhimadarthasyopadeśāt uktatvādityarthaḥ । kecittu - asattarkadīpāvalyāṃ prasiddho bhūtākāśa evāṅgīkāryaḥ'; iti vacanāt avakāśasyāpi nāmarūpavattvāditi candrikākṛdabhipretaṃ ṭīkāpāṭhamāśritya ākāśaśabdapravṛttinimittamavakāśatvaṃ bhūte niravadhikamiti sudhokteratrāvakāśaśabditaṃ bhūtameva pūrvapakṣaviṣayaityāhuḥ । śrutau vai nāmeti nipātadvayaṃ prasiddhau । anāma'; vācakaśabdaprapañcaḥ rūpapadena prākṛtarūpāntarbhāvitārthaprapañcamātramucyate । tathā ca ākāśo anāmarūpayoḥ'; śabdārthaprapañcayoḥ anirvahitā'; nirvoḍhā āśrayaḥ kartācetyarthaḥ । ate'; nirvāhyatayā prakṛte nāmarūpe aantarā'; bhedena । yaditi nāmarūpaprapañcādbhinnaṃ yadastīti yāvat । yadvā - tacchabdena vācyaprapañcāntarbhūtaṃ nīlādirūpaṃ vācakaṃ nāma ca gṛhyate। tathā ca ate'; nāmarūpe aantarā'; vinā tadrahitamiti yāvat । sākalyena nāmavācyaṃ prākṛtarūparahitaṃ ca yadvartate tadbrahmetyarthaḥ । yadvā - ate'; nāmirūpiṇām aantarā'; bhedena yadastītyarthaḥ । yathoktaṃ tattvapradīpe - nāmi ca rūpi ca yannabhavati tadbrahmeti ।

ata ucyate - sū - oṃ ।।
ākāśo'rthāntaratvādivyapadeśāt ।
।।

ate yadantarā tadbrahma'; ityarthāntaratvādivyapadeśādākāśo harireva ।

siddhāntayatsūtramavatārya vyācaṣṭe - ata iti । ityarthāntaratvādivyapadeśāditi । sūtre bhāṣye ca padārthatvabodhāyārthaśabdaḥ । śrutyanusārādantaraśabdaḥ । tābhyāmiti śeṣaḥ । tathā ca tābhyāṃ nāmarūpābhyāṃ anyaḥ arthaḥ arthāntaraṃ yadvā tābhyāṃ vilakṣaṇaḥ arthaḥ arthāntaraḥ tasya bhāvastattvam । nāmarūpaprapañcabhinnatvaṃ vā prākṛtanāmarūparāhityaṃ vā । nāmarūparāhityākhyārthāntaratvavyapadeśādityarthaḥ । ādipadena brahmatvaṃ gṛhyate । yadvā - nirapekṣayoreva nāmarūparāhityayorākāśasya brahmatvasādhakatvāt arthāntarapadena rūparāhityaṃ ādipadena nāmarāhityaṃ ca gṛhyate। tathā ca evaṃrūpārthāntaratvādyukterityarthaḥ । aākāśaḥ'; chāndogye śruto ayamākāśastacchabdavācyaḥ । samanvayasūtrādanuvṛttasya tattvityasyārthamāha - harireveti ।। anena - ayamākāśo harireva । kutaḥ? asya arthāntaratvādivyapadeśāt ate yadantarā'; iti nāmarūparāhityākhyavilakṣaṇārthatvokteḥ, brahmatvokteśceti sūtrārtha ukto bhavati ।

aavarṇam'; ayato vāco nivartante'; ityādiśrutestasyaiva hi tallakṣaṇam ।

ākāśe śrutena nāmarūpatvādiliṅgena kuto viṣṇutvaniścaya ityatastasya tanniṣṭhatvāditibhāvena tatra pramāṇatayā ātharvaṇīṃ śrutimāha - avarṇamiti । prākṛtaśuklādivarṇarahitaṃ tadbhinnaṃ vetyarthaḥ । yadvā avarṇaṃ na varṇyaṃ anāpivarṇātmakam'; ityarthaḥ ayataḥ'; iti śrutiḥ । ayato'; brahmaṇo avāco'; nāmāni anivartante'; ityanāmatvoktiparatayā vyākhyeyā । ādiśabdāt aaśabdamasparśamarūpam'; ityādiśrutirgṛhyate । ityādiśruterityasya tasya viṣṇoretadarūpatvādikaṃ lakṣaṇamasādhāraṇadharma iti jñāyate ityadhyāhāreṇānvayaḥ । hi yasmāttasmāt na liṅgasya vyadhikaraṇāsiddhiriti bhāvaḥ । tasyaivetyevakāreṇa vyabhicāraśaṅkāpi nirastā । yadyapi ayataḥ'; ityanāmatvaśrutireva prathamamudāhartavyā, ate yadantarā'; iti nāmarāhityasyaiva prathamamuktatvāt । na tu aavarṇam'; ityarūpaśrutiḥ । tathāpi vācakasya nāmno vācyāpekṣayāprādhānyāt vācyasyaiva pradhānatvādvācyaprapañcāntargatarūparāhityaśrutireva prathamamudāhṛtetyadoṣaḥ ।

anāmā so aprasiddhatvādarūpo bhūtavarjanāt ।।
।। iti ākāśādhikaraṇam ।।

nanu harernāmarūparāhityaṃ nopapadyate, sarvaśabdavācyatvāt rukmavarṇādirūpavattvācca । anyathār ikṣateḥ rūpopanyāsāccetyuktavirodhāpātādityata āha - anāmeti । asaḥ'; hariḥ aaprasiddhatvāt'; sākalyena svātmano anyena śabdādināpramitatvānnimittādanāmetyucyata ityarthaḥ । na caivamākāśaśabdavācyasya prasiddhibodhakanipātadvayavirodha iti vācyam । nipātabodhyaprasiddheḥ vidheyabhūtanirvoḍhṛtvānvayitvena pūrvapakṣirītyā uddeśyākāśānvayitvābhāvāt । nirvoḍhṛtvasya ca lokaprasiddhatvābhāve api aeko dādhāra'; ityādiśrutiprasiddhatvāt । tasya cāprasiddhatvādityanenāniṣiddhatvāt । abhūtavarjanāt'; bhautikadehaśūnyatvāttādṛśarūparāhityādvā arūpa ityarthaḥ । iti brāhme ityasyoktatvāt noktavirodha ityadhyāhṛtenānvayaḥ ।। iti ākāśādhikaraṇam ।।

।। suṣuptyadhikaraṇam ।।

asaṅgatvaṃ paramātmana uktam । tacca asa yattatra kiñcitpaśyananvāgatastena bhavatyasaṅgo hyayaṃ puruṣaḥ'; iti svapnādidraṣṭuḥ pratīyate ।

atrādhikaraṇe svapnādidraṣṭṛtvaliṅgaṃ brahmaṇi samanvīyate । śrutyādisaṅgatiṃ viṣayādikaṃ ca sūcayati - asaṅgatvamiti । akṣaranayodāhṛte aagandhamarasam'; iti vājasaneyavākye paramātmano asaṅgatvamuktamityarthaḥ । tataḥ kimityata āha - tacceti । co avadhāraṇe । itīti evaṃrūpe vājasaneyavākya ityarthaḥ । anena svāpnādidraṣṭṛttvasya anyaniṣṭhatvākṣepamukhena pūrvoktāsaṅgatvasyāpyanyaniṣṭhatvākṣepāt, akṣaranayenāsya ākṣepikī saṅgatissūcitā। svapnādidraṣṭṛtvākhyo viṣayaśca sūcitaḥ ।

sa ca jīvaḥ prasiddheriti ।

tataḥ kimityataḥ sayuktikaṃ pūrvapakṣayati - sa ceti । asaḥ'; svapnādidraṣṭā । kutaḥ taddraṣṭṛtvasya loke jīva eva prasiddhatvādityarthaḥ । siddhānte śrutau asaḥ'; iti tacchabdena asa vā eṣa etasmin samprasāde ratvā caritvā dṛṣṭvaiva puṇyaṃ ca pāpaṃ ca punaḥ pratinyāyaṃ prati yonyā dravati svapnāyaiva'; iti pūrvavākye prakṛtaḥ paramātmā parāmṛśyate । vaiśabdaḥ prasiddhau । samyakprasīdati jīvo asyāmiti samprasādaḥ suptiḥ । tathā ca sa paramātmā asamprasāde'; suptau aratvā'; ramaṇaṃ kṛtvā jīvagataṃ puṇyaṃ ca pāpaṃ ca dṛṣṭvaiva na tvanubhūya acaritvā'; sañcaritvā apratinyāyam'; avasthāntaraṃ pravartanīyamiti nyāyamanusṛtya yadvā tattatkarmanusṛtya apratiyoni'; pratidehaṃ sarvadeheṣu yadvā pratiyoni tattanmārgamanusṛtya apunaḥ'; asvāpnāyaiva'; jīvasya svapnaprāptaye eva aādravati'; kaṇṭhadeśamāgacchati । asaḥ'; paramātmā atatra'; svāpnāvasthāyāṃ yatkiñcidaniṣṭaṃ paśyati atena'; tatkṛtapāpaphalena duḥkhena aananvāgataḥ'; asaṃspṛṣṭo bhavati । tatra hetuḥ - asaṅga iti । hi yasmādayaṃ puruṣaḥ aasaṅgaḥ'; tatkṛtapāpaphalasaṃsargaśūnyaḥ pramitaḥ, tasmādityarthaḥ । pūrvapakṣī tu śrautatacchabdena jīvaṃ gṛhītvā sarvaṃ vākyaṃ jīvaparatayā vyākhyāti ।

ato vakti - sū - oṃ ।।
suṣuptyutkrāntyor bhedena ।
।।

aprājñenātmanā sampariṣvakto na bāhyaṃ kiñcana veda nāntaram'; aprājñenātmanā anvārūḍha utsarjadyāti'; iti bhedavyapadeśānnajīvaḥ para evāsaṅgaḥ ।।

siddhāntayatsūtramavatārya vyācaṣṭe - ata iti । avakti'; samādhatte । svapnādidraṣṭṛtvaṃ tasyaivetyatrāpi sambadhyate । tena sūtre uddeśyavidheyapratipattyartham anuvṛttāvṛttasya tacchabdasya vipariṇāmassūcitaḥ । tacchabdena gṛhītasyāpi samanvetavyaliṅgasya spaṣṭapratipattyarthaṃ svaśabdena nirdeśaḥ । itiśabdānantaraṃ suṣuptīti sautrapadaṃ saṃyojyam । vyapadeśāditi buddhyā vivicya pūrvasmādanuṣaktaṃ padam । asaṅga ityapi hetusūcanāya sūtre adhyāhṛtaṃ padam । jīvaḥ para ityanena suṣuptyutkrāntipadaṃ tatprakaraṇalakṣakamapi jīvaparamātmaparamapītyuktaṃ bhavati । tathātve suṣuptiśabdaḥ kartari ktinnantaḥ । utkrāntiśabdaḥ dehādutkrāmayitṛparaḥ tathā cetthaṃ yojanā - svapnādidraṣṭṛtvaṃ tasya paramātmana eva bhavet na jīvasya । kutaḥ? yato asāvasaṅgaḥ śrutaḥ । na ca svapnādidraṣṭuḥ asaṅgatvaśravaṇe api kuto ayaṃ viṣṇuriti vācyam । yato ayamasaṅgaḥ karmābaddhatvāt paraḥ paramātmaiva na jīvaḥ । tathā ca liṅgasya niravakāśatvāt nāprayojakatvaṃ śaṅkyamiti bhāvaḥ । na ca jīve apir iśvarabhedena asaṅgatvoktiḥ sambhavatīti vācyam । prājñenetyādisuṣuptyutkrāntiprakaraṇadvayagatavākyayorasaṅgātsvapnādidraṣṭurḥ iśvarājjīvasya bhedavyapadeśāditi। prājñeneti śrutyudāharaṇena sūtre suṣuptipadaṃ mokṣasyāpi grāhakaṃ, tenāyaṃ bhedo vyāvahārika iti śaṅkānirāso api bhavati। suṣuptyutkrāntipadena ca tatprakaraṇaṃ lakṣyata ityuktaṃ bhavati । utkrāntipadaṃ ca jīvasya dehādutkramaṇarūpamaraṇavāci । śrutau prājñaśabdaḥ svārthikāṇantaḥ । tathā ca aprājñena'; sarvajñena paramātmanā asampariṣvaktaḥ'; samāśliṣṭaḥ supto muktaśca dehādbāhyamāntaraṃ ca kiñcana viṣayādikaṃ na vedeti prathamavākyārthaḥ । dvitīyārthastu - prāktanādhikaraṇe abhihitaḥ ।

svapnādidraṣṭṛtvaṃ ca sarvajñatvāttasyaiva yujyate ।।
।। iti suṣuptyadhikaraṇam ।।

nanu kathamaśarīrasya svāpnādidarśanaṃ yuktaṃ syādityata āha - svapnādīti । caśabdaḥ samuccaye । apyarthe vā । ādipadena jīvagatāvasthā gṛhyate । tathā ca na kevalamasaṅgatvaṃ karmābaddhatvāt parasyaiva yujyate, kintu svāpnādidraṣṭṛtvaṃ ca atasyaiva'; paramātmana eva jīvādapi mukhyato yujyate । ataḥ tasyaiva tadvacanaṃ yujyate na jīvasya। kutaḥ? tasyaiva asarvajñatvāt'; satyāśeṣārthajñatvāt svapnapadārthānāṃ jīvagatāvasthāyāśca satyatāyā vakṣyamāṇatvāditi bhāvaḥ । na cāśarīratvaliṅgaṃ bādhakaṃ, yato atra tasyaiva ciccharīrakasyaiva svapnādidraṣṭṛtvamucyate । na ca adṛṣṭvaiva puṇyaṃ ca pāpaṃ ca'; ityādyayoga iti vācyam । yato atra ādipadagṛhītaṃ puṇyapāpādidraṣṭṛtvaṃ liṅgāntaraṃ ca tasyaiva yujyate ata iti yojanā । tatropapattistu bṛhadbhāṣyādavagantavyā । anena - asuṣuptyutkrāntyoḥ'; aprājñena'; iti suṣuptyutkrāntiprakaraṇayoḥ suṣuptyutkrāntyoḥ suṣuptiyutatvāt suṣuptirjīvaḥ, utkrāmayitṛtvāt utkrāntirīśvaraḥ, tathā ca jīveśvarayoḥ abhedena'; bhinnatvenaiva avyapadeśāt'; uktatvāt na tayorabhedaḥ । ato neśvarābhedenāpi jīve asaṅgatvoktiryujyate । kintu tattu tasyaivar iśvarasyaiva yujyate । ata eva svapnādidraṣṭṛtvaṃ ca tasyaiva vaktuṃ yujyate na jīvasyeti sūtrārthaḥ ukto bhavati ।। iti suṣuptyadhikaraṇam ।।

।। brāhmaṇādhikaraṇam ।।

aeṣa nityo mahimā brāhmaṇasya'; iti brāhmaṇasyāpi nityamahimā pratīyate । sa ca brāhmaṇaḥ asa vā eṣa mahānaja ātmā'; ityajaśabdādviriñca iti prāptam । devānāṃ ca vidyākarmaṇoḥ padaprāptiḥ sūcitā taduparyapīti ।

atrādhikaraṇe brāhmaṇanāma samanvīyate। śrutyādisaṅgatiṃ viṣayādikaṃ ca sūcayati - eṣa iti । itīti। vājasaneyakodāhṛtaṛṅmantra ityarthaḥ । na kevalaṃ viṣṇoḥ api tu kasyacit brāhmaṇasyāpītyaperarthaḥ । idaṃ ca yo janmādyadhikaraṇeṣu viṣṇorananyāpekṣayā jagatsraṣṭṛtvoktyā abhisaṃhito nityamahimā saḥ aeṣaḥ'; iti vākye brāhmaṇasyāpi pratīyata iti yattacchabdādhyāhāreṇa yojyam । anena pūrvābhisaṃhitanityamahimatvasya viṣṇoranyasyāpyākṣepāt janmādyadhikaraṇaiḥ phalamukhena asyākṣepikī saṅgatiruktā bhavati । tathā brāhmaṇākhyaviṣayo api sūcitaḥ । yadvā - devānāmiti vākyaṃ devatādhikaraṇapratipādyānuvādaparatvenāpi vyākhyāya tenāsyākṣepikī saṅgatiruktā draṣṭavyā । tathā hi atadupari'; iti sūtreṇa devānāṃ viriñcādyamarāṇāṃ vidyākarmaṇossakāśāt sādhyā yā nityapadaprāptiruktā, sā na yuktā । kutaḥ? yataḥ aeṣaḥ'; iti vākye brāhmaṇapadoditasya viriñcasya nityamahimā apratīyate'; pratipādyata iti vākyayojanā । śrutau brahmaṇā vedenāṇyate avagamyate iti vyutpattiḥ । dīrghavyatyāso viṣṇorvedagamyatve jīvādādhikyajñāpakaḥ । tathā ca brāhmaṇasya viṣṇoreṣaḥ pūrvoktamahimā nityaḥ । kuto? yato ayaṃ ana karmaṇā vardhate no kanīyān'; śubhakarmaṇā tatphalena sukhena na vardhate । pāpakarmaṇā tatphalena duḥkhena na hrasate iti śrutyarthaḥ । sayuktikaṃ pūrvapakṣayati - sa iti । vājasaneyaśruta ityarthaḥ । caśabdo avadhāraṇe । viriñca eveti sambadhyate । ityajaśabdāditi । ityevaṃ rūpeṣu pūrvottaravākyeṣu śrutājaśabdādityarthaḥ । asa eṣaḥ'; paramātmā amahān'; aparimitaḥ aajo'; janmarahitaśceti śrutyarthaḥ । pūrvapakṣī tu brāhmaṇājaśabdavācyaṃ viriñciṃ manyate । nanu kathaṃ brāhmaṇo viriñco bhavet । taduparīti sūtre devānāṃ vidyākarmabhyāṃ padaprāpteḥ samarthitatvena brāhmaṇe śrutanityamahimatvasya viriñce asambhavāt । sādipadasyānityatvaniyamāt ityata āha - devānāṃ ceti । itītyanantaraṃ sūtra iti śeṣaḥ । tathā ca taduparīti sūtre viriñcetaradevānāmeva vidyākarmaṇoḥ sakāśāt padaprāptiḥ asūcitā'; samarthitā । na tu viriñcasyāpi । tasyeśvararūpatvena devakoṭyapraviṣṭatvādato viriñcasya nityamahimattvaṃ yuktameveti yojanā ।

ato bravīti - sū - oṃ ।।
patyādiśabdebhyaḥ ।
।।
asarvasyādhipatiḥ sarvasyeśānaḥ sa vā eṣa neti neti'; ityādiśabdebhyo nityamahimā viṣṇureva ।।

siddhāntayatsūtramavatārayati - ata iti । vājasaneyake sarvavaśitvavāciśabdasyaivāditvātsūtrasya tadvisaṃvādamāśaṅkya tatparihārāya sūtrānukūlatayā sadṛśaśākhāntaragatavākyodāharaṇapūrvakaṃ sūtraṃ vyācaṣṭe - sarvasyeti । asarvasya'; brahmarudrādeḥ sakāśāt guṇairadhikaścāsau sarvasya patiḥ pālakaśceti sarvādhipatiḥ । asarvasya'; jagatarḥ aiśānāṃ'; brahmādīnāṃ anaḥ preraka iti sarvasyeśāna iti śrutyantarārthaḥ । sarvavaśiśabdārthastu sarvamasya vaśe yasmāddhariḥ sarvavaśī tata iti bṛhadbhāṣyādavagantavyaḥ । asa vā eṣaḥ'; iti vājasaneyaśrutiḥ । asaḥ'; prāṇaśabdoktaḥ aeṣaḥ'; samānaśabdābhidheyaḥ aātmā'; paramātmā aiti na'; dṛṣṭavanna aiti na'; śrutavanna, kintu dṛṣṭaśrutavilakṣaṇa ityarthaḥ । vaiśabdaḥ prasiddhau । kuta ityataḥ aātmāgṛhyo na hi gṛhyate aśīryo na hi śīryate asaṅgo na hi sajjate asito na vyathate na riṣyatisa eṣa ātmājaro amaro amṛto abhayaḥ'; iti vākyaśeṣaḥ pravṛttaḥ । atrāgṛhya ityādirātmana iti netyuktārthe sākalyena agrāhyatvādirūpahetusamarpakaḥ । na hītyādistu tatra pramāṇābhāvāditi hetusūcakaḥ । yadyapi bṛhadbhāṣye aitina'; ramāvanna aitina'; brahmādivanna, baddhavanna, muktavannetyanyathā vyākhyātam । tathāpyatra asa yo ato aśrutaḥ'; iti samākhyāśrutyanusārādevaṃ vyākhyātamityadoṣaḥ । ityādau śrutāḥ ye sarvādhipatyādivācakāḥ śabdāḥ tebhya ityarthaḥ । ādipadātsarvavaśitvādivāciśabdasaṅgrahaḥ । anena sautrādiśabdo na kevalaṃ śākhāntaroktasarveśānādiśabdagrāhakaḥ, kintu vājasaneyoktasarvavilakṣamatvasarvavaśitvādiśabdagrāhako apīti uktaṃ bhavati । evaṃ hetuṃ vyākhyāya sūtre samanvayasūtrāt tattvityanuvartya vipariṇamyamānena tadityanenānvayayogyamuddeśyasamarpakaṃ nityamahimeti padaṃ cādhyāhṛtyāhatya niṣkṛṣṭāṃ pratijñāṃ darśayati - nityamahimeti । idaṃ ca phalakathanarūpam । śabdebhya iti hetvanvayayogyaṃ sādhyaṃ tu brāhmaṇa ityadhyāhṛtaṃ draṣṭavyam । anena - ayaṃ brāhmaṇaḥ tattu viṣṇureva, na viriñcaḥ । kutaḥ? apatyādiśabdebhyaḥ'; sarvādhipatyādivācisarvādhipatyādiśabdebhyo atra śrutebhyaḥ । tathā ca nityamahimāpi sa eveti sūtrārtha ukto bhavati ।

autāmṛtatvasyeśānaḥ । yadannenātirohati'; 

nanu sarvādhipatyādivāciśabdasadbhāve api kuto brāhmaṇasya viṣṇutvaniścaya ityaprayojakatavaśaṅkāvāraṇāya tatra sarvādhipitvasya viṣṇvekaniṣṭhatve tāvacchrutimāha - uteti । idaṃ ca apuruṣa evedaṃ sarvam'; । ayadbhūtaṃ yacca bhavyam'; iti pūrvavākyena saha vyākhyeyam । tatprakārastu - ayadbhūtam'; atītaṃ abhavyaṃ'; bhaviṣyat vartamānaṃ ca tatsarvaṃ apuruṣa eva'; paramapuruṣādhīnameva । kutaḥ? yato yasmāt na kevalamamuktasarvādhipatiḥ puruṣaḥ, kintu aamṛtatvasyota'; muktasamudāyasyāpir aiśānaḥ'; adhipatiḥ । avicitrā hi taddhitagatiḥ'; iti vacanātsamudāyārthe tvapratyayaḥ । tattvapradīpe tu - bhāvabhavitrorabhedavyapadeśāt bhāve tvapratyayaḥ । aamṛtatvasya'; mokṣasyar iśāna iti ceti arthāntaraṃ coktam । atra hetumāha - yaditi । tṛtīyā dvitīyārthe । tathā ca ayat'; yasmāt aannena'; annaṃ martyaṃ saṃsārisamūham aatirohati'; atiśete, tasmādityarthaḥ । muktāvanadhīnatve sarvajñasya buddhimataḥ svādhīnasaṃsāribhyo mokṣapradānāyogāditi bhāvaḥ ।

asaptārdhagarbhā bhunasya reto viṣṇostiṣṭhanti pradiśā vidharmaṇi';
asa yo ato aśrutaḥ'; ityādiśrutibhyastasyaiva hi te śabdāḥ ।।

।। iti brāhmaṇādhikaraṇam ।।

iti śrīmadānandatīrthabhagavatpādācāryaviracite brahmasūtrabhāṣye prathamādhyāyasya tṛtīyaḥ pādaḥ ।।

idānīṃ sarvaśabdasambandhikeśānapadoktasarvaprerakatve śrutimāha - sapteti । akṣaranaye vyākhyāteyaṃ śrutiḥ । neti netītyuktadṛṣṭaśrutasarvavilakṣaṇatve api śrutimudāharati - sa iti । iyamapi sarvatrādhikaraṇe vyākhyātā । ityādītyādipadena sarvavaśitvādāvapyevameva śrutyantarāmyudāhartavyānīti sūcayati । atasyaiva'; viṣṇoreva nānyasyetyevārthaḥ । ahi'; yasmātte sarvādhipatyādiśabdāḥ ityavagatāḥ tasmāt nāprayojakatvaṃ śaṅkyamiti vākyaśeṣaḥ ।

।। iti brāhmaṇādhikaraṇam ।।

iti śrīmatparamahaṃsaparivrājakācāryāṇāṃ sarvatantrasvatantrāṇāṃ śrīmadraghunāthatīrthapūjyapādānāṃ śiṣyeṇa śrīmajjagannāthayatinā kṛtāyāṃ śrīmadbrahmasūtrabhāṣyadīpikāyāṃ prathamādhyāyasya tṛtīyaḥ pādaḥ