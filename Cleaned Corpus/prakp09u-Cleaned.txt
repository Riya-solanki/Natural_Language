

oṃ
śrīmatprabhākaragurutantradhurandhareṇa
mahāmahopādhyāya-śālikanāthamiśreṇa praṇītā prakaraṇapañcikā
nyāyasiddhyākhyayā vyākhyayā viṣamasthalaṭipparāyā
ca samalaṅkṛtā

yāyiśuddhirnāma
navamaṃ prakaraṇam ।

pauruṣeye sambandhe śabdaḥ prāmāṇyamṛcchati ।
sa ca nityatvasiddhau syāditi tatpratipādyate ।।
yadyuccaritamātravināśī śabdo bhavet, tadā tasya vṛddhavyavahāreṇa svābhāvikī svārthābhidhānaśaktiravasātumaśakyā ।
bhūyobhūyaḥ prayogadarśane hi tattadasvārthaparihāreṇa niṣkṛṣya svārthābhidhānasāmarthyamavadhāryate ।
na coccaritamātrāpavargiṇaśśabdasya punaḥ punaḥ prayogadarśanamupapadyate ।
svārthābhidhānasāmarthyānavadhāraṇe ca prathamaśruta iva śabdo nār'thamavabodhayitumalam ।
arthañcānavabodhayataḥ prāmāṇyamayuktamiti, śabdasya prāmāṇyamicchatā yuktamabhidhānasya nityatvasthānamiti saprayojanamidam ।
nanu kṣaṇikatve api varṇānāṃ atvādiviṣayavṛddhavyavahārapūrvakameva sambandhādhyavasānamupapadyate, kiṃ nityatvasthāpanayatnena ।
ucyatena pratyuccāraṇaṃ bhinneṣu varṇeṣu gatvādikaṃ kalpayituṃ śakyate, bhedāgraheṇāpi śuktikāraatabodhavadabhedapratyayābhimānopapatteḥ ।
yatra hi bhedamadhyavasyata evābhedajñānam, tatrānyathānupapattyā sāmānyāśrayaṇaṃ ghaṭate ।
na cānityatvavādino api varṇeṣu pratyuccāraṇaṃ sākṣādbhedādhyavasānaṃ sammatam ।
nanu ca yuktaṃ śuktikārajatādiṣu bhedāgrahaṇādabhedavyavahāra iti sāmānyāsambhavaḥ, nedaṃ rajatamiti bādhakapratyayodayāt, iha tu sāsānyopapatterbhrāntikalpanā niṣpramāṇikaiva, nāyaṃ gakāra iti bādhakābhāvāt ।
ucyate ।
na bādhakamātrāyattaiva bhrāntikalpanā, kintu kāraṇadoṣāyattāpi ।
dṛṣṭañcātisādṛśyādbhedāgrahaṇād bhrantitvamiti, sākṣādanupajāte api bādhake, yuktameva bhramāvadhāraṇam ।
ato na gatvādistatra sambhavati ।
bhivyañjakavaidharmyādabhivyakterasambhave ।
prayatnānantaraṃ dṛṣṭerabhidhānaṃ prayatnajam ।। 
kiñca puruṣaprayatnānantaraṃ hi śravaṇaṃ śabdasya dvedhāvakalpateprāgajātatvādanupalabdhaḥ, prayatnena janita upalabhyatāmāpadyate, anabhivyaktatvādvābhivyajyata iti ।
tatra na tāvatprayatnasya śabdaṃ pratyabhivyañjakatvaṃ sambhavati ।
āvaraṇāpāyena kiñcidabhivyajyate,sannidhānena ā ।
na ca śabdasyā'varaṇamupapadyate ।
indrisambandhapratibandhena hyā'varaṇaṃ kuḍyādinā ghaṭāderupalabdham ।
na ca śabdasyendriyasambandhaḥ pratibandhuṃ śakyate, nityatvāt ।
utpattinirodho hi pratibandhaḥ ।
na cāsau nityasyopapadyate ।
ākāśo hvi śrotrendriyaṃ śabdavattvāt, śabdopalambhakatayā ca śabdavattvaṃ cakṣurvat ।
yathācakṣū rūpopalambhakaṃ rūpavat, tathā śrotramapi śabdavat ।
ākāśaśca śabdavāniti sa eva śrotram, tadguṇaśca śabdastasminnityasamaveta iti, na tasyā'varaṇasambhavaḥ ।
atastadapanayena nābhivyaktiḥ ।
ata eva sannidhānasyāsambhavaḥ, nityasannidhānādabhivyaṅyasya ।
kiñcaabhivyañjakāssamānadeśasthānekendriyāgrāhyān yugapadevābhivyañjayanti, rūpādīniva pradīpādayaḥ ।
rūpam, parimāṇam, saṃkhyeti sarvaṃ sakṛdeva pradīpādabhirabhivyajyate ।
atassarvaśabdopalambho durnivāra eva ।
kiñca ākāśaviśeṣaguṇatvācchabdasya, ekatvādākāśasya srughnasthenābhivyaktaḥ pāṭalīputrasthenāpyupalabhyeta ।
sarvadā copalambhoparamo na syāt ।
atha śrotrendriyasaṃsakara eva śabdasyābhivyaktiriṣyate, na so api ghaṭate, kaḥ khalvindriyasya saṃskāraḥna tāvadunmīlanavadāvaraṇāpagamaḥ, pūrvavadāvaraṇāsaṃbhavāt ।
nā'pyālokenevā'pyāyanaṃ cākṣuṣasya raśmeḥ koṣṭhyānāṃ vāyūnām, ākāśasya cāvayavasaṃyogāsambhavāt ।
"sakṛcca saṃskṛtaṃ śrotraṃ sarvaśabdān prakāśayet ।
ghaṭāyonmīlitaṃ cakṣuḥ paṭaṃ na hi na udhyate ।।
tasmādabhivyañjakatve anupapanne, yadi rayatnakāraṇako api na syāt, tadā tadapekṣopalabdhirna sambhavet ।
tenedamanumānaṃ prayoktavyamśabdaḥ puruṣaprayatnotpādyastadanabhivyaṅgyatve sati tadanantaropalabdheḥ, yo yadanabhivyaṅyastadanantaropalabhyaḥ, sa tasyotpādyaḥ, yathā-ghaṭaḥkapālavyāpārasyeti ।
kena punaḥ prakāreṇa prayatnena śabda utpādyate ।
tatra ecidāhuḥpuruṣaprayatnodīritairvāyvavayavaissthānaviśeṣābhidhāta - saṃskārasaṃskṛtaissarvatodikkaissaṃyogākhyāsamavāyikāraṇānugṛhītaiśca svasamavetaḥ śabda ārabhyate ।
vāyośca gatimattvāt, tadārabdhaśśabdo api gatimān karṇaśaṣkulīmaṇḍalāvacchinnena nabhasā śrotrabhāvamāpanneva saṃyuktassannupalabhyate ।
vegākhyasaṃskāranibandhanā ca vāyorgatiriti, tadapagame gativicchedād dūre yacchotram, tatrāpratyāsannatvācchabdo na śrūyate ।
na aitadupapadyatevāyavīyaścecchabdo bhavet, sparśanena badhirairupalabhyeta ।
syānmatam bhibhūtatvāt sparśanenānupalabdhiriti ।
tanna ।
pratyakṣopalabdhyarhatvāt ।
yadi hyasāvabhibhūtaḥ, tarhi śrotreṇāpi nopalabhyeta ।
na ca vācyaṃ na sparśanendriyagrāhyovāyuriti ।
tadanuvidhānena tadavagateḥ ।
atha matamsparśamātraṃ sparśanendriyeṇopalabhyate, na vāyudravyamiti ।
tannasparśavyatireke api dravyasya pratyabhijñāyamānatvāt ।
anye vāhuḥsaṃyogādvibhāgādvā'dyaśśabdo niṣpadyate ।
yathā tālvādivāyusaṃyogānugṛhītādvāyvākāśasaṃyogādākaśe śabdassañjāyate, tathā tālvādivāyuvibhāgopakṛtādvāyvākāśavibhāgādākāśa eva śabdaśśabdāntaramārabhate, tadapi śabdāntaramiti karṇaśaṣkulīmaṇḍalāvacchinne nabhasi śrotrabhāvamāpanne niṣpannaśśabdaśśrūyata iti ।
ānābhāve prayatnasya nānābhāvopalambhanāt ।
vailakṣaṇye ca śabdasya vailakṣaṇyena kāryatā ।।
kiñcaabhivyaṅgyaścet prayatnena śabdo na pratiyatnaṃ bhedenopalabhyeta ।
na khalvabhivyañjakapradīpabhede api nānābhāvena bhāvānāmupalambhaḥ ।
kārakabhedastu kāryabhedaheturiti aṃpratītaḥ ।
ataśśabdasya prayatno janayiteti niścīyate ।
yathā kārakavekalakṣaṇyānuvidhāyinī kāryavailakṣaṇyasiddhiravihatā, tathā vailaṇye api cābhivyañjakasyābhivyaṅyavailakṣaṇyaṃ na sambhavati ।
śabdastu prayatnasya mṛdutve, balavattve ca mṛdurbalavāṃścopalabhyamānastatkāryatāṃ na jahātīti ।
siddhāntaḥ ।
śabde tatpratyaye spaṣṭe nānāvyañjakakalpanāt ।
upalabdhivyavasthānamupapannaṃ bhaviṣyati ।।
yadi śakṣyāmaśśabdasya spaṣṭaṃ pratyabhijñānamupadarśayitum, tadā prayatnasya kārakatve niṣiddhe, abhivyañjakatve ca sthite, upalabdhivyavasthānaṃ vyañjakabahutvena varṇayiṣyāmaḥ ।
śrotrameva saṃskriyate, tatsaṃskārakatā catadabhivyajjakatā ।
koṣṭhyo hi vāyuḥ prayatnavadātmasaṃyogādudgacchati ।
sa ābherudgacchannuraḥ- prabhṛtiṣvaṣṭasu sthāneṣvabhighātetana saṃskṛto yāvadvegamabhipratiṣṭhamānaśśrotramanuprāptaśśabdopalambhānuguṇaṃ saṃskāramārabhate ।
tatsaṃyoga eva śrotrasaṃskāraḥ ।
vegavattvācca vāyoḥ, karmotpattau śrotravibhāgāt saṃyogoparame, śabdasyānantaramupalambhavicchedaḥ ।
prayatnabhedācca vāyukarmabhedāduraḥprabhṛtisthānasaṃyogānyatvāvyavasthayā śabdaśravaṇam ।
śabdotpattivādyapyutpādakabhedamanumanyata eva, anyathā kāryabhedāsambhāvāt ।
yattūpavatirṇataṃyathonmīlanasaṃskṛtaṃ cakṣurna samānadeśasthānupalabhyān vyavasthayopalambhayatīti ।
tadayuktamtatraikatvādabhivyañjakasya ।
ekemeva hyunmīlanaṃ sarvopalambhānuguṇanetrasaṃskārārambhakamiti, kuta upalabdhirvyavatiṣṭhatām ।
ihatvekatvaṃ saṃskārāṇāmasiddham ।
nanvabhivyaṅgyasyaikendriyagrāhyatve, abhivyañjakasyaikataiva prāpnoti ।
ye samānendriyagrāhyāḥ, teṣāmeka evādyabhivyañjakaḥ ।
yathāāloko ghaṭādīnām ।
ekatve cābhivyañjakasyopalabdhivyavasthā nopapadyate ।
ato abhivyañjakatvāsambhave, kārakatve vyavasthite, bhedāgrahaṇanibandhanaiva pratyabhijñeti nyāyyā kalpanāiti ।
atrocyate ।
ekendriyagrāhyatāpi bhavet, abhivyañjakabhedo api bhavediti, kimanupapannam ।
svābhāvikī hi yasya sambandhavyāptiḥ, tasya liṅgatvam ।
āśaṅkyamānāśeṣopādhiparihāreṇa hi svārasikasambandhavyāptiniścayaḥ ।
iha tu na śakyate nirṇetuṃkimekendriyagrāhyatayā ghaṭādīnām, tadgatarūpādīnā ñcaiko abhivyañjakaḥ, uta rūpidravyatvāt, tatsamavāyitvācceti ।
ato anavadhāritasambandhavyāptikamekendriyagrāhyatvaṃ nābhivyañjakaikyānumānasamartham ।
ato abhivyajjakatve api prayatnasyopalabdhivyavasthopapattiḥ ।
nanu sthiravāyvapanaya eva saṃskāraḥ ।
apanīte ca tasmin, sarvaśabdopalabdhirdurnivārā ।
ucyatenāvaraṇānayanaṃ asyābhivyañjakam, vāyunā śabdāvaraṇāsambhavāt, kiṃ vadṛṣṭasāpekṣeṇa ।
eñcāpanetṛkāṣṭhyavāyubhedāt thiravāyuvibhāgalakṣaṇasaṃskārabhedādupapannaivopalabdhivyavasthā ।
api ca na vayaṃ sthiravāyvapanayaṃ saṃskāramācakṣmahe, kintu koṣṭhyavāyusaṃyogameva, prathamabhāvitvāt ।
kimiti tarhi bhāṣyakāreṇa"stimitāni vāyvantarāṇī" tyuktam ? koṣṭhyasya vāyorvegavināśārtham ।
parśavaddravyasaṃyogādvi vegavināśo anyatra pratīti iti, ihāpi tadarthameva sthiravāyukīrtanaṃ bhāṣye ।
nanu caikatvādākāśasya, tasya ca śrotratvāt tatsaṃskāre, sarvapuruṣendriya saṃskārāt sarve api śabdamupalabheran ।
naiṣadoṣaḥ ।
harmā-dharmopārjitakarṇaśaṣkulībhedāt ।
karṇaśaṣkulīsaṃskāro hi śrotrasaṃskāraḥ, bhinnāśca pratipuruṣaṃ kārṇaśaṣkulya iti, asaṃskṛtakarṇaśaṣkulīko na śabdamupalabhate ।
anuvātañca ūrata eva śabdamupalabhate ।
bāhyavāyunodanānugṛhītasya koṣṭhyavāyuvegasya dūragamanahetutvāt ।
śabdācchabdāntarārambhapakṣe tu nānuvātasya kaścidupayogaḥ ।
abhivyajjakanānātvācchabdo nāneva lakṣyate ।
netravṛttivibhedena candrastaimirikairiva ।।
spaṣṭe tadgrahe nānābhāvopalambhaśśabde tāvadasiddha eva ।
kintu parasparanirapekṣairabhivyañjakaiḥ koṣṭhyavāyubhirnānāvaktṛsamutthairnānābhūtairbhinnaṃ śrotrasaṃskāramārabhamāṇairnānābhūtaśabdabuddhiṃ janayadbhirnāneva śabdo budhyate, candra iva timiravibhinnābhirnetravṛttibhiḥ ।
nānādeśopalambhe hi sarveṣāṃ bhrāntisammatiḥ ।
karṇacchidragatasyaiva śabdasya śravaṇaṃ yataḥ ।।
yaducyatekāryatve śabdasya kāraṇadeśabhedānnānādeśopalambha iti ।
tadayuktam ।
yadyapi kṛtakaśśabdaḥ, tathāpi saṃnikṛṣṭa-viprakṛṣṭayoryugapacchabdopalambhaprasaṅgena prativātā-nuvātayoścāviśeṣāpatternendriyaṃ prāptasyopalambhakam ।
prāptāvapi nendriyaṃ śabdadeśamupasarpati, pratayakṣatvācchotradeśe karṇaśaṣkulyāḥ prativātā-nuvātayośca tulyopalambhāpatteḥ ।
śabde tu śrotrapathaṃ prāpta upalabhyamāne deśabhedaḥ pratīyate ।
ato bhrantireṣā-nānādeśeṣu śabda upalabhyata iti ।
kinnibandhanā bhrāntiḥ ।
abhivyañjakadeśanibandhaneti brūmaḥ ।
tālvādisthānāghātasāpekṣo hi koṣṭhyo vāyurabhivyanakti ।
ato vaktṛdeśo api bhavatyabhivyañjakadeśaḥ ।
tena śabdaṃ śṛṇvatastadabhivyajjakadeśo api tadavinābhāvopakalpito buddhistho bhavati ।
śabdābhivyaktiviśeṣeṇa ca dūrā-sannatve tasya kalpyete ।
pratyakṣopalabhyamānavaktṛviṣaye ca śabdaśrutiviśeṣe digviśeṣo niyatamavadhāritaḥ, ato digviśeṣakalpanāpi ।
yastu na tathā vivektumalam, tasyābhivyañjakadeśaṃ prati vyāmoho dṛśyata eva ।
evañcendriyāṇāṃ svānubhavāsamarthatvācchotragataśabdopalambhe taddeśāgrahaṇāt, taduccāraṇapradeśasya pratīyamānatvāt, tadgatatvapratipatteśca, tattaddeśagataśabdapratipattivyavahāraṃ pravartayatīti ghaṭata eveyaṃ bhrāntiḥ ।
vailakṣaṇyaṃ svabhāvane varṇānāṃ na ca sammatam ।
nādālpatva-mahattvābhyāṃ tathātvabhrāntisambhavāt ।।
spaṣṭe tadgrahe prayatnastāvadvarṇānāṃ janako neti sthite, tadanantaropalambhaniyamena cābhivyañjakatve nirṇīte, abhivyañjakavṛddhihvāsayoścābhivyaṅgyavṛddhihvāsahetutvābhāvānna śabdo vardhate, hvasate vā ।
kintu balavati prayatne mahān vāyurutpadyate, asyāvayavā bhūyāṃsaḥ karṇaśaṣkulīmaṇḍalasya nemibhāgairbahubhissambadhyante ।
tataścābhivyajjakasaṃyogabahutvāt, yugapadupalambhakabahutvāt, teṣāñca vicchedāgrahaṇānmahāniva śabdo avabhāti, tarūṇāmantarālāgrahaṇādiva mahadvanam ।
yadā te vāyvavayavāssahasā, vilambena vā saṃyujyante, tadopalambho api drutaḥ, vilambito vā ।
yadā tveṣāmuccāraṇe tālvādīnāṃ saṃvṛtatvaṃ bhavati, tadā tadanurodhena varṇopalabdhirapi ekamātrākālaiva bhavatīti, hvasvavarṇavyavahārasiddhiḥ ।
yadā ivṛtataratvam, asaṃvṛtatvaṃ vā tālvādīnāmeva sampadyate, tadā varṇapratīterapi mātrākālavṛddhyā dīrghavarṇavyavahārasiddhiḥ, vṛddhavyavahāre tadanurodhenāpyarthābhidhānadarśanāt, tathaiva pratipādakatvamapyāśrīyate ।
na caivamabhidhānasyānityatvadoṣa, tadupādhiviśiṣṭasya varṇasya vācakasyānityatvāt ato varṇānupūrvyanityatve na kaściddoṣaḥ ।
ānupūrvīviśeṣabhājāṃ varṇānāṃvācakabhūtānāṃ nityatvāt ।
nanu ṣaṇikā śabdasyābhivyaktiriti, kathaṃ tadgrahaṇasambhavaḥ ।
upalabdhe hi ghaṭādibhāve tadvaśena pūrvānubhavāhitasaṃskāraprabodhena "sa evāyami"ti pratyabhijñodīyate ।
śabde punaruccarita-tirohite, punaruttarakāle kathaṃ pratyabhijñodaya iti ।
tatrāha nāvaśyaṃ tadgraheṇaiva tatsaṃskāraprabodhanam ।
tena hetvantarodbuddhāt saṃskārāttadgrahodayaḥ ।।
yadi hyayaṃ niyamaḥtadupalambha eva tatsaṃskārodbodhaheturiti, tato nopapadyate śabde pratyabhijñā ।
saṃskārāstvaniyatodbodhahetava iti, kāraṇāntaravaśenodbuddhāt saṃskārāt prathamasamāgamasamaya eva śabde pratyabhijñā bhaviṣyati ।
nanu"sa evāyaṃ gakāraḥ" iti ratītistadgrahaḥ, na punarbhedāgrahaṇāditi, kathameṣa nirṇayaḥ ।
dṛṣṭo hi śuktikāyāṃ bhedāgrahāt"tadevedaṃ rajatami"ti pratyayaḥiti ।
tatrā'ha hede mānaṃ yadā nāsti śuktikā-rajatādivat ।
tadā pratītisaṃsiddhastadgrahaḥ kena vāryate ।।
spaṣṭe hi śuktikā-rajatayorbhedāvasāyini pramāṇe, sādṛśyādbhedānavabādhādabhedapratītiriti kalpyate ।
śabde tu na pratyakṣasiddhaḥ pratyuccāraṇaṃ bhedaḥ ।
kathaṃ na siddhaḥ ।
nanu mahattvā-lpatvābhyāṃ vibhinno varṇa upalabhyate ।
naita-devam ।
mahattvā-lpatve pratiyato api, varṇapratīte mahattvā-lpatve eva bhinne avabhātaḥ, na varṇāḥ ।
na vā'numānenāpi bhedo avagantuṃ śakyata iti prāgeva niveditam ।
ato bhede pramāṇābhāvāt, abhinna evāyaṃ bhinnāvabhāsa iti, sākṣātpratītibalanaivāvasthāpitam ।।
nanu ca tadgrahabalenaivānumānaṃ nirastam ।
niraste cānumāne, tadgraha itītaretarāśrayamiti ।
tatrā'ha anumānanirāsena adgrahatvaṃ prasādhyate ।
svayaṃ pratītisiddhatvād bhrāntiśaṅkā tu vāryate ।।
bhedāgrahanibandhaneyaṃ bhrāntiriti śaṅkā kevalānumānanirāsenāpanīyate ।
pratītibalasiddhastu tadgraho na kāraṇāntaramapekṣata iti, kathamitaretarāśrayatā ।
nanu kimiti tadgrahabalājjvālāyāmapi bhedānumānaṃ na nirākriyataityata āha jvālābhedaṃ vinā hāsāṃ vitatirnopapadyate ।
bhedājñānena sādṛśyāt pratyabhijñā tu yujyate ।।
avayavī-jvālā ।
sarvaścāvayavī svāvayavasaṃyogena jātaḥ, tadvināśena vinaśyati ।
tantuvyatiṣaṅgajanito hi paṭastantuvibhāge vināśī dṛśyate ।
rabhā ca gṛhodarādivartinī taijasaṃ rūpam ।
na ca dravyāśritā rūpādayo dravyaṃ virahayya vartante ।
tena taijasāḥ paramāṇavo nityamabhibhūtatvādanupalambhamāna api, pratyakṣato yāvatprabhāvitati sannidhīyanta ityaṅgīkaraṇīyam ।
teṣu ca deśāntaramanuprāpteṣvetadāśrayaṇīyam-eteṣāṃ saṃyogā vighaṭanta iti ।
vighaṭiteṣu teṣu, tadārabdhe dravye api nāśamupeyuṣi, vālādarśanaṃ jvālāntaradarśanamantareṇa nopapadyate ।
bhedāgrahaṇanibandhanā tu pratyabhijñā bhrāntiśśuktirajatādiṣu dṛṣṭatvādupapannā ।
vinā tu śabdebhedena na kiñcinnopapadyate ।
uktena nītimārgeṇa tadgraho ato atra sammataḥ ।।
pratyuccāraṇaṃ bhedavyatirekeṇāpi prayatnānantaropalabhyamānatvaṃ yathopapadyate, tathoktameveti, apratipakṣā pratyabhijñā ।
adasatkāraṇatvena tasmācchabdasya nityatā ।
etadevava hi nityatvaṃ vyomādiṣvapi sammatam ।।
śabdasya prayatna eva kāraṇatayā sambhāvitaḥ ।
sa ca pratyabhijñābalenadvijīyādidarśaneṣvabhivyañjakatāmāpādita iti, prathamadarśaṃne apyasāvabhivyañjaka eva ।
ataḥ āraṇarahitatve ati sattvānnityaśśabdo gaganādivat ।
ena nāsyānityateti ।।
eṣā śālikanāthena śabdanityatvasādhanī ।
prabhākaragurordṛṣṭyā nyāyaśuddhiḥ rakīrtitā ।।

iti mahāmahopādhyāyaśrīśālikanāthamiśrapraṇītāyāṃ prakaraṇapañcikāyāṃ nyāyaśuddhirnāma navamaṃ prakaraṇaṃ samāptam ।।
