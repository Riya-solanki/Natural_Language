Tathāgatabimbakārāpaṇasūtra

tathāgatabimbakārāpaṇasūtra

s sakotūhalahṛdayā evam ūcu । aho puṇyaphalaprabhāvam iti mahātvaṃ aho puṇyaprabhāvam iti tūṣṇībabhūvuḥ tataḥ suvarṇaprabho saparivāra bhagavantaṃ pradakṣiṇīkṛtya śirasā praṇamya bhagavato antikaṃ niṣaṇṇa dharmaśravaṇārtham atha bhagavāṃ sarvasatvānusaṃśayaṃ jñātvā tebhyo mahājanakāyebhya dharmaśrāvaṇikebhyaḥ tasya suvarṇaprabhasya rājakumārasya pūrvasucaritapuṇyaphalena prabhāvasamudayasaṃdarśanahetubhūtāṃ vicitra prakārāṃ sapratītyasamutpādāṃ caturāryasatyakathāsaṃyuktāṃ dharmadeśanāṃ deśayati । ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyaṃjanaṃ kevalaṃ paripūrṇam pariśuddhaṃ paryavadātaṃ brahmacaryaṃ prakāśayati sma bhūtapūrvaṃ bhikṣavaḥ atīte adhvani ekanavatime kalpe vipaśyī nāma samyaksaṃbuddho vidyācaraṇasaṃpannas sugato lokavid anuttaraḥ puruṣadamyasārathiś śāstā devamanuṣyāṇāṃ buddho bhagavāṃ buddhakṛtyam aaśiṣyavineyakṛtyaṃ kṛtvā nirindhano agnir iva parinirvṛta samabhijagāma tad eka puruṣo bhikṣavaḥ paruṣadaridrakṛṣikarmaṇāvaprativṛtti bhagavatā vipaśyina śāsanebhiḥ prasannāḥ bhagavato vipaśyinaḥ pratimāṃ kartā tasmiṃ kāle tasmiṃ samaye sa evāyaṃ suvarṇaprabho rājakumāra yad bhagavato vipaśyinaḥ pratimāṃ kārayata yat puṇyaphalasamudayaprabhāvai divyasukhopabhogaiśvaryamahātvam anubhūtavān ayaṃ sa suvarṇaprabho rājakumāra samāsato bhikṣava sarvāsu jātiṣu tad bhāṣayāmi saptaratnamayena samanvāgato śrīcakravartirājyaṃ caturdvīpeśvaro nabhastalacara apratihatacakraratnagatipracāra । śatasahasrakṛtvā caturdvīpeśvaro rājā cakravartī babhūvu । anenaiva buddhapratimāpuṇyaphalavipākena tathaivaṃvidha । sa kāmāvacareṣu devanikāyeṣu svargeṣu ekaikaśaḥ śatasahasrakṛtvā bhikṣava devānām indro rājā babhūva evaṃvidha śatasahasrakṛtvā daśa brahmakāyikeṣu brahmādhipatir babhūvu anulomapratilomajanmaśatasahasreṣu koṭi kṣatriyabrāhmaṇeśvarādhipatikuleṣu rājā babhūva । evaṃvidhaś ca bhikṣava। saubhāgyakāntidyutikīrtiyaśobalasamanvāgata svargā cyuta। aiśvaryeṣu rājakule jātaḥ uttamajāta anuttamajāta। suvarṇaprabho rājakumāraḥ antike devamanuṣyāṇāṃ acyutaṃ ajaraṃ amaraṇaṃ śivaṃ śāntaṃ padaṃ labhiṣyatīti । tato asya bhikṣava suvarṇaprabhasya rājakumārasya buddhapratimāpuṇyaphalaprabhāvam anuśṛṇutā mānuṣyajātiṣu yeṣu ātmahitaparahitakāmena nāma bhikṣava buddhapratimā nikaraṇīyā । tadyathā bhikṣava mṛnmayī vā । dantamayī vā । suvarṇamayī vā । tramayī vā । rupyamayī vā sphaṭikamayī vā । maṇiratnakamayī vā । buddhapratimā karaṇīyakā vā । hrasvakāṃ vā । sapratītyasamutpādaṃ vā । buddhapratimā kārayitvā । sthāpayitvā gandhodakapuṣpodakādibhiḥ pūjāviśeṣai। snāpayitvā pūjayitvā yasya kasyacid bhikṣavaḥ kulaputrasya vā kuladuhitur vā buddhapratimāpuṇyaphalaniṣyanda puṇyaskandhaḥ puṇyarāśi aprameya asādharaṇa anantyupama puṇyaskandheti punar aparaṃ bhikṣava yaḥ kaścid bhikṣur vā bhikṣuṇī vā upāsako vā upāsikā vā । kṣatriyo vā brāhmaṇo vā । śūdro vā evaṃrūpāsu jātiṣu । śrutidharo bhavati । jātismaro bhavati । svajanaparijanadāsīdāsakarmakarapauruṣeyaprabhṛtiṣu sa ādeyavādyo bhavati । sarvasatvapriyadarśanadharo bhavati । sarvaguṇalakṣaṇadharo bhavati sarvasatvādhipatir bhavati । sarvabuddhapratyekabuddhaśrāvakārhadguṇasamāgato bhavati । nityaṃ bodhicittaparāyaṇo bhavati । yasya yatrābhikāṃkṣati । tatra tatra etaṃ labhati । rāgadveṣamoherṣyāmātsaryalobhatṛṣṇādikleśādibhi। buddhatvam anvantaram adhigacchati । kṣipraṃ ca parinirvāṇaṃ śāntam adhigacchatīti vadāmi bhikṣavaḥ tat kasmād dhetor anantaphalasamudayaprabhāva । buddhapratimāpuṇyaphalasamudayaprabhāvam buddhapratimāpuṇyaphalavipāka parinirvṛto api adhigato nāpi buddho bhagavāṃ parinirvṛta iva buddhapratimāyā darśanād iti vadāmi bhikṣava idam avocad bhagavāṃ tathāparaṃ gāthāṃ bhāṣate । kṛtvā purā kāśyapabiṃbam agryaṃ gandhodakai snāpitavāṃ dvijendraḥ । puṣpai sugandhais sumanojñagandhai tenaiva puṇyena bhavād vimuktaḥ yaṃ nirmalaḥ kleśamalair vimukta cittasya citteśvaratāgatiṃ syaḥ rūpaṃ na tṛptāś ca nirīkṣya matvā tadbiṃba saṃsnāpayato jinasya vicitrabhogā vividhaprakārā candrārkasaumyādhikatejaśobhā । labhanti nāryaḥ puruṣāś ca loke tadbiṃba saṃsnāpayato jinasya kleśāndhakārādivimuktacittā mohāndhakārādivipūrṇacandra । śāntaṃ padaṃ yānti narā striyo vā tadbiṃba saṃsnāpayato jinasya tyaktvā kaḍevaram ihaiva narā striyo vā svarge prayāti bahukalpaśatai sunirvṛt te prāpnuvanty anupamaṃ sukham apsarebhi viśvasya tat phalam udāram uvāca buddhaḥ śrīkāntidivyasalilo guṇarūpaśobhā saubhāgyabhāgye varasaukhyapaṭutvavākya । ādityacandrakiraṇā iva saumyatejā - buddhabiṃbakaraṇā labhate manuṣyaḥ yāvantaḥ paramāṇavo bhagavata stūpeṣu biṃbasya vā । tat kartum divi bhūtale ca niyataṃ tāvanti rājyāni te । buddhānāṃ khalu dhātave bhagavatā śarīrā ni ca nirmitā । ekaikādbhutapuṇyarāśijanitair ekaikasūkṣmāṇubhi । trailokyayaśasya biṃbaṃ daśabalabalinā dikṣu vikhyātakīrte । ye martyāḥ kārayitvā pramuditamanasā pūjayante yathāvat svarge saktye ca rūpaṃ nayanaratikaraṃ śuddhacāmīkarābham te labdhāś śāntikāmā sukham idam atulaṃ prāpnuvanty āvajuṣṭaṃ ।। ity evādiprakārāṃ suvarṇaprabhavasuyuktāṃ dharmadeśanāṃ śrutvā paṃcaśatasahasra antaḥpurastrīkāntaparivārai suvarṇaprabho rājakumāra buddhapratimāpuṇyaphalarājaśrīsamudayasaṃmudasaukhyaṃ sarvaṃ gārhasthyam apahāya tathaiva śāsane pravrajita yoniśa sa manaskāraṃ kṛtvā sarvakleśaprahāṇā arhatvaṃ strīparivārās samaloṣṭakāṃcana samacittāḥ kṛtaṃ karaṇīyā apahṛtabhārāḥ parikṣīṇabhavasaṃyojana vimuktās saṃsārabandhanās sarvadevanamaskṛtacaraṇayugalā suprabuddhā buddhapratimāpuṇyaphalasamudayavibhūtimahātvaprakāśanam idaṃ sūtram 
idam avocad bhagavān āttamanasas te bhikṣavo bhagavato bhāṣitam abhyanandam bhikṣavaś caturdiśasaṃkhyārhatvaṃ babhūvu ।
buddhapratimāpuṇyaphalaprakāśitam idaṃ sūtraṃ samāptam ।।

tathāgatabiṃbakārāpaṇaṃ sūtraṃ samāptam ।।