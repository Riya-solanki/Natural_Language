Namaskāraikaviṃśatistotra

ekaviṃśatistotra

namas tāre ture vīre kṣaṇadyutinibhekṣaṇe ।
trailokyanāthavaktrābjavikasatkesarodbhave ।। 

namas śāntasaraccandrasaṃpūrṇapaṭalānane ।
tāre sahasravikalpaprahasatkiraṇojjvale ।। 

namaḥ kanakanīlābjapāṇipadmavibhūṣite ।
dānavīryatapaḥkṣāntititikṣādhyānagocare ।। 

namas tathāgatoṣṇīṣavijayānantacāriṇi ।
aśeṣapāramitāprāptajinaputraniṣevite ।। 

namas tuttārahūṃkārapūritāśādigantare ।
saptalokakramākrāntā aśeṣākarṣaṇakṣaṇe ।। 

namaḥ śakranarabrahmamarudviśveśvarārcite ।
bhūtavetālagandharvagaṇapuraskṛte ।। 

namas tratritriphaṭkāre paramantrapramardani ।
pratyālīḍhapādanyāse śikhijvālākulojjvale ।। 

namas ture mahāghore māravīravināśani ।
bhṛkuṭīkṛtavaktrābjasarvaduṣṭanisūdani ।। 

namas triratnamudrāṅke hṛdyāṅgulivibhūṣite ।
bhūṣitāśeṣadikcakranikare sukulākule ।। 

namaḥ pramuditāṭopamukuṭākṣiptasāriṇi ।
hasatprahasattuttāre māralokabhayaṃkari ।। 

namaḥ samantabhūpālāpātālākarṣaṇakṣaṇe ।
bhṛkuṭikṛtahūṃkāre sarvāpadavimocani ।। 

namaḥ śikhaṇḍakhaṇḍendumukuṭābharaṇojjvale ।
amitābhatathābhāre bhāsvare kiraṇadhruve ।। 

namaḥ karatalāghātacaraṇāhatabhūtale ।
bhṛkuṭikṛtahūṃkārasaptapātālanāśini ।। 

namaḥ kalpāntahutabhugjvālāmālāntare sthite ।
ālīḍhamuditābaddharipucakravināśini ।। 

namaḥ śive śubhe śānte śāntanirvāṇagocare ।
svāhā praṇamya saṃyukte mahāpātakanāśini ।। 

namaḥ pramuditābaddharipugātraprabhedani ।
daśākṣarapādanyāse vidyāhuṃkāradīpite ।। 

namas ture pādāghāte huṃkārakārajīvite ।
merumaṇḍalakailāśabhūvanatrayacāraṇi ।। 

namaḥ surāsarākārahariṇīkakare sthite ।
haradviruktaphaṭkāra aśeṣaviśanāśini ।। 

namaḥ suragaṇayakṣāsurakinnarasevite ।
ābaddhamuditābhogakari duḥsvapnanāśini ।। 

namaś candrārkasaṃpūrṇa nayanadyutisvabhāsvare ।
tāra dviruktottāre viṣamajvalanāśini ।। 

namas tritalavinyāse śivaśaktisamanvite ।
grahavetālayakṣādyanāśani pravare ture ।। 

mantramūlam idaṃ stotraṃ namaskāraikaviṃśati ।
yaḥ paṭhet prāyaśo dhīmān devyā bhaktisamanvitaḥ ।। 

so ayaṃ vā prātar utthāya smaret sarvābhayapradaṃ ।
sarvapāpapraśamanaṃ sarvadurgatināśanam ।। 

abhiṣiktobhaya tūrṇaṃ asmin mahattām āsādya ।
viṣaṃ tasya mahāghoraṃ smaraṇāt pralayaṃ yānti ।। 

grahajvalaviṣārtānām anyeṣāṃ caiva satvānām ।
putrakāmo labhet putraṃ sarvakāmān avāpnoti ।। 

saptābhir jinakoṭibhiḥ so ante bauddhapadaṃ vrajet ।
sthāvaraṃ vātha jaṅgamaṃ sāḍ idaṃ pīḍam eva ca ।। 

paramārtivināśanaṃ dvitrisaptābhivartinām ।
dhanakāmo labhed dhanaṃ na vighnaiḥ pratihanyate ।। 

iti śrīsaṃyaksaṃbuddhavairocanabhāṣitaṃ bhagavatyāryatāradevyā namaskāraikaviṃśatistotraṃ saṃpūrṇaṃ samāptaṃ ।।