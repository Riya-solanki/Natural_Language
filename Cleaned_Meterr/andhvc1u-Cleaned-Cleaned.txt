śrīmadānandavardhanācāryapraṇīto-
dhvanyālokaḥ ।

prathama uddyotaḥ ।

śrīmadānandavardhanācāryapraṇīto- dhvanyālokaḥ ।

śrīsahṛdayatilakarāmaśārakakṛtayā bālapriyākhyaṭīkayodbhāsitayā gosvāmiśrīdāmodaraśāstrinirmitayā viṣamasthaladarśanyā viṣamasthaladarśinyā divyāñjanākhyaṭippanyoktayā ca śrīmadācāryābhinavaguptaviracitayā locanākhyayā vyākhyayānugataḥ ।
prathama uddyotaḥ ।

śrīmadācāryābhinavaguptakṛtaṃ locanam śrībhāratyai namaḥ apūrvaṃ yadvastu prathayati vinā kāraṇakalāṃ- jagadbhāvaprakhyaṃ nijarasabharātsārayati ca ।
kramātprakhyopākhyāprasarasubhagaṃ bhāsayati ta- tsarasvatyāstattvaṃ kavisahṛdayākhyaṃ vijayate ।।
śrīsahṛdayatilakarāmaśārakakṛtabālapriyā śrīgurave namaḥ śrīgurūnpūrṇavedeśaṃ saṅgameśañca mādhavam ।
śivaṃ śivāñca namraṇāṃ kāmadhenummuhurnumaḥ ।।
kāvyāloko locanañca dve grāhyagrāhake satām ।
tadganthakārāvācāryau rasikāgresarau stumaḥ ।।
locanasyādimoddyotamātrasyātra purā kṛtā ।
vivṛtirlabhyate tattāṃ dṛṣṭvā granthāntarāṇi ca ।।
pāṭhānkeralavikhyātānālambya ca yathāmati ।
kurmo bālapriyāṃ prāyaḥ prauḍhalocanaṭippanīm ।।
atha tatrabhavantaḥ śrīmadācāryābhinavaguptapādāḥ kāvyālokavyākhyānañcikīrṣavastasya nirvighnaparisamāptaye vihitaṃ samuciteṣṭadevatānamaskārātmakammaṅgalaṃ śiṣyaśiṅkṣāyai granthatonibadhnantyapūrvamityādi ।
yatukamalamanambhasi kamaletyādikāvyātmakaṃ sarasvatītattvam, kāraṇakalāṃ vi- locanam bhaṭṭendurājacaraṇābjakṛtādhivāsa- hṛdyaśruto abhinavaguptapadābhidho aham ।
yatkiñcidapyanuraṇansphuṭayāmi kāvyā- lokaṃ svalocananiyojanayā janasya ।।
bālapriyā nā-tattatkāryaṃ prati prasiddhaṃ yadyadupādānādikāraṇantasya kalā leśaḥ tāṃ vinā antareṇaiva apūrvaṃulokaprasiddhavastuvijātīyamadbhutañca vastunirupākhyaśaśaśṛṅgādivilakṣaṇamanambho adhikaraṇakakamalādikaṃ padārtham prathayati sṛṣṭvā vistārayati, kiñca yad grāvaprakhyaṃupāṣāṇatulyaṃ nisargato nīrasaṃ jagatusarvaṃ vastu nijaḥ svīyaḥ kāvyāsambandhī yo rasaḥ śṛṅgarādiḥ tasya bharādatiśayāt sārayati sāraṃ karoti vibhāvāditvayojanena rasavyañjakaṃ karotīti yāvad, vākyābhyāmābhyāṃ kāvyātmakasarasvatītattvasya viśvakartuḥ prajāpaterutkarṣarūpavyatireko vyañcitaḥ; tameva sthirīkartumāhakramādityādi ।
yajjagaditi cānuṣajyate, prakhyākaveḥ pratibhā; upākhyā vacanaṃ prathamaṃ prakhyā paścādupākhyeti tayoryaḥ kramātprasaraḥ tena subhagaṃ hṛdyaṃ sad, bhāsayati nisargeṇāramaṇīyamapi sarvaṃ vastu rasavyañjakatvasampadanena rasaṇīyaṃ satprakāśayatītyarthaḥ, cakārasyātra sambandhaḥ, atra prakhyopākhyāprasarasyāpūrvavastunirmāṇe sarasatvakaraṇe ca hetutvamārthikaṃ bodhyam, atrādyena vākyenāpūrvavastuno nirmāṇandvitīyena pūrvaṃ sato vastunassarasatvakaraṇaṃ tṛtīyena dvayorapi hṛdyatayā prakāśanañjoktamityapa vyācikṣate, tatutathāvidhamapūrvavastuprathayitṛtvādidharmaviśiṣṭam, taddharmasampattyarthamāha-kavīti ।
kavisahṛdayāvityākhyā yasya tat, kavisahṛdayaśabdāvatra nirmāṇarūpakavivyāpāravicārātmakasahṛdayavyāpāraviṣayakāvyaparau, yadvā kavisahṛdayairākhyāyataucyate iti tadākhyam, atha vā kavisahṛdayayorākhyā abhīkṣṇyena khyānaṃ sphuraṇaṃ yasya tat kāvyātmakamityarthaḥ, tattvamāropitaṃ bodhyam, sarasvatyāḥuśabdaprapañcābhimāninyādevatāyāḥ, tattvaṃupāramārthikaṃ rūpam, vijayate sarvasmādupari vartate, enena tannamaskāro granthakarturgamyate; atha ca sarasvatyāstattvaṃ dhvanikāvyam, vijayate; apūrvamityādyarthaḥ pūrvavadbodhya iti pratipādyārtho apyāsūtrita iti dik ।
athauddhatyaṃ paraharannātmano vyākhyānanaipuṇī darśayan kīrttya nuvṛttaye nāmanirdeśaṅkurvaṃśca pratijānīte-bhaṭṭetyādi ।
bhaṭṭendurājasyautannāmakasya guroḥ caraṇābjayoḥupajhatulyayoḥ pādayoḥ tatsannidhāviti yāvad yo adhivāsastena caraṇābjaśuśrūṣayeti yāvad; hṛdyāni svahṛdayasthāni; atha ca śrotṛjanahṛdayapriyāṇi śrutāni śāstrāṇi yasya saḥ, yathā padmena surabhīkaraṇe vastuno hṛdyatvaṃ tathetyupamātra dhvanyate, yatkiñcatusvalpam, apirevārthe, yadvānuraṇannapīti yojanā, apiśabdaḥ svalpābhidhānena saha sphuṭīkaraṇasyāpātato virodhaṃ dyotayati, locanam svayamavyucchinnaparameśvaranamaskārasampatticaritārtho api vyākhyātṛśrotṝṇāmavighnenābhīṣṭavyākhyāśravaṇalakṣaṇaphalasampattaye bālapriyā anuraṇanubruvan ghaṇṭā'dinādasthānīyasya mūlakṛdvacanasyānuraṇanasthānīyaṃ vyākhyānarūpaṃ svavacanamityanena prakāśyate, sveti ।
lojyate dṛśyate aneneti locanaṃ svasya locanaṃmanaḥ tasya nitarāṃ yojanayā manaḥpraṇidhānenetyarthaḥ, kāvyālokaṃ janasya sphuṭayāmi visadīkaromi, yadvā svasya locanaṃ jñānaṃ tasya niyojanayā vyākhyānarūpānuraṇanadvārā samarpaṇena sphuṭayāmi prakāśayāmi, yathā netrayojanena tathetyupamādhvaniratrāpi bodhyaḥ ।
vṛttikārakṛtasya svecchetyādipadyasya tātparyārthamavatārikayā darśayati-svayamityādi ।
svayamiti vṛttikārasya nirdeśaḥ, avyucchinnaḥumadhye vicchedena rahitaḥ parameśvarasyautattallīlāvigrahamavalambamānasya paramātmanaḥ; namaskāraḥ tasya sampattiḥuprakarṣaḥ tayā caritaḥulabdhaḥ arthaḥuvighnanivṛttyādirūpasākṣātprayojanaṃ yasya saḥ, tathābhūtasya maṅgalācaraṇa āpātato virodhamapiśabdo dyotayati, vyākhyātṛśrotṝṇāmiti phalasampattaya ityādinā sambandhaḥ, avighnenauvidhnadhvaṃsena, abhīṣṭeti ।
vyākhyātṝṇāṃ vyākhyānaṃ śrotṝṇāṃ śravaṇañcabhīṣṭaṃ divyāñajanākhyā ṭippanī śrīśrīgaurakṛṣṇaḥ śaraṇam ।
gaurakṛṣṇagurūnnatvā dhvanyālokasya locanam ।
anajmi divyāñjanato durdarśārthamavekṣitum ।।
atha dhvaniprasthāpakācāryaśrīmadānandavardhanaviracitaṃ dhvanyālokanibandhanaṃ vyākhyātavato bharatadarśanasūtrabhāṣyakārapradhānasyācāryyaśrīmadabhinavaguptasya locanākhye vyākhyāne viṣamasthalāni mukhyatvena viśadayitukāmasya divyāñjananāmikeyaṃ ṭippanī; prāsaṅgikī tvaparatrāpīti na pratiśrutiviroda udbhāvanīyaḥ ।
yattvatrottarapadāvyavahitapūrvatvaviśiṣṭavidyāyonyanyatarasambandhavācakardantapadoddeśyakānaṅvidhāyakānaṅṛto dvandva iti śāstreṇa vidyādvārakaikayajñārvijyasambandhena vidyāsambandhivācakahotāpotṛvadihāpi vidyādvārakaikapratipādyaviṣayakajñānānukūlavyāpāravattvasambandhena sambandhivācakayorvyākhyātṛpadaśrotṛpadayordvandve api vyākhyātāśrotṝṇāmityucitamiti kaścidākṣipati tanmandam "ṛto vidyāyonisambandhebhyaḥ" pūrṇaitatsūtrānuvṛttita ṛtpadānuvṛttyaiva nirvāhe prakṛtasūtre punā ṛdgrahaṇamānaṅvidhyu ddeśyatāvacchedakakoṭipraviṣṭasamasyamānayāvatpadānāmṛdantatvasyāpekṣāṃ darśayad vidyayonyanyataravācitvamapi tadavacchedakakukṣau samāviveśayiṣyatīti vyākyātṛśabdasya kathaṃ cittadanyataravācitve api śrītṛśabde tadvācitvaniyamādarśanād viśeṣaṇābhāvaprayuktaviśiṣṭābhāvamudrayoddeśyatāvacchedakatvānākrāntatvādānaḍo apravṛtteḥ sādhveva vyākhyātṛśrotṝṇāmiti ।
śrīnṛharaye namaḥ svecchākesariṇaḥ svacchasvacchāyāyāsitendavaḥ ।
trāyantāṃ vo madhuripoḥ prapannārticchido nakhāḥ ।।
locanam samucitāśīḥprakaṭanadvāreṇa parameśvarasāṃmukhyaṃ karoti vṛttikāraḥsveccheti ।
madhuripornakhāḥ vo yuṣmānvyākhyātṛśrotṝṃstrāyantām, teṣāmeva sambodhanayogyatvāt; sambodhanasāro hi yuṣmadarthaḥ, trāṇaṃ cābhīṣṭalābhaṃ prati sāhāyakācaraṇaṃ, tacca tatpratidvandvivighnāpasāraṇādinā bhavatīti, iyadatra trāṇaṃ vivikṣitam, nityodyoginaśca bhagavato asammohādyavasāyayogitvenotsāhapratītervīraraso bālapriyā vaṇañcābhīṣṭaṃ phalaṃ tasya sampattaye niṣpattaye, tadubhayasampattau tadubhayahetukagranthapratiṣcaṭārūpaṃ phalaṃ granthakārasya ca siddhyatīti bhāvaḥ, samucitaṃugranthārambhe yogyaṃ yadāśiṣaḥ prakaṭanaṃuvacanantaddvāreṇa, parameśvarasya sāmmukhyaṃuvyākhyātṛśrotṝn pratyābimukhyaṃ trāṇecchārūpam, karoti sampādayati, tatrrāṇasya parameśvarasāmmukhyāyattatvātrrāṇāṅgabhūtaṃ tatsāmmukhyamāśīrvādena sampādayatītyarthaḥ, yadvā samucitāyā āśiṣaḥ prakaṭanaṃugranthato nibandhanaṃ taddvāreṇa, parameśvare viṣaye sāmmukhyaṃuvyākyātṛśrotṝṇāmābhimukhyamanusandhānātmakam karotyutpādayati, vṛttikāra ityanena svecchetyādikaṃ na kārikārūpasūtrādyapadyamiti darśitam, va ityasya vyākhyātṛśrotṝniti vyākhyāne hetumāha-teṣāmiti ।
kuto atra sambodhanaprasaṅga ityata āha-sambodhaneti ।
sambodhanaṃ sāraḥuprāṇo yuṣmadarthatvaprayojakoṃ'śo yasya saḥ, na hyasambodhyo yuṣmadā vyapadiśyate, trāyantāmityanenātra vivakṣitaṃ vyācaṣṭe-trāṇañceci ।
abhīṣṭeti vyākhyānaśravaṇarūpetyarthaḥ, sahāyasya karma sāhāyakaṃ tatpratidvandvīta; abhīṣṭalābhapratibandhaketyarthaḥ, apasaraṇaṃunivartanam, ādipadenārthatattvamanīṣāsamunmeṣādeḥ parigrahaḥ, iyaditi ।
uktarūpamityarthaḥ, atha dhvaniṃ kāvyātmānaṃ ṭippanī vṛttikāra iti ।
svakṛtānāmeva mūlarūpāṇāṃ kārikāṇāṃ vyākhyā'tmakavṛtteḥ karttetyarthaḥ, ata eva viśiṣṭasyevāripsitatvena mūle maṅgalākaroṇe api nācāravirodhaḥ ।
ke cittu mūle api "kāvyasyātme' tiprathamakārikāyāmādyapadasya kāvyetyasyānyaparatve api parārthopanītodakumbhadarśanavat śravaṇamātreṇāpi; "kāvyālāpāśca ye ke cid gītakāntakhilāni ca ।
śabdamūrttidharasyaite viṣṇoraṃśā mahātmana" ityādipramāṇato bhagavatsphorakatvena vastunirddeśarūpamaṅgalaṃ jātamevetyāpi vadanti, kārikākṛdvṛttikṛtorabhedastvagre darśayiṣyate ।
sambodhanasāro hīti ।
svajanyabodhāśrayatvena vaktrabhiprāyaviṣayatvāvacchinnasya locanam dhvanyate, nakhānāṃ praharaṇatvena graharaṇena ca rakṣaṇe kartavye nakhānāmavyatiriktatvena karaṇatvātsātiśayaśaktitā kartṛtvena sūcitā, dhvanitaśca parameśvarasya vyātiriktakalaṇāpekṣāvirahaḥ, madhuriporityane tasya sadaiva jagatrrāsāpasāraṇodyama uktaḥ, kīddaśasya madhuripoḥ? svecchayā kesariṇaḥ, ma tu karmapāratantryeṇa, bālapriyā pratipādayiṣyatā granthakṛtā kṛtasyāsya prathamapadyasya kāvyarūpatvādasminnapi dhvaniryojanīya iti manvāno rasādibhedena trividheṣu dhvaniṣu pradhānabhūtaṃ rasadhvanimādau yojayati-nityetyādi ।
caśabdaḥ samuccaye dhvanyate ceti sambandhaḥ; na vācyārthamātramanenocyate kintu raso dhvanyate cetyarthaḥ, nityodyogina iti ।
udyogo nāmaubāhyasaṃnāhātmakodyamanakriyārūpa darśitam, yathoktaṃ bharatena "uttamaprakṛtirutsāhātmako vīra iti" asaṃmohenausammoharāhityena yo adhyavasāyaḥ etadevaṃ kartuṃ śakyamiti vastutattvaniścayaḥ tadyogitveneti utsāhahetukathanam, asaṃmohaścadhyavasāyaśca tadyogitveneti ke cit, utsāhapratīteriti ।
svecchākesariṇo madhuripoḥ prasannārticchida iti padairhiraṇyakaśipuprabhṛtinivarhaṇādiviṣayakotsāhasya vyañjanayā sahṛdayānāṃ pratīterityarthaḥ, matyādivyabhicāripratīterupalakṣaṇamidam, vastudhvaniṃ darśayati-nakhānāmityādi ।
praharaṇatveneti karaṇatve hetuḥ siṃhādīnāmāyudhatvenetyarthaḥ, praharaṇatva iti pāṭhe nimitte saptamī, nanu nakhānāṃ praharaṇatve api kathaṃ trāṇakriyāṃ prati karaṇatvamityatastatsambhāvanāndarśayati-praharaṇeneti ।
praharaṇaṃ hi svasyānyasya vā rakṣāṃ kartumupādīyata iti bhāvaḥ, avyatiriktatvena karaṇatvāditi, avyatiriktatvamapṛthagbhūtatvamābhyantaratvamiti yāvat tadviśiṣṭakaraṇatvādityarthaḥ, karaṇaṃ dvividhaṃ bāhyamābhyantarañca, bāhyaṃ khaṅgādi; ābhyantaraṃhastādi, karaṇatvāt kartṛtveneti samabandhaḥ, karaṇatvamanuktvā kartṛtvoktyetyarthaḥ, madhuripurnakhaistrāyatāmiti vaktavyamanuktvā madhuripornakhāstrāyantāmityuktyeti yāvat, sātiśayā ṭippanī svasambodhyasya yuṣmatpadārthatayānyatra vyavasthāpitatvādityāśayaḥ ।
utsāhapratīteriti ।
vibhāvādīnāṃ mitho nāntarīyakatvena "sadbhāvaśced vibhāvāderdvayorekasya vā bhaved ।
ūṭityanyasamākṣepe tadā doṣo na vidyate" ।।
ityuktadiśā prakṛte sapatnamadhvādyasurālambanena yogyatayā'kṣiptānāṃ tadīyanirbhīkatvādijñānādyudīpanatadviṣayāvahelā'dyanubhāvagarvādisaṃcāriṇāṃ pānakarasanyāyena yogād utsāhaiya pratīterityarthaḥ ।
locanam nāpyanyadīyecchayā, api tu viśiṣṭadānavahananocitatathāvidhecchāparigrahaucityādeva svīkṛtasiṃharūpasyetyarthaḥ, kīddaśā nakhāḥ? prapannānāmārti ye chindanti; nakhānāṃ hi chedakatvamucitam; ārteḥ punaśchedyatvaṃ nakhānparatyasambhāvanīyamapi tadīyānāṃ nakhānāṃsvecchānirmāṇaucityātsambhāvyata eveti bhāvaḥ, atha vā trijagatkaṇṭako hiraṇyakaśipurviśvasyotkleśakara iti sa eva vastutaḥ prapannānāṃ bhagavadekaśaraṇānāṃ janānāmārtikāritvānmūrtaivārtistaṃ vināśayadbhirārtirevocchinnā bhavatīti parameśvarasya tasyāmapyavasthāyāṃparamakāruṇikatvamuktaṃ, kiṃ ca te nakhāḥ svacchena svacchatāguṇena nairmalyena; svacchamṛdugrabhṛtayo bālapriyā śaktiḥusāmarthyaṃ yeṣāṃ teṣāṃ bhāvastattā, śaktateti ca pāṭhaḥ; vyaṅgyāntaramapyāhadhvanitaśceti, uktavyaṅgakyeneti śeṣaḥ, vyatiriktakaraṇeti ।
bāhyakhaḍgādityarthaḥ, jagatrrāseti ।
tattaddurjanebhyo jagato yastrāsaḥ tadapasāraṇe ya udyamaḥ sa ityarthaḥ, ukta iti ।
vyañjita ityarthaḥ, imamarthaṃ manasikṛtya pūrvaṃ nityodyogina ityuktamiti bodhyam, na tu karmapāratantryeṇetyādeḥ svīkṛtetyatra sambandhaḥ, ādyamicchāpadena dvitīyaṃ svapadena ca gamyamiti bodhyam, viśiṣṭeti viśiṣṭaṃudānavāntarahananāpekṣayā viśeṣavat, dānavasyauhiraṇyakaśiporhananaṃ yadvā viśiṣṭaḥusuranaratiryagādyavadhyatvarūpaviśeṣavān yo dānavastasya hananaṃ tasminnucito yastathāvidhāyāḥunaraharivigrahāvalambanaviṣayikāyā icchāyāḥ parigrahaḥ, ucitetīcchāviśeṣaṇaṃ vā tasmin yadaucityāmarthāt svasya tasmāddhetorityarthaḥ, svīkṛtasiṃharūpasyeti ।
siṃharūpasya nararahapamiśratvaṃ prasiddamato noktam, ye cchindantīti ।
taiti śeṣaḥ, chedakatvāmiti ।
chedanakriyākartṛtvamityarthaḥ, chadyatvaṃuchedanakarmatvamasya sambhāvyata ityanena sambandhaḥ, asambhāvanīyamiti ।
ārteramūrtatvāditi bhāvaḥ, tadīyānāṃunaraharisambandhinām, sveccheti ।
svecchayā bhagavata icchayā yannirmāṇaṃunakhānāṃnarmāṇaṃ tena hetunā; aucityādimūrtasyāpi vastunaśchedane sāmarthyāt, yadvā svecchayāsvātantryeṇa nirmāṇenamūrtacchedanādeḥ karaṇe nakānāmaucityādityarthaḥ, sambhāvyata evauniścīyata eva, lokaddaṣṭyanurodenāha-atha veti ।
asmin pakṣe ātiṃśabda ātiṅkāraṇaṃlakṣayati tasyāvyabhiṭacāreṇa nikhilārtikāritvañca dhvanatīti bodhyam, vināśayadbhiriti ।
naśairiti śeṣaḥ, ārtirevalocchinnā bhavatīti ।
tathāvidhasya hiraṇyakaśipoḥ hananamārterevocchedanaṃ na tu kasya citprāṇina iti bhagavadbuddhiriti bhāvaḥ, tasyāmapyavasthāyāṃuhananāvasthāyāmapi, uktamiti ।
vyañjitamityarthaḥ, ārtimeva chinatti na tu kañjitprāṇinamityarthapratītyeti bhāvaḥ, atra prapannetyādiviśeṣaṇaṃ trāṇāśīravādahetugarbhasvacchetyādipraśaṃsāparaṃpraśasyamānā hi devatā praseduṣī prepsitaṃ prayacchati, tatra svacchasvacchāyetyatra karmadhārayabhramaṃ vārayanvyācaṣṭe-svacchenetyādi ।
svacchatāguṇenetyāsyaiva vivaraṇaṃ nairmalyeneti, bhāvavṛttayaḥusvacchatā'didharmavācakāḥ, chāyayetyasya vyākhyānaṃ vakretyādi, atra vastudhvanimāhārtheti ।
locanam hi mukhyātayā bhāvavṛttaya eva; svacchāyayā ca vakrahṛdyarūpayā'kṛtyā'yāsitiḥ-khedita induryaiḥ, atrārthaśaktimūlena dhvaninā bālacandratvaṃ dhvanyate, āyāsanena tatsannidhau candrasya vicchāyatvapratītirahṛdyatvapratītiśca dhvanyate, āyāsakāritvaṃ ca nakhānāṃ suprasiddham; naraharinakhānāṃ tacca lokottareṇa rūpema pratipāditam kiṃ ca tadīyāṃ svacchatāṃ kuṭilimānaṃ cāvalokya bālacandraḥ svātmani khedamanubhavati; tulye api svacchakuṭilākārayoge amī prapannārtinivāramakuśalāḥ; na tvahamiti vyatirekālaṅkāro api dhvanitaḥ, kiñcāhaṃpūrvameka evasādhāraṇavaiśadyahṛdyākārayogātsamastajanābhilaṣaṇīyatābhājanamabhavam, adya bālapriyā vakrahṛdyarūpākṛtyāyāsitatvasya bālacandra eva sambhavāttadarthasāmarthyamūlenetyarthaḥ, bālacandratvaṃ dhvanyata iti ।
indupadārthasya candrasya bālatvaṃ dhvanyata ityarthaḥ, āyāsita ityasāya khedita ityartho lakṣaṇayā; tatphalamāhāyāsanenetyādi ।
tatsannidhau nakhasannidhau, vicchāyatveti niśśobhatvetyarthaḥ, dhvanyata iti ।
dhvanivyāpāreṇa jāyataityarthaḥ, suprasiddhamiti ।
praharaṇarūpatvāditi bhāvaḥ, taccauāyāsakāritvañca, lokottareṇeti svacchatvādipūrvoktarūpeṇetyarthaḥ, pratipāditamita ।
tadhā ca vidāraṇādinā'yākasakāribhyo lokikanakhebhyo naraharinakānāṃ vāyatireko vyajyata iti bhāvaḥ, prapannārticchida iti viśeṣaṇasahakāreṇa vyātirekāntarasyālaṅkārāntarasya ca dhvanindarśayati kitrcetyādi ।
tadīyāṃunakhasambandhinīm, kuṭilimānamityatra tadīyamiti vipariṇāmena sambandhaḥ, svātmanīti ।
pareṣāmaviditamityarthaḥ, anubhavaprakāramāha-tulye'pītyādi ।
na tvahamitīti ।
itiśabdasyānubhavatītyanena vyatirekālaṅkāra ityanena ca sambandho vodhyaḥ, dhvanita ity uktarthapratītyā sahṛdayānāṃ vyatirekavyaktirityarthaḥ, iti vyatirekālaṅkāro api dhvanita iti pāṭhaḥ, apiśabdena pūrvoktavyatirekasya samuccayaḥ, evaṃvidhā iti ।
vaiśadyahṛdyākārayuktā ityarthaḥ, santāpārticchedakusalāśceti ।
ātmano hi santāpasyaiva cchedane kuśalatvaṃ na sarvāsāmārtīnāmiti bhāvaḥ, bālendubahumāneneti ।
ete nakhāḥ na kintu bālendava iti bahumatyetyarthaḥ, āyāsamita ।
ayaśohetukaṃ duḥkhamityarthaḥ, anubhavatīveti ।
ivaśabdarahitaśca pāṭhaḥ, utprekṣāpahnutidhvaniriti utparekṣārthāpahnutirutprekṣāpahnutiḥ tasyāḥ dhvaniḥ pahnutyutprekṣayoraṅgāṅgitayā sthitatvāttatsaṅkaradhvaniriti yāvat, ṭippanī atrorthaśaktīti ।
prakāratāvacchedakatāvacchedakatā'pannasya śakyasya svapadārthasya madhuripunakhasya śaktiḥ padaparivṛttisahatvarūpasāmarthyaṃ mūlaṃ prayojakaṃ yasya tāddaśena svataḥsambhavinā vyañjanāvyāpāreṇa ।
vālacandratvamiti ।
vakrimahṛdyatvanibandhanakamanīyatvakaraṇakamadhuripunakhakarttṛkāyāsakarmatvaṃ yogyatāvaśāttāddasacandra eva paryavasyatīti bhāvaḥ ।
āyāsaneneti ।
atrāpyāyāsapadārthīyatāddaśaśaktiprayuktavyañjanena vicchāyatvādikaṃ vastu bālacandragataṃ vyajyate ।
locanam punarevaṃvidhā nakhā daśa bālacandrākārāḥsantāpārticchedakuśalāśceti tāneva loko bālendubahumānena paśyati, na tu māmityākalayanbālenduraviratamāyāsamanubhavatīvetyutprekṣāpahnutidhvanirapi, evaṃ vastvalaṅkārarasabhedena tridhā dhvaniratra śloke asmadgurubhirvyākyātaḥ ।
bālapriyā bālenduraviratamāyāsamanubhavatīvetyutprekṣāyāṃ hi pūrvoktaṃ tāneva lokobālenduṃ bahumānena paśyati na tu māmityākalanaṃ nimittaṃ tatra ca spaṣṭāpahnutiḥ; na nakhā ete kintu bālendava iti lokasya pratīteḥ; tathā cātrotprekṣā nakhaviṣayakanakhatvaniṣedhapūrvakabālendutvāroparūpalokapratītiviṣayakabālacandragatapratītinibandhanetyāto apahnutibalādtmānaṃ labhata ityaṅgāṅgibhāvo bodhyaḥ, nigamayatyevamityādi ।
atra vīrarasadhvaniraṅgī; utsāhasya prādhānyena pratīyamānatvāditi dhyeyam, nanvatra granthakāragatabhagavadviṣayakaratervyaṅgyatvasya vaktavyatayā bhāvadhvanirevāṅgitvena vācyaḥ, rasastu tadaṅgatayeti cedatrāhuḥ-pratipannabhagavattanmayībhāvasya grandhakarturāśīḥ-kartṛtayā vāsyamidaṃ na bhāvaparaṃ bhaktasya bhedena bhajanīyadevatāviṣayakaratervyaṅgyāyāḥ khalubhāvatvam, granthakarturbhagavattanmayībhāvaśaca svayaṃ sūtrakṛdavasthāyāṃ maṅgalākaramādapūrvaprasthāvakartṛtvācca siddhaḥ, ṭippanī utprekṣāpahnutidhvanirapīti ।
bālacandrakarttṛkāyāsānubhavasyotprekṣā hi nakhatvapratiṣedhapurassarabālacandratvavidhānapratyayalakṣaṇaviṣayāpahnavamātmanīnamavalambate ato aṅgāṅgibhāvaḥ saṅkaro anayoriti bhāvaḥ ।
yattvāyāsitarūpaikapadavyañjakānupraviṣṭyorenayorekavyañjakānupraveśātmā so atreti kaścit, tanmandam-mitho anapekṣatvarūpapṛthagvyavasthitatva eva dhvanigate yogyatāstyekavyañjakānupraveśātmanaḥ saṅkarasya, prakṛte coktadiśotprekṣāpanhutyoḥ sāpekṣataivamitho asti, na ca nairapekṣye saṃsṛṣṭeḥ prasaṅga iti saṅkyam? padarūpaviṣayabhedaviśiṣṭānapekṣatvasya saṃsṛṣṭau vivakṣitatvād, ekavyañjakānupraveśe ca viśeṣyasattve api viśeṣaṇābhāvānna saṃsṛṣṭilakṣaṇātivyāptirityākūtam ।
evaṃ vastvalaṅkāraraseti ।
yadyapi sarvameva vastu tathāpīha rasālaṅkārabhinnaṃ vastupadena vivakṣitam, alaṅkāratvaṃ ca rasādipratiyogikabhedavadvyaṅgyapratiyogikabhedaviśiṣṭaśabdārthānyataraniṣṭaviṣayitāsambandhāvacchinnacamatkṛtijanakatāvacchedakatāvacchedakatvam ramaśca bhagrāvaraṇacidviśiṣṭaḥ sthāyī ।
tridhā dhvaniratreti ।
yadyapi prakārāntarema dhvanīnāṃbāhuvidhye api dhvanyamānaviṣayabhedanibandhanadhvanivibhāgajanakatvaprakārakācāryyatātparyaviṣayībhūtadharmāṇāṃ vaividhyena dhvanitridhātvamapyaviruddhamiti bhāvaḥ ।

kāvyasyātmā dhvanir iti budhair yaḥ samāmnāta-pūrvas tasyābhāvaṃ jagadur apare bhāktam āhus tam anye ।
kecid vācām sthitam aviṣaye tattvam ūcus tadīyaṃ tena brūmaḥ sahṛdaya-manaḥ-prītaye tat-svarūpam ।।

kāvyasyātmā dhvaniriti budhairyaḥ samāmnātapūrvastasyābhāvaṃ jagadurapare bhāktamāhustamanye ।
ke cidvācāṃ sthitamaviṣaye tattvamūcustadīyaṃ tena brūmaḥ sahṛdayamanaḥprītaye tatsvarūpam ।।

locanam atha prādhānyenābhidheyasvarūpamabhidadhadapradhānatayā prayojanaprayojanaṃ tatsambaddhaṃ prayojanaṃ ca sāmarthyātprakaṭayannādivākyamāha-kāvyasyātmeti ।
kāvyātmaśabdasaṃnidhānādbudhasabdo atra kāvyātmāvabodhanimittaka ityabhiprāyeṇa vivṛṇoti-kāvyatattvavidbhiriti ।
bālapriyā athetyārambhārthaḥ ।
abhidheyasvarūpamiti ।
dhvanisvarūpamityarthaḥ ।
prayojaneti ।
prayojanasya dhvanirūpābhideyajñānasya prayojanaṃ prītirūpam, abhidadhadityasyātrānuṣaṅgaḥ ।
ābhidheyasvarūpasya tatsvarūpaṃ brūma iti vākyārthatvaṃ; prayojanaprayojanasya prītaya iti padārtatvamatastadabhidhānayoḥ prādhānyāprādānye ।
tatsambaddhamiti ।
tena prayojanaprayojanena sambaddhamityarthaḥ ।
prayojanamabhidheyajñānarūpam ।
sāmarthyāt arthasāmarthyadākṣepata iti yāvat ।
prakaṭayan bodhayan ।
dhvanisvarūpavacanasya hi prayojanaṃ dhvanisvarūpajñānaṃ sahṛdayānām ।
tasya hi prayojanaṃ manaḥprītiḥ ।
evañja tayorhetuhetumadbhāvena prayojanaprayojanarūpāyāḥ prīterabhidhānāttaddhetubhūtasya dhvanisvarūpajñānasya prakaṭanaṃ siddhyatīti bhāvaḥ ।
nanu budhaśabdasya sāmānyato jñātṛvācitvāt vṛttau akāvyatattvavidbhiri'ti kuto vyākhyātamityatastadavatārayati-kāvyeti ।
kāvyātmabodhaḥ nimittaṃ prayoganimittaṃ yasya saḥ ।
yadvā nimittaṃ pravṛttinimittam ।
tacca tatpadajanyabodhe prakāratayā bhāsamāno dharmaḥ ।
nanu ṭippanī prādhānyeneti ।
pratipipādayiṣitatvānmukhyatvena ।
abhidheyeti ।
"tena brūma" iti pratijñātatvāddhvanyātmakaviṣayam ।
prayojanaprayojanamiti ।
dhvanisvarūpābhidhānasya dhvanisvarūpajñānaṃ prayojanam, asya ca sahṛdayamanaḥprītistaditi bhavati tadabhidhānasya tāddaśaprītistathā prayojanam ।
prayojanaprayojanatāvacchedakakukṣau manaḥpadopādānaṃ ca bharatadarśanādhvanīnānāṃ prakriyāṃśe bhūmnā vyākaramadarśanānusāritvasphoraṇāya, idamīye hi darśane sukhādiviśeṣaguṇānāṃ manoniṣṭatvamevābhimataṃ nātmaniṣṭatvam ।
budhaśabdo atreti ।
sāmānyaparaśabdānāṃ viśeṣaparatve lakṣaṇaivāśrayaṇīyānyathā śābdaviṣayatvānupapattireva syāt ।
budhaiḥ kāvyatattvavidbhaḥ, kāvyasyātmā dhvaniriti saṃjñitaḥ, paramparayā yaḥ samāmnātapūrvaḥ samyak āsamantād mnātaḥ prakaṭitaḥ, tasya sahṛdayajanamanaḥprakāśamānasyāpyabhāvamanye locanam ātmaśabdasya tattvaśabdenārthaṃ vivṛṇvānaḥ sāratvamaparaśābdavailakṣamyakāritvaṃ ca darśayati ।
itiśabdaḥ svarūpaparatvaṃ dhvalaniśabdasyācaṣṭe, tadarthasya vivādāspadībhītatayā niścayābhāvenārthattvāyogāt ।
etadvivṛṇoti-saṃjñita iti ।
vastutastu na tatsaṃjñāmātreṇoktam, api tvastyeva dhvaniśabdavācyaṃ pratyuta samastasārabhūtam ।
na hyanyathā budhāstaddaśamāmaneyurityabhiprāyeṇa vivṛṇoti-tasya sahṛdayenyādinā ।
bālapriyā kāvyātmavidbhirityeva kuto noktamityata āha-ātmeti ।
tattvaśabdena abādhitasvarūpavācinā tattvaśabdena ।
apareti ।
aparebhyaḥśābdebhyaḥlaukikavaidikaśabdapratipādyebhyaḥ svasya yadvailakṣaṇyaṃ sahṛdayaślādhyatvādinā tatkāritvam, darśayati vyañjayati, tadarthasyeti śeṣaḥ ।
ātmevātmetyātmaśabdo atra gauṇaḥ; tena cābādhitasvarūpatvarūpātmasāmyena dhvanirūpārtho lakṣyata iti jñāpanāya tattvaśabdena tadarthaviviraṇaṃ, tena tasya sāratvādikaṃ vyaṅgyamiti bhāvaḥ ।
itiśabda iti ।
dhvaniritītyatreciśabda ityarthaḥ ।
ācaṣṭe grāhayati, sarvaśabdānāṃ sabdasvarūpaparatvaṃ tattatsaṅketitārtaparatvañjāsti ।
tatretiśabdaprayoge śabdasvarūpaparatvaṃ, prakṛte dhvanipadottaramitiśabdakaraṇāddhvaniśabdo ayaṃ saṃjñārūpadhvaniśabdasya pratipādaka ityarthaḥ ।
tatsaṃjñāprakāreṇa saṃjñino bhānañjākṣepādinā bhavati yathā jātisaktipakṣe vyakterbhānam ।
yadvā dhvanipadasya lakṣaṇayā dhvanisaṃjñita ityartha iti bhāvaḥ ।
uktārthe hetumāha-tadarthasyetyādi ।
tadarthasya dhvaniśabdābhideyasya dhvanyamānatvaviśiṣṭasya, vivādāspadībhūtatayā dhvanirasti nāstīti vipratipattiviṣayatayā ।
niścayābhāveneti ।
niścayābhāva iti pāṭhe nimitte saptamī ।
dhvanyamānatvaprakāreṇa taddharmiṇo madhyasthānāṃ niścayābhāvādityarthaḥ ।
yadvā tadarthasyetyasya niścayābhāvenetyanena sambandhaḥ ।
arthatvāyogāditi dhvanyamānatvaviśiṣṭarūpārthavattvāsambhavādityarthaḥ ।
dhvanisabdasyetyasyānuṣaṅgaḥ ।
etaditi dvaniśabdasya svarūpaparatvamityarthaḥ ।
nanvevaṃ dhvaniśabdasya dhvanisaṃjñita ityarthakathane sati tasya asahṛdayamanaḥprakāśamānasyāpī'ti samanantaragranthavirodhaḥ, sahṛdayamanaḥprakāśamānasyetyanena dhvanyamānatvaviśiṣṭārthasya sahṛdayapratītiviṣayatvābhidhānādityāśaṅgaṃ parihartuṃ tadgranthābhiprāyamāha- vastutastvityādi ।
taditi ।
dhvanipadamityarthaḥ ।
yadvā dhvanirūpaṃ vastvityarthaḥ ।
saṃjñāmātreṇoti ।
mātrapadeva dhvanyamānatvarūpapravṛttinimittasya vyavacchedaḥ ।
dhvaniśabdavācyaṃ dhvaniyamānatvaviśiṣṭam ।
astyevetyatra hetumāha-na hyanyathetyādi ।
vivṛṇotīti-kārikāsthaṃ tasyeti padaṃ vyācaṣṭa ityarthaḥ ।
sahṛdayetyādineti ।
sahṛdayamanaḥprakāśamānasyetyanenetyarthaḥ ।
locanam evaṃ tu yuktataramitiśabdo bhinnakramo vākyārthaparāmarśakaḥ, dhvanilakṣaṇo arthaḥ kāvyasyātmeti yaḥ samāmnāta iti ।
śabdapadārthakatve hi dhvanisaṃjñito artha iti kā saṅgatiḥ? evaṃ hi dhvaniśabdaḥ kāvyasyātmetyuktaṃ bhaved, gavityayamāheti yathā ।
na ca vipratipattisthānamasadeva, pratyuta satyeva dharmiṇi dharmamātrakṛtā vipratipattirityalamaprastutena bhūyasā sahṛdayajanodvejanena ।
budhasyaikasya prāmādikamapi tathābhidānaṃ syāt, na tu bhūyasāṃ tadyuktam ।
tena budhairiti vahuvacanam ।
tadeva vyācaṣṭeparamparayeti ।
avicchinnena pravāheṇa tairetaduktaṃ vināpi viśiṣṭapustakeṣu viniveśanādityabhiprāyaḥ ।
na ca budhā bhūyāṃso anādaraṇāyaṃ bālapriyā yādidaṃ saṃjñāprakāreṇa dhvanilakṣaṇaṃ vastu kāvyātmatvenābhihitaṃ tadaśraddhopahanyamānamānasajanabuddhyanurodhenaiva ।
dhvanyamānatvaviśiṣṭārthasya sahṛdayapratītisiddhatayā tadbuddhyanurodhena ca samanantaragrantha iti bhāvaḥ ।
yadvā nanvevaṃ dhvanipadasya dhvanisaṃjñita ityarthakatve kathamabhāvādivādipratyutthānam, teṣāṃ dhvanyamānatva eva vivādena dvanisaṃjñāyāṃ vivādābhāvādityata āha-vastutastvityādi ।
vivṛṇotīti ।
vivicya vadatītyarthaḥ ।
sahṛdayetyādineti ।
ādipadena sahṛdayamanaḥprakāśamānasyāpyabhāvamanye jagadurityādessaṅgrahaḥ ।
dhvaniritīti yojanena vṛttikṛdvviraṇamupalakṣaṇamityabhiprāyeṇāha-evaṃ tvitāyādi ।
evaṃ vakṣyamāṇaṃ yocajanaṃ vyākyānaṃ veti śeṣaḥ ।
yuktataramiti ।
tarapā pūrvavyākhyānasya yuktatvamastīti jñāpyate ।
bhinnakrama iti ।
yasmādanantaraṃ śrūyate tato anyatra yojanīya ityarthaḥ ।
kāvyasyātmeti samāmnātapūrva iti yojaneti bhāvaḥ ।
vākyārthaparāmarśaka iti ।
samāmnāne kā vyāsyātmeti vākyārthapratipādakatvaṃ bodhayatītyarthaḥ, na tu tadvākyābhedamiti bhāvaḥ ।
vākyamatra padasamudāyaḥ ।
yojanāṃ darśayati-dhvanītyādi ।
dhvanirityasya vivaraṇaṃ-dhvanilakṣaṇo artha iti ।
dhvanyamānatvaviśiṣṭa ityarthaḥ ।
evañcāsyaivārthasya tasyeti tatpadena parāmarśaḥ ।
dhvaniritīti yojanāpakṣe dhvanipadasya kevalasaṃjñāparatve doṣamāha-śabdetyādi ।
śabdapadārthakatve dhvanipadasya dhvaniriti saṃjñāmātrārthakatve sati ।
kāsaṅgatiriti ।
asaṅgataṃ syādityārthaḥ ।
atra hetumāha-evaṃ hītyādi ।
dhvanipadasya prāguktarītyār'thaparatvāsaṅgatiśaṅkāṃ pariharati- na cetyādi ।
vipratipattisthānaṃ vipratipattiviṣayo dharmī ।
dharmamātrakṛtetyādi ।
yathā śabdādau satyeva dharmiṇi nityatvānityatvādidharmakṛtā vipratipattiḥ, prakṛte ca dhvanisaṃjñite dharmiṇi guṇālaṅkārāntarbhūtatvabhāktatvādidharmakṛtā vipratipattirit bhāvaḥ ।
budhairiti bahuvacanārthaṃ vyācaṣṭe-budhasyetyādi ।
tathābhidhānaṃ kāvyātmatvenābhidhānam ।
tat prāmādikābhidhānam ।
teneti ।
tadabhidhānasya prāmāṇikatvenopādeyatvadyotanārthamityarthaḥ ।
tadeveti ।
uktaprayojanakaṃ bahuvacanamevetyarthaḥ ।
paramparayetyasya vivaraṇamavicchinnenetyādi ।
etaditi ।
dhvaneḥ kāvyātmatvamityarthaḥ ।
viśiṣṭeti ।
viśiṣṭapustakeṣu viniveśanaṃ lekhanena sthāpanaṃ, tasmādvināpyuktamiti sambandhaḥ ।
sākṣādupadeśasiddho ayamartha iti bhāvaḥ ।
jagaduḥ ।
tadabhāvādināṃ cāmī locanam vastvādareṇopadiśeyuḥ; etattvādareṇopadiṣṭam ।
tadāhasamyagāmnātapūrva iti ।
pūrvagrahaṇenedamprathamatā nātra sambhāvyata ityāha, vyācaṣṭe ca samyagāsamantād mnātaḥ prakaṭita ityanena ।
tasyeti ।
yasyādhigamāya pratyuta yatanīyaṃ, kā tatrābhāvasambhāvanā ।
ataḥ kiṃ kurmaḥ, apāraṃ maurkhyamabhāvavādināmiti bhāvaḥ ।
na cāsmābhirabhāvavādināṃ vikalpāḥ śrutāḥ, kuṃ tu sambhāvya dūṣayiṣyante, ataḥ parokṣatvam ।
na ca bhaviṣyadvastu dūṣayituṃ yuktam, anutpannatvādeva ।
tadapi buddhyāropitaṃ dūṣyata iti cet; buddhyāropitatvādeva bhaviṣyattvahāniḥ ।
ato bhūtakālonmeṣāt pārokṣyādviśiṣṭādyatanatvapratibhānābhāvācca liṭā prayogaḥ kṛtaḥ-jagaduriti ।
tahyākhyānāyeva sambhāvya dūṣaṇaṃ prakaṭayiṣyati ।
sambhāvanāpineyamasambhavato yuktā, api tu sambhavata eva, anyathā sambhāvanānāmaparyavasānaṃ bālapriyā ityabhiprāya iti ।
paramparayeti vacane vṛttikārābhiprāya ityarthaḥ ।
samāmnātapūrva ityatra saṃśabdārthaṃ darśayitumāha-na cetyādi ।
pūrvagrahaṇasya phalamāha-pūrveti ।
atra ākhyāne ।
ityāha iti vyañjayati ।
vyācaṣṭe ceti ।
uktamarthaṃ vyācaṣṭe cetyarthaḥ ।
samyagityādinā pūrvaśabdārtho api vyākhyāta iti bhāvaḥ ।
budhasamāmnātatvoktyā labdhasya vivaraṇaṃ sahadayamanaḥprakāśamānasyāpīti ।
tena gamyamarthandarśayati-yasyetyādinā ।
jagaduriti liṭaḥ prayogasyopapattiṃ vṛttau vyācakṣīrannityādestadvivaraṇarūpatvādikañca darśayitumāha-na cetyādi ।
asmābhiḥ dhvanivādibhiḥ, viruddhāḥ kalpā vikalpā vikalpitārthāḥ ।
yadi na śrutāḥ kathantarhi dūṣayiṣyanta ityata āha-sambhāvyeti ।
ke cidācakṣīrannityādinā sambhāvanā ।
yatrārthaśaśabdo vetyatra vyākhyāne ayadapyukta'mityānuvādapūrvakaṃ'tadapyayukta'mityādinā dūṣaṇañceti bodhyam ।
ata iti ।
aśrutatvādityarthaḥ ।
bhūtatvaṃ sādhayitumāha-na ceti ।
anutpannatvādeveti ।
evakāraḥ paunarvacanikaḥ, pūrvoktādbhaviṃṣyatvādevetyarthaḥ ।
śaṅkate-tadapīti ।
tat bhaviṣyadvastu, buddhāvāropitaṃ buddhyāropitaṃ buddhiviṣayīkṛtam ।
samādhattebuddhīti ।
āropaṇaṃ karaṇam ।
upasaṃharati-ata iti ।
vāstavabhūtatvasyāsambhavamamipretya unmeṣādityuktam ।
prātibhāsiśaṃ bhūtakālāvacchinnatvaṃ liṭprayogāvalambanamiti bhāvaḥ ।
viśaśiṣṭeti ।
kālaviśeṣarūpetyarthaḥ ।
evaṃ liṭaḥ prayogaṃ prasādhyācakṣīrannityādiliṅprayogān prakṛtasaṅgatān darśayati-tahyākhyānāyaiveti ।
liṭo vyākhyānāyaivetyarthaḥ, na tu svatantratayetyevakārārthaḥ vyākhyānāyetyasya sambhāvyetyanena sambandhaḥ ।
nanvacakṣīrannityādibhireva jagadurityasya vāyakhyāne sambhavati kiṃ madhye tadabhāvavādināñjāmī ityādigranthenetyaśāṅkāvāraṇāyāvatārayati-sambhāvanāpīti ।
iyaṃ liṭsamarthakatvenopāttā ।
asambhavataḥ kathañjidapyapratītasya ।
aparyavasānaṃ syāditi ।
paryavasānasthānālābhāditi bhāvaḥ ।
vikalpāḥ saṃbhavanti ।
locanam syāt dūṣaṇānāṃ ca ।
ataḥ sambhāvanāmabhidhāyiṣyamāṇāṃ samarthayituṃ pūrvaṃ sambhavantītyāha ।
sambhāvyanta iti tūjyamānaṃ punaruktārthameva syāt ।
na ca sambhavasyāpi sambhāvanā, api tu vartamānataiva sphuṭeti vartamānenaiva nirdeśaḥ ।
nanu cāsambhavadvastumūlayā sambhāvanayā yatsambhāvitaṃ taddūṣayitumaśakyamityāśaṅkyāhavikalpā iti ।
na tu vastu sambhavati tāddak yata iyaṃ sambhāvanā, api tu vikalpā eva ।
te ca tattvāvabodhavandhtatayā sphureyurapi, ata eva aācakṣīran' ityādayo atra sambhāvanāviṣayā liṅprayogā atītaparamārthe paryavasyanti ।
yathā yadi nāmāsya kāyasya yadntastadbahirbhavet ।
daṇḍamādāya loko ayaṃ śunaḥ kākāṃśca vārayet ।।
bālapriyā abhidhāyiṣyamāṇām ācakṣīrannityādinā vakṣyamāṇām ।
samarthayitumiti ।
yatsambhavati tatsambhāvyata iti vyāptyā sādhayitumityarthaḥ ।
sambhavantītyāheti ।
atadabhāvavādinām' ityādi'sambhavantī'tyāntamāhetyarthaḥ ।
nanu sambhavantītyasya sthāne sambhāvyanta ityucyatāṃ tadāpratijñā cādau kṛtā syādityatrāha-sambhāvyanta itīti ।
punaruktārthamiti ।
liṅbhirityarthaḥ ।
nanu sambhāvanāmūlabhūtassambhavo api kiṃ sambhāvanīyaḥ? netyāha-na ceti ।
vartamāneneti ।
laṭetyarthaḥ ।
vikalpā ityuktamavatārayati-nanu ceti ।
sambhavadvastumūlamāśrayo yasyāstayā, sambhāvitaṃviṣayīkṛtamutpāditaṃ vā ।
vikalpā ityuktyā kathaṃ parihāra ityatastatprakāraṃ vyācaṣṭe-na tvityādi ।
tāddaksambhāvanā sambhāvitaṃ vastu paramārthasanna sambhavati ।
atra heturyata iti ।
iyamiti ।
kāramabhūtetyarthaḥ ।
tarhi kimālambanā sambhāvanetyata āha-api tvityādi ।
pramāṇayuktyābhāsābhyāmadhiṣṭānabhūte kāvyātmani dhvanisvarūpe viruddhatayā kalpyanta iti vikalpāḥ pakṣāḥ ।
nanu bhāve kathamabhāvakalpanetyata āha-te ceti ।
tattveti ।
dhvanisvarūpakāvyātmasaṃvittivirahemetyarthaḥ ।
sphureyurapi sphurantyeva ।
ata eveti ।
yata iṃme pakṣā bhrāntikalpitāḥ, tata evetyārthaḥ atīteti ।
atīto bhūtaḥ paramārthastātparyārtho yeṣāṃ te ।
paramārthatva iti ca pāṭhaḥ ।
paryavasyantīti mūle jagaduriti liṭyoga iva vṛttāvācakṣīrannityādisambhāvanārthakaliṅprayogo api kriyāyāḥ sambhāvanārūpabuddhyāropitatvanimittkabhūtatve paryavasyatīrtthaḥ ।
uktārthe dṛṣṭāntamāha-yatheti ।
yadi nāmeti ।
vastutattvanivedanamukhena vairāgyajananārthamidaṃ vacanam ।
kāyasya śarīrasya ।
yaditi ।
māṃsādītyarthaḥ ।
śunaḥ kākāṃśceti bhakṣaṇāya pravṛttānityārthāt siddhyati ।
ityatreti ।
bhūtaprāṇataiveti sambandhaḥ ।
evamiti ।
bahirbhūtāntargatamāṃsādikatvenetyarthaḥ ।
locanam ityatra ।
yadyevaṃ kāyasya dṛṣṭatā syāttadaivamavalokyeteti bhūtaprāṇataiva ।
yadi na syāttataḥ kiṃ syādityatrāpi, kiṃ vṛttaṃ yadi pūrvavanna bhavanasya sambhāvanetyayamevārtha ityalamaprakṛtena bahunā ।
tatra samayāpekṣamena śabdo arthapratipādaka iti kṛtvā vācyavyātiriktaṃ nāsti vyaṅgyam, sadapi vā tadabhidhāvṛttyākṣiptaṃ śabdāvagatārthabalākṛṣṭatvādbhāktam, tadanākṣiptamapi vā na vaktuṃ śakyaṃ kumārīṣviva bhartṛsukamatadvitsu iti traya evaite pradhānavipratipattiprakārāḥ ।
tatrābāvavikalpasya trayaḥ prakārāḥ-śabdarthaguṇālaṅkārāṇāmeva śabdorthaśobhākāritvāllokaśāstrātiriktasundaraśabdārthamayasya bālapriyā kāyasya śarīrasya ।
evamiti ।
nivāryamāṇaśvakākatvena loka ityarthaḥ ।
vākyābhyāṃ ślokasya sārārtho darśitaḥ ।
bhūtaprāṇataiveti ।
atītaparamārthataivetyarthaḥ ।
sambhāvanāviṣayatadbahirbhavanādikriyāyāḥ bhūtakālāvacchinnatvameva pratīyata iti yāvat ।
vidhāviva niṣedhasthale apyevameveti darśayitumāha-yadītyādi ।
yadi nāmetyādipadyasya śeṣabhūtamidamekapādātmakaṃ vākyam-yadi na syāditi ।
kāyasyāntaryattdbahirna syādyadītyarthaḥ ।
kintu yathāyathameva vyāvasthitāntarbahirbhāga evāyaṃ kāyassyāditi bhāvaḥ ।
tataḥ kiṃ syāditi ।
tadāpi kiṃ phalaṃ syādityarthaḥ tadāpyatijugupsito ayaṃ koyo niṣphala eva phalgutaraviṣayopabhogamātropayogitvāditi bhāvaḥ ।
ityatrāpītyasya ayamevārtha ityanena sambandhaḥ ।
uktaṃ vākyaṃ khayaṃ vyācaṣṭe-kiṃ vṛttamityādi ।
yadi na bhavanasya sambhāvanā kiṃ vṛttamiti yojanā ।
tataḥ kiṃ syādi tyāsya vivaraṇaṃ-kiṃ vṛttamiti ।
tadāpi kiṃ phalaṃ jātaṃ na kiñcidityarthaḥ ।
yadi na syādityasya vivaraṇaṃ yadi na bhavanasya sambhāvaneti ।
pūrvavaditi vaidharmyeṇa dṛṣṭāntakathanaṃ, yadi nāmetyādau yathā bhavanasya sambhāvaneti ।
ayamevārtha iti niṣedhasthale api liṅassambhāvanaivārtha iti bhāvaḥ ।
athādau pratipattisaukaryāya tātparyaṃ darśayati-tatretyādinā ।
tatra dhvaniviṣaye ।
samayāpekṣeṇona saṅketasahakāreṇa ।
iti kṛtvā ityato hetoḥ, śabdasya saṅketitārthabodhakatvāditi yāvat ।
vācyavyatiriktaṃ saṃṅketitārthavyatiriktam ।
vyaṅgyaṃ tattvenābhimatam, nāsti kāvye nāsti, vyaṅgyatvenābhimataṅkāvyapratipādyaṃ na bhavati kāvyaśabtadasaṅketitatvādityarthaḥ ।
sadapīti ।
tadvācyavyatiriktaṃ vyaṅgyaṃ sadapi bhāktamiti sambandhaḥ ।
atra hetuḥ-abhidhāvṛttyākṣiptamiti ।
abhidāvṛttyā abhidhāpucchabhūtayā vṛttyā lakṣaṇayā, ākṣiptaṃ bodhitam ।
atra hetuḥ-śabdeti ।
balaṃ sahakāri ।
tadanākṣiptaṃ abhidhāvṛttyanākṣiptam ।
tatsadityanayoranuṣaṅgaḥ, sadapīti yojanā ।
vaktum asādhāraṇadharmaprakāreṇa pratipādayitum ।
na śakyaṃ śaktirnāsti budheṣviti śeṣaḥ ।
atra dṛṣṭāntaḥ-kumārīṣviveti ।
vacanaśaktyadhikaraṇatvavivakṣayā saptamī ।
atadvitsu bhartṛsukhamajānatīṣu ।
pradhānavipratipattīti ।
kārikoktatvādeṣāṃ ।
prādānyam ।
tāneva prakārānāha-śabdetyādi ।
śabdārthayorye guṇāḥ, alaṅkārāścateṣāmeva ।
te hyubhayavādisiddhaśobhāhetubhāvāḥ ।
śabdeti ।
kāvyaśobhākāritvādityarthaḥ ।
heturayaṃ vakṣyamāṇe sarvatra bodhyaḥyatra yatra kāvyaśobhākāritvaṃ tatra kāvyaśobhākāritvaṃ tatra tatraśabdārthaguṇādyanyatamatvamiti locanam kāvyasya na śobhāhetuḥ kaścidanyo asti yo asmābhirna gaṇita ityekaḥ prakāraḥ, yo vā na gaṇitaḥ sa śobhāhetuḥ kaścidanyo asti yo asmābhirna gaṇita ityekaḥ prakāraḥ, yo vā na gaṇitaḥ sa śobhākāryeva na bhavatīti dvitīyaḥ, atha śobhākārī bhavati tarhyasmadukta eva guṇe vālaṅkāre vāntarbhavati, nāmāntarakaraṇe tu kiyadidaṃ pāṇḍityam ।
athāpyukteṣu gumeṣvalaṅkāreṣu vā nāntarbhāvaḥ, tathāpi kiñcidviśeṣaleśamāśritya nāmāntarakaraṇamupamāvicchittiprakārāṇāmasaṃkhyatvāt ।
tathāpi guṇālaṅkāravyatiriktatvābhāva eva ।
tāvanmātreṇa ca kiṃ kṛtam? anyasyāpi vaicitryasya śakyotprekṣatvāt ।
cirantanairhi bharatamuniprabhṛtibhiryamakopame eva śabdārthālaṅkāratveneṣṭe, tatprapañcadikpradarśanaṃ tvanyairalaṅkārakāraiḥ kṛtam ।
tadyayā-'karmaṇyaṇ' ityatra kumbhakārādyudāharamaṃ śrutvā svayaṃ nagarakārādiśabdā utparekṣyante, tāvatā ka ātmani bahumānaḥ ।
evaṃprakṛte apīti bālapriyā vyāptiranena darśitā ।
loketi ।
lokaśāstraśabdau lokikavaidikaśabdaparau ।
anyaḥ guṇālaṅkārebhyo anyaḥ, kaścinnāstīti sambandhaḥ ।
guṇādyatiriktaḥ kāvyaśobhāhetuḥ kaścinnāstīti pratijñā, pramāṇābhāvāditi heturatra bodhyaḥ ।
nanviyaṃ pratijñā na yuktā, guṇādyatiriktasya śobhāhetossiddhau tanniṣedhāyogādasiddhau niṣedhasyāśakyatvāccetyata āha-yo asmābhirityādi ।
bhavatāmabhimata iti cārthātsiddhyati, tathā ca paramate pratiyogiprasiddhyā tanniṣedha iti bhāvaḥ ।
nanu labdharūpe kva cidityādyuktanītyādharmisvarūpasiddhyupajīvanena dharmaviśeṣaviṣayatayaiva niṣedhasyānujñeyatvādvyaṅgyasvarūpasattāniṣedho na sambhavatītyato dvitīyaṃ prakāramāha-yo vetyādi ।
na gaṇita iti ।
guṇālaṅkāravyatiriktatvenetyarthāt ।
sa iti asamābhiragaṇito vyaṅgyatvena bhavadabhimataścetyarthaḥ ।
nanu vyaṅgyasya śobhākāritvaṃ svasaṃvedasākṣikaṃ kathamapahnūyata ityataḥ prakārāntaramāha- athetyādi ।
sa ityanuṣajyate ।
atha yadi ।
antarbhavatīti ।
vyaṅgyatvenābhimataṃ guṇālaṅkārānyataradeva bhavitumarhati kāvyaśobhakāritvādityarthaḥ ।
nanu dhvanyādisamākhyāvaśāttadbhedasiddhirityata āha-nāmāntareti ।
nanu na kevalaṃ nāmāntarakaraṇameva, tannimittañcāstyato na guṇādyantarbhāva ityāśaṅkagamabhyupagacchati-athāpītyādi ।
nāntarbhāva iti ।
kāvyajīvitatvādiviśeṣāditi bhāvaḥ ।
pariharati-tathāpītyādi ।
nāmāntarakaraṇamiti ।
asmaduktānāṃ gumādīnāṃ kāvyajīvitatvādiviśeṣamāśritya dhvanyādināmāntaraṃ bhavadbhiḥ kriyata ityarthaḥ ।
atra hetumāha-upameti ।
vicchittiḥ vaicitryam ।
upametyalaṅkārāntarāṇāṃ guṇānāñcepalakṣaṇam ।
phalitamāha-tathāpītyādi ।
tathāpi tathā ca ।
tataḥ kimiti tadāha-tāvaditi ।
tāvanmātreṇa kiñcidviśeṣaleśamāśritya nāmāntarakaraṇamātreṇa ।
kiṃ kṛtamiti ।
na kiñcidapi pāṇḍityaṃ sampāditamityarthaḥ ।
atra heturanyasyeti ।
tadevopapādayati-cirantanairityādi ।
uktamarthaṃ sopahāsaddaṣṭāntaṃ nigamayati-tadityādi ।
tat tasmāt ।
tatreti vā pāṭhaḥ ।
tathā satītyarthaḥ ।
tatra kecidācakṣīranśabdārthaśarīrantāvatkāvyam ।
tatra ca śabdagatāścārutvahetavo anuprāsādayaḥ locanam tṛtīyaḥ prakāraḥ ।
evamekastridhā vikalpaḥ, anyau ca dvauviti pañca vikalpā iti tātparyarthaḥ ।
tāneva krameṇāha-śabdārthaśarīraṃ tāvadityādinā ।
tāvadgrahaṇena kasyāpyatra na vipratipattiriti darśayati ।
tatra śabdārthau na tāvaddhvaniḥ, yataḥ saṃjñāmātreṇa hi ko guṇaḥ? atha śabdārthayoścārutvaṃ sa dhvaniḥ ।
tathāpi dvividhaṃ cārutvamsvarūpamātraniṣṭaṃ saṃghaṭanāśritaṃ ca ।
tatra śabdānāṃ svarūpamātrakṛtaṃ cārutvaṃ śabdālaṅkārebhyaḥ, saṃghaṭanāśritaṃ tu śabdaguṇebhyaḥ ।
evamarthānāṃ cārutvaṃ svarūpamātraniṣṭamupamādibhyaḥ ।
saṃghaṭanāparyavasitaṃ tvarthaguṇebhya iti na guṇālaṅkāravyatirikto dhvaniḥ kaścit ।
saṃghaṭanādharmā iti ।
śabdārthayoriti śeṣaḥ ।
yadguṇālaṅkāravyatiriktaṃ taccārutvakāri na bhavati, nityānityādoṣā asādhuduḥśravādaya iva ।
cārutvahetuśca dhvaniḥ, tanna tadvyatiriktaiti vyatirekī hetuḥ ।
nanu vṛttayorītayaśca yathā guṇālaṅkāravyatiriktāścārutvahetavaśca, prasiddhā eva ।
arthagatāścopamādayaḥ ।
varṇasaṃghaṭanādharmāśca ye mādhuryādayaste api pratīyante ।
tadanatiriktavṛttayo vṛttayo api locanam tathā dhvanirapi tadvyatiriktaśca cārutvahetuśca bhaviṣyatītyasiddho vyatireka ityanenābhiprāyeṇāhatadanatiriktavṛttaya iti ।
naiva vattirītīnāṃ tahyatiriktatvaṃ siddham ।
tathā hyanuprāsānāmeva dīptamasṛṇamadhyamavarṇanīyopayogitayā paruṣatvalalitatvamadhyamatvasvarūpavivecanāya vargatrrayasampādanārthaṃ tistro anuprāsajātayo vṛttaya ityuktāḥ, vartante anuprāsabhedā āsviti ।
yadāha sarūpavyañjananyāsaṃ tisṛṣvetāsu vṛttiṣu ।
bālapriyā rekītyartha iti kecit ।
aśabdārthaśarīram' ityādeḥ apratīyanta' ityantasya vṛttigranthasya sārārthaṃ vyākhyāyottaragranthaṃ prakṛtopayogaṃ darsayannavatārayati-nanvityādi ।
asiddhovyatireka iti ।
yat guṇālaṅkāravyātiriktaṃ, taccārutvakāri neti vyatirekavyāpterguṇālaṅkāravyatiriktāsu cārutvahetutyā sampratipannāsu vṛttirītiṣu vyabhicārādasiddhirityarthaḥ ।
ityabhiprāyeṇeti ।
itiśaṅkāyāmuttarābhiprāyeṇetyarthaḥ ।
tadabhiprāyaṃ viśadayatinaivetyādi ।
tahyatiriktatvaṃ guṇālaṅkāravyatiriktatvam ।
vṛttīnāntāvadanuprāsālaṅkārāntarbhāvaṃ darśayitumāhatathā hyanuprāsānāmevetyādi ।
anuprāsānāmevetyasya vargatrayasampādanārthamityanena sambandhaḥ ।
tadapi kimarthamityātrāhaparuṣatvetyādi ।
paruṣatvādisvarūpāṇāṃ viśiṣya pradarśanārthamityarthaḥ ।
tasyāpi phalamāhadīpteti ।
dīptaṃ raudrādaurase, masṛṇaṃ madhuraṃ śṛṅgarādau, madhyamaṃ hāsyādau, tathāvidhaṃ yadvarṇanīyaṃ vibhāvādi, tadupayogityā varṇanīyaviśeṣopayogitvenānuprasaviśeṣopādeyatāsiddhyarthamityarthaḥ ।
anuprāsajātaya iti ।
anuprāsānāmāśrayabhūtā jātaya ityārthaḥ ।
vivariṣyate cedamupari vṛttaya ityuktāḥ vṛttaya iti vyavahṛtāḥ ।
tatra vyutpattimāhavartanta iti ।
anuprāsabhedāḥ anuprāsaviśeṣāḥ ।
āsviti ।
vṛttirityatra vṛtidhātoradhikaraṇe ktinniti bhāvaḥ ।
yadāheti ।
bhaṭṭodbhaṭa iti śeṣaḥ ।
sarūpeti ।
etāsu locanam pṛthakpṛthaganuprāsamuśanti kavayaḥ sadā ।।
iti ।
।
pṛtakpṛthagiti ।
paruṣānuprāsā nāgarikā ।
masṛmānuprāsā upanāgarikā, lalitā ।
nāgarikayā vidagdhayā upamiteti kṛtvā ।
madhyamamakomalaparuṣamityarthaḥ ।
ata eva vaidagdhyavihīnasvabhāvasukumārāparuṣagrābhyavanitāsāddaśyādiyaṃ vṛttirgrāmyeti ।
tatra tṛtīyaḥ komalānuprāsa iti vṛttayo anuprāsajātaya eva ।
na ceha vaiśoṣikavadvṛttirvivakṣitā, yena bālapriyā tisṛṣu vṛttiṣu paruṣādiṣu ।
pṛthakpṛthak sarūpāṇāṃ sajātīyānāṃ vyañjanānāṃ nyāsaḥ upanibandhaḥ tam ।
anuprāsamuśanti icchanti ।
"śaṣāmyāmi" tyādikārikātrayema paruṣadivṛttīnāṃ svarūpamuktantadbhanthe draṣṭavyam ।
pṛthak vṛtāgityaṃśaṃ vyācaṣṭe-paruṣetyādi ।
paruṣavarṇārabdhatvalātparuṣo anuprāso yasyāṃ vṛttau sā ।
paruṣāyā eva nāgariketi saṃjñā ।
masṛṇeti ।
madhuravarṇārabdhatvānmasṛṇo anuprāso yasyāṃ sā ।
asyā nāmadvayamāhaupanāgarikā laliteti ।
upamitā nāgarikayā upanāgariketyanvar thā saṃjñetyāhanāgarikayeti ।
paruṣānuprāsaḥ masṛṇānuprāsa iti pāṭhastu anuprāsavṛtyoraikyābhiprāyeṇa yojyaḥ ।
vakṣyamāṇagrāmyavṛttāvanuprāsasya madhyamatvaṃ darśayitummadhyamaśabdārthamāha-madhyamamakomalaparuṣamiti ।
madhuravarṇabhinnaṃ paruṣavarṇabhinnañcetyarthaḥ ।
tadārabdho anuprāso madhyamānuprāsa ityartha ।
tadanuprāsāyā vṛtteḥ grāmyasaṃjñāmupādanapūrvakamāhaata evetyādi ।
ata eva mādhuryapāruśyarāhityādeva ।
vaidagdhyetyādi ।
vaidagdhyavihīnā svabhāvataḥ asukumārā amadhurā, aparuṣā anudbaṇasvabhāvā ca yā grāmyavanitā, tatsādṛśyādityarthaḥ ।
tatra tṛt īyaḥ komalānuprāsa iti ।
ukteṣvanuprāseṣu madhyamānuprāsaḥ komalānuprāsasaṃjñakaścetyarthaḥ ।
anena grāmyāyā vṛtteḥ rūḍhā komalasaṃjñā ca bhaṭṭodbhaṭoktā darśitā ।
upasaṃharati-vṛttaya ityādi ।
yāḥ kaiścidupanāgarikādyāḥ prakāśitāḥ, tā api gatāḥ śravaṇagocaram ।
locanam jātau jātimato vartamānatvaṃ na syāt, tadanugraha eva hi tatra vartamānatvam ।
yathāha kaścit lokottare hi gāmbhīrye vartante pṛthivībhujaḥ ।
iti ।
tasmādvṛttayo anuprāsādibhyo anatiriktavṛttayo nābhyadhikavyāpārāḥ ।
ata eva vyāpārabhedābhāvānna pṛthaganumeyasvarūpā apīti vṛttiśabdasya vyāpāravācino abhiprāyaḥ ।
anatiriktatvādeva vṛttivyavahāro bhāmahādibhirna kṛtaḥ ।
udbhaṭādibhiḥ prayukte api tasminnārthaḥ kaścodadhiko hṛdayapathamavatīrṇa ityabhiprāyeṇāhagatāḥ avaṇagocaramiti ।
bālapriyā śaṣāditattadvarṇaracanārūpāḥ paruṣādyā vṛttayo vastuto anuprāseṣu vartante ।
yathā-pṛthivībhuji gāmbhīryaṃ, tāḥ paruṣatvādiviśiṣṭānuprāsādibhirabhivyajyante ca ।
yathāgotvādijātayā gavādibiḥ ataśca svāśrayābhivyaṅgyatvasāmyādvṛttīnāṃ jātitvopacāra iti bhāvaḥ ।
nanuvṛttirūpajātau tajjātimato anuprāsasya vartanamuktamayuktaṃ, vaiśeṣikamataviruddhatvādityata āhana cetyādi ।
iha asmanmate ।
vaiśoṣikavat vaiśeṣikamata iva ।
vṛttirna vivakṣiteti ।
vartanamādheyatnarūpanna vivakṣitamityārthaḥ ।
tarhi tatra vartanaṃ kinnāmetyata āhatadanugraha eveti ।
vṛttirūpajātikartṛkānugraha evetyartha sa ca tatkartṛkaṃ bhedakadharmasamarpaṇaṃ rasābhivyañjanasāmarthyādhānaṃ vā ।
uktārthe dṛṣṭāntamāha-lokottara iti ।
gambhīrye vartanta iti ।
gāmbhīryānugṛhītā bhavantītyarthaḥ ।
gāmbhīryakartṛkānugrahaśca sakalakāryanirvahaṇasāmarthyadānādirūpaḥ ।
vṛttau atadanatiriktavṛttaya' ityatra tatpadārthandarśayannupasaṃharatitasmādanuprāsādibhya ityādi ।
nāstyatiriktā vṛttirvyāpāro yāsāṃ tā ityārthakatayā vyācaṣṭe-nābhyadhiketi ।
anuprāsānāṃ yo vyāpāro rasavyañjanaviṣayaḥ, sa eva vṛttīnāmapīti bhāvaḥ tadanatiriktā ityanuktvā evamukteḥ phalandaśayati-ata evetyādi ।
ataḥ uktāt vyāpārabhedābhāvādeveti yojanā ।
na pṛthaganumeyasvarūpā iti ।
pṛthaganuprāsāvagamaṃ vinā nānumeyasvarūpāḥ, kintu vṛttivyāñjakavarṇaviśeṣarūpānuprāsaliṅgagamyā iti bhāvaḥ ।
na pṛthagabhideyasvarūpā iti ca pāṭhaḥ ।
anuprāsābhyadhikavyāpārasattve tu vṛttīnāṃ svarūpaṃ pṛthagabhidheyaṃ syāditi tadbhāvaḥ ।
uktārthe vṛddhasammatimāhaanatīti ।
anuprāsānananūdbhaṭādibhiḥ kṛta evetyatrāha-udbhaṭādibhiriti ।
prayukte kṛte ।
tasmin vṛttivyavahāre ।
nārtha iti ।
arthaḥ vṛttiśabdārthaḥ ।
adhikaḥ anuprāsarūpārthādadhikaḥ ।
rītayaśca vaidarbhīprabhṛtayaḥ ।
tahyatiriktaḥ ko ayaṃ dhvanirnāmeti ।
locanam rītayaśceti ।
tadanatiriktavṛttayo api gatāḥ śravaṇagocaramiti sambandhaḥ ।
tacchabdenātra mādhuryādayo guṇāḥ, teṣāṃ ca samucitavṛttyarpaṇe yadanyonyamelanakṣamatvena pānaka iva guḍamaricādirasānāṃ saṅghātarūpatāgamanaṃ dīptalalitamadhyamavarṇanīyaviṣayaṃ gauḍīyavaidarbhapāñcāladeśahevākaprācuryaddaśā tadeva trividhaṃ rītirityuktam ।
jātirjātimato nānyā, samudāyaśca bālapriyā ityābheprāyeṇeti ।
agatā' ityādigrantha uktārthapara ityarthaḥ ।
arītayaśce'tyatra samucitapadānuṣañjanena pūrayannāhatadityādi ।
tacchabdo atra guṇaparāmarśaka ityāha-tacchabdaneti ।
pratyavamṛśyanta iti śeṣaḥ ।
tathā pāṭhaśca ।
kathannāma rītīnāṃ guṇānatiriktatvamiti tadupapādayatiteṣāñcetyādi ।
teṣāṃ guṇānām ।
samuciteti ।
samucitādīptādivarṇanīyaucityavatī yā vṛttiḥ viśiṣṭā varṇaracanā, tasyāṃ yadguṇānāmarpaṇaṃ tasminnityarthaḥ ।
samucitā tattadrasavyañjanocitā yā vṛttiḥ vyāpāraḥ, tadarpaṇe nimitte iti kecit ।
anyonyeti ।
prarasparasaṃśleṣayogyatvena hetunetyarthaḥ ।
traividhyopapādakaṃ-dīptetyādi ।
dvandvagarbhakarmadhārayasya viṣayapadena bahuvrīhiḥ ।
saṅghāteti ।
samūhībhāvena rūpāntaraprāptiriti yāvat ।
saṅghātaparūpatvena hṛdyatve dṛṣṭantaḥ-pānaka iveti ।
tathā ca mādhuryādiguṇānāṃ pratyekaṃ prātisvalikarūpeṇa rītiśabdavācyatvaṃ nāsti, parantu viśiṣṭasaṅghātadharmavattayeti bhāvaḥ ।
nanu kenaitaduktamiti śaṅkāyāṃ vaidarbhyādiśabdapravṛttinimittandarśayannuttaramāha-gauḍīyetyādi ।
gauḍavidarbhapāñcālasambāndhano gauḍīyādayo ye desāsteṣāṃ tatratyākavīnāmiti yāvat ।
viśiṣṭavarṇanaviṣaye yohevākaḥ svabhāvaḥ svācchandyaṃ vā, taṃ prācuryeṇa paśyatīti tena ।
vāmaneneti bhāvaḥ ।
hevākaprācuryasya dṛśā darśanena hetunetatyārtho vā ।
vidarbhādiṣu dṛṣṭatvāttatatsamākhyeti bhāvaḥ ।
trividhamityanena rītigatamapi gauḍīyā vaidarbhī pāñjālīti trevidhyaṃ sūcitam ।
yathoktaṃ vāmanena"rītirātmā kāvyasya ।
viśiṣṭā pādaracanā rītiḥ ।
viśeṣo guṇātmā ।
sā tredhāvaidarbhī gauḍīyā pāñcālī ca ।
vaidarbhīdiṣu dṛṣṭatvāttatsamākhyā samagraguṇā vaidarbhī ।
ojaḥkāntimatī gauḍīyā ।
mādhuryasaukumāryopapannā pāñcālī" iti ।
nanuktarītyā vṛtyanuprāsayorjātijātimadbhānādrītiguṇayossamudāyasamudāyibhāvācca kathamaikyamata āha-jātirityādi ।
samudāyaḥ avayavī ।
samudāyinaḥ avayavāt ।
anye brūyuḥnāstyeva dhvaniḥ ।
prasiddhaprasthānavyatirekiṇaḥ kāvyaprakārasya kāvyatvahāneḥ locanam samudāyino nānya iti vṛttirītayo na gumālaṅkāravyatiriktā iti sthita evāsau vyatirekī hetuḥ ।
tadāhatadvyatiriktaḥ ko ayaṃ dhvaniriti ।
naiṣa cārutvasthānaṃ śabdārtharūpatvābhāvāt ।
nāpi cārutvahetuḥ, guṇālaṅkāravyatiriktatvāditi ।
tenākhaṇḍabuddhisamāsvādyamapi kāvyamapoddārabuddhyā yadi vibhajyate, tathāpyatra dhvaniśabdavācyo na kaścidatirikto artho labhyata iti nāmaśabdenāha ।
nanu mā bhūdasau śabdārthasvābhāvaḥ, mā ca bhūttaccārutvahetuḥ, tena guṇālaṅkāravyatirikto asau syādityāśaṅkya dvitīyamabhāvavādaprakāramāhaanya iti ।
bhavatvevam; tathāpi nāstyeva dhvaniryāddaśastava lilakṣayiṣitaḥ ।
kāvyasya hyasau kaścidvaktavyaḥ ।
na bālapriyā nānya iti ।
tayostādātmyasyaivāṅgīkārāditi bhāvaḥ ।
prakṛtamupasaṃharatiitīti ।
sthita eva upapanna eva ।
atadvyatirikta' ityādigranthaḥ uktānumānasya nigamanarūpa ityabhiprāyeṇāvatārayati-tadityādi ।
tadāha tasmādāha ।
atadvyatirikta' iti hetugarbatacchabdena śabdārthau tadguṇālaṅkārāśca parāmṛśyante ।
ako ayami' tyatra kiśabdaḥ kimeṣa cārutvasthānamuta cārutvaheturiti vikalpaniṣedhaparaścetyāśayena vivṛṇoti-naiṣa ityādinā ।
śabdārthatadguṇālaṅkāravyatiriktaḥ kāvyacārutāhetutvaviśiṣṭo dhvanirnāstīti viśeṣṭadhvanisattāniṣedhaścānenārthātsiddhyatīti bodhyam ।
eṣa iti ।
dhvanitvenābhimata ityarthaḥ ।
itītyasyānantaraṃ kiṃśabdanāheti śeṣo bodhyaḥ ।
kiṃśabde naivoktārthe labdhe ki nāmaśabdenetyata āhatenetyādi ।
apoddhārabuddhyeti ।
vibhāgabuddhyetyārthaḥ ।
nāmaśabdenāheti ।
nāmaśabdo atyantāsatvadyotaka iti bhāvaḥ ।
etāvatā śabdārthatadgumālaṅkāravyatiriktasya kāvyaśobhāhetutvaviśiṣṭasya dhvanerabhāva eva siddhaḥ, na tu svarūpeṇa dhvanerabhāva iti tatsiddhye pakṣāntaropakṣepa ityāśayenāvatārayati-nanvityādi ।
asau dhvaniḥ ।
teneti tathāpītyārthaḥ ।
yadvā cārutvahetutvābāvenetyarthaḥ ।
cārutvahetutvāddhi guṇādyantarbhāva āpāditaḥ, tadanahgīkāre tu tadvyatiriktadhvanisadbhāvassambhāvanārha evetyārthaḥ ।
guṇālaṅkāreti śabdārthayorupalakṣaṇam ।
ityāsaṅkyeti ।
iti dhvanivādiśaṅkāmmanasikṛtyetyarthaḥ ।
bhavatvevamityabhyupagame ।
tarhijitamasmābhirityatrāha-tathāpītyādi ।
nanūktameva tadastitvamityata āhayādṛśa ityādi ।
tāddasa iti pūrvema sambandhaḥ ।
yādṛśo lilakṣayipitaḥ kāvyasambandhitayā labhaṇayuktaṃ kartumabhilaṣitaḥ ।
imamarthandarśayannāha-kāvyasya hītyādi ।
samuditasya sahṛdayahṛdayāhlādiśabdārthamayatvameva kāvyalakṣaṇam ।
na coktaprasthānātirekiṇo mārgasya tatsambhavati ।
na ca tatsamayāntaḥpātinaḥ locanam cāsau nṛttagītavādyādisthānīyaḥ kāvyasya kaścit ।
kavanīyaṃ kāvyaṃ, tasya bhāvaśca kāvyatvam ।
na ca nṛttagītādi kavanīyamityucyate ।
prasiddheti ।
prasiddhaṃ prasthānaṃ śabdārthau tadguṇālaṅkārāśceti, pratiṣṭante paramparayā vyavaharanti yena mārgeṇa tatprasthānam ।
kāvyaprakārasyeti ।
kāvyaprakāratvena tava sa mārgo abhipretaḥ, akāvyasyātmā' ityuktatvāt ।
nanu kasmāttatkāvyaṃ na bhavatītyāhayahṛdayeti ।
mārgasyeti ।
vṛttagītākṣinikocanādiprayasyetyarthaḥ ।
taditi ।
sahṛdayetyādikāvyalakṣaṇamityarthaḥ ।
nanu ye tāddaśamapūrvaṃ kāvayarūpatayā jānanti, ta eva sahṛdayāḥ ।
bālapriyā kāvyasya samudāyitayā sambandhitvena hyasau vaktavyaḥ ।
na ca guṇādibhyo vyatireke sati kāvyasambandhitvamasya śacakyopapādaṃ, nṛttgītādivat ।
tadayaṃ prayogaḥvivādādhyāsito dhvaniḥ, na kāvyaṃ, śabdārthātiriktatvāt; na ca kāvyasambandhī, tadguṇālaṅkārātiriktatvāt, nṛttagītādivaditi ।
na ca sādhyavikalo dṛṣṭāntaḥ, teṣāmakavanīyatvena kāvyatvābhāvasya tatsambanditvābhāvasya ca prasiddhatvādityarthaḥ ।
nṛttagītādernāṭyasthale śobhākāritvarūpaviśeṣaṃ manasikṛtya dṛṣṭāntatayā kathanam ।
svoktārthaparatayā prasiddhetyādigranthaṃ vyācaṣṭeprasiddhamityādi ।
pratiṣṭanta ityasya vyākhyāparamparayetyādi ।
paramparayā avicchinnapravāheṇa ।
vyavaharanti kāvyavyavahāraṃ kurvanti ।
yena mārgoṇa mārgatulyena yena ।
dhvaneḥ kāvyaprakāratvoktirdhvanyabhāvavādano vyāhitetyāśaṅkya paraprasiddhyupajīvinī taduktirityāhakāvyetyādi ।
kāvyaprakāratvena kāvyabhedatvena ।
tatvenābhimata iti tadartha iti bhāvaḥ ।
vṛttau aprasiddhe'tyādinā pūrvokto heturdarśitaḥ ।
kāvyatvahānerityanena sādhyaśceti bodhyam ।
ityāheti ।
ityāśaṅkāyāmāhetyarthaḥ ।
mārgapadena prṛte vivakṣitaṃ vyācaṣṭe-nṛtteti ।
akṣinikocanādītyādipadenākṣisambhavināṃ vikārāntarāṇāṃ parigrahaḥ ।
prāyaśabdastulyārthakaḥ ।
sahṛdayetyāditi ।
sahṛdayahṛdayāhlādiśabdārthamayatvamityarthaḥ ।
asahṛdayahṛdayāhlādī'tyanena guṇālaṅkārasundaratvamuktam ।
ana ca tatsamaye'tyādivṛttigrantha eka eva śaṅkottarātmakaḥ ।
tatra śaṅkābhāgaṃ vivṛṇoti-nanvityādi ।
tādṛśamiti ।
yattatra bhavadbhirnṛttagītādiprāyamiti sopahāsamuktaṃ dhvanisvarūpantadityarathaḥ ।
apūrvaṃ pūrvamanunmīlitam ।
jānantītyanena atatsamayāntaḥ pātinaḥ sahṛdayān kāṃścidi'ti sahṛdayān kāṃścitparikalpya tatprasidyā dhvanau kāvyavyapadeśaḥ pravartito api sakalavidvanmanogrāhitāmavalambate ।
locanam tadabhimatatvaṃ ca nāma kāvyalakṣaṇamuktaprasthānātirekiṇa eva bhaviṣyatītyāśaṅkyāhana ceti ।
yathā hi khaṅgalakṣaṇaṃ karomītyukatvā ātānavitānātmā prāvriyamāṇaḥ sakaladehācchādakaḥ sukumāraścitratantuviracitaḥ saṃvartanavivartanasahiṣṇuracchedakaḥ succhedya utkṛṣṭaḥ khaṅga iti bruvāṇāḥ, paraiḥ paṭaḥ khalvevaṃvidho bhavati na khaṅga ityayuktatāya paryanuyujyamāna evaṃ brūyārtiddaśā eva khaṅkāṃ sakalaśabdena nirākaroti ।
bālapriyā vṛtyartho vivṛtaḥ ।
tatsamayaḥ dhvanipadasaṅketaḥ ।
atatprasiddhye'tyādyaṃśaṃ vyācaṣṭe-tadabhīti ।
nāmaśabdena tadabhimatatvasyeva kāvyalakṣaṇatvamiti sūcayati-ityāśaṅkyāheti ।
ityekāṃśena dhvanivādiśaṅkāmanūdya parihāramāhetyartha ।
asakale'tyādi parahāragranthasyābhiprāyaṃ saddaṣṭāntaṃ spaṣṭayannāhayathāhītyādi ।
khaṅgalakṣaṇaṃ khaṅgasvarūpam ।
karomīti ।
karotiratra vacanakriyāvācī ।
ata eva iti bruvāṇa iti vakṣyate ।
ātāneti ।
ātānaḥ āyāmo vistāraḥ ।
vitānaḥ tiryāgvistāraḥ ।
ātmā svabhāvo yasya saḥ ।
pravriyamāṇaḥ prāvaraṇīkriyamāṇaḥ ।
prāvaraṇasvarūpa iti ca pāṭhaḥ ।
saṃvartaneti ।
saṃvartanaṃ saṅkocanam ।
vivartanaṃ vikāsanam ।
te sahiṣṇuḥ tadyogyaḥ ।
iti bruvāṇa iti ।
ātānādiviśiṣṭaḥ padārthaḥ utkṛṣṭakhaṅga iti vadannityarthaḥ ।
paryanuyujyamānaḥ ākṣipyamāṇaḥ san ।
kathaṃ būyādityatrāharidṛśa ityādir ।
iddaśaḥ padārtha eva mama khaṅgatvenābhipreta ityartaḥ ।
etaditi ।
sahṛdayāntarakalpanayoktaṃ kāvyalakṣaṇamityarthaḥ ।
nanvamuyā sopahāsoktyā kiṃ jātam? na naḥ kiñcicchinnamityata āhaprasiddhamiti ।
lakṣyaṃ lakṣaṇena nirūpaṇīyam na kalpitamiti ।
lakṣyaṃ bhavatītyanuṣajyate ।
tadāha uktādbhāvādāha ।
uktābhiprāyaṃ vacanamāhetyarthaḥ ।
vidvanmanasāmucita viṣaya eva pravṛttisambhavādvidvatpadena uktābiprāyassūcita iti bhāvaḥ ।
asakale'tyukteḥ phalamāhavidvāṃso apīti ।
tatsamayajñāḥ dhvanisamayajñāḥ ।
nanu mābhūtsakalavidvanmanogrāhitā, pūnarapare tasyābhāvamanyathā kathayeyuḥna sambhavatyeva dhvanirnāmāpūrvaḥ kaścit ।
kāmanīyakamanativartamānasya tasyokteṣveva cārutvahetuṣvantarbhāvāt ।
locanam evaṃ hi kṛte api na kiñcitkṛtaṃ syādunmattatā paraṃ prakaṭiteti bhāvaḥ ।
yastvatrābhiprāyaṃ vyācaṣṭejīvitabhūto dhvanistāvattavābhimataḥ, jīvitaṃ ca nāma prasiddhaprasthānātiriktamalaṅkārakārairanuktatvāttacca na kāvyamiti loke prasiddhamita ।
tasyedaṃ sarvaṃ svavacanaviruddham ।
yadi hi tatkāvyasyanuprāṇakaṃ tenāṅgīkṛtaṃ pūrvapakṣavādinā taccirantanairanuktamiti pratyuta lakṣaṇārhameva bhavati ।
tasmātprāktana evātrābhiprāyaḥ ।
nanu bhavatvasau cārutvahetuḥ śabdārthaguṇālaṅkārāntarbhūtaśca, tathāpi dhvanirityamuyā bhāṣayā jīvitamityasau na kenacidukta ityabhiprāyamāśaṅkya tṛtīyamabhāvavādamupanyasyati punarapara iti ।
kāmanīyakamiti kamanīyasya karma ।
cārutvadhīhetuteti yāvat ।
bālapriyā ko doṣa ityata āhaevaṃ hītyādi ।
abhinavaparikalpitasahṛdayahṛdayāhlādakāritvātmakalakṣaṇe kṛte, kiñcillakṣaṇaṃ kṛtanna syāt, parantu unmattataiva prakāśitā syānna tu vidvattetyarthaḥ ।
vyākhyānāntaramanuvadatiyastvityādi ।
abhiprāyaṃ dvitīyābhāvavādyabhiprāyam ।
jīviteti ।
dhvanirjīvitabhūto abhimata iti sambandhaḥ ।
tacceti ।
dhvanyātmakaṃ jīvitañcetyarthaḥ ।
na kāvyamiti ।
jīvitabhūto dhvanirna kāvyamalaṅkārairanuktatvāditi prayogaḥ ।
taddūṣayatitasyetyādi ।
svavacanavirodhamupapādayatiyadi hītyādi ।
tat tarhi ।
anuktamiti ।
anuktatvāddhetoḥ ।
lakṣaṇārhameveti ।
lakṣayitavyamevetyarthaḥ ।
na niṣedhārhamiti bhāvaḥ ।
prāktanaḥ pūrvoktaḥ ।
abhiprāyaḥ abhāvavādyabhiprāyaḥ ।
tṛtīyamavatārayatinanvityādi ।
yadyevaṃ kiṃ bhavataḥ prayāsenetyata āha-tathāpīti ।
evamapyasau dhvanirityamuyā bhāṣayā jīvitamiti na kenaciduktaḥ dhvaniḥ kāvyātmeti kenāpi lakṣaṇakāreṇa noktamityarthaḥ ।
ato lakṣaṇapurassarantadvaktumasmatprayāsa iti bhāvaḥ ।
ityabhiprāyaṃ dhvanivādyabhiprāyam ।
āśaṅkyetyanantaraṃ pravartitamiti śeṣaḥ ।
vuño bhāvarthatve cārutvahetvantarbhāvoktiranupapannā syādato vyacaṣṭe-kamanīyasya karmeti ।
phalitamāha-cārutveti ।
kāvyasyetyarthāt ।
vṛttau atasye'tyasya dhvanerityarthaḥ ।
acārutvahetuṣvi'tyasya guṇālaṅkāreṣvityarthaḥ ।
teṣāmanyatamasyaiva vā apūrvasamākhyāmātrakaraṇe yatkiñcana kathanaṃ syāt ।
kiñca vāgvikalpānāmānantyātsambhavatyapi vā kasmiṃścitkāvyalakṣamavidhāyibhiḥ prasiddhairapradarśate prakāraleśe dhvanirdhviniriti yadetadalīkasahṛdayatvabhāvanāmukulitalocanairnṛtyate, locanam nanu vicchittīnāmasaṃkyatvātkacittāddaśī vicchittirasmābhirddaṣṭā, yā nānuprasādau, nāpi mādhuryādāvuktalakṣaṇe antarbhavedityāśaṅkyābhyupagamapūrvakaṃ pariharativāgvikalpānāmiti ।
vaktīti vāk śabdaḥ ।
ucyata iti vāgarthaḥ ।
ucyate anayeti vāgabhidhāvyāpāraḥ ।
tatra śabdārthavaicivyaprakārau'nantaḥ ।
abhidhāvaicitryaprakāro apyasaṃkhyeyaḥ ।
prakāraleśa iti ।
sa hi cārutvaheturguṇo vālaṅkāro vā ।
sa ca sāmānyalakṣaṇena saṃgṛhīta eva ।
yadāhuḥ'kāvyasobhāyāḥ kartāro dharmā guṇāḥ, tadatiśayahetavastvalaṅkārāḥ' iti ।
tathā avakrābhidheyaśabdoktiriṣṭā vācāmalaṅkṛtiḥ' iti ।
dhvanirdhvanirit vīpsayā sambhramaṃ sūcayannādaraṃ darśayatinṛtyata iti ।
tallakṣaṇakṛdbhistadyuktakāvyavidhāyibhistacchravaṇodbhūtacamatkāraiśca bālapriyā akiñca vāgvikalpānām' ityādigranthaṃ vyākhyāsyamānaṃ manasikṛtyāvatārayati locanenanviti ।
vacchittīnāmiti ।
vividhaṃ chidyanta iti vicchittayaḥ vaicitryāṇi, tāsām ।
anuprāsādāvityādipadenopamādeḥ prarigrahaḥ ।
uktalakṣaṇa iti dvayorviśeṣaṇam ।
bhavaduktalakṣaṇa ityarthaḥ ।
abhyupagamapūrvakamiti ।
kitrcetyanenābhyupagamo darśitaḥ ।
avāgvikalpānām' ityatra vākpadaṃ nānārthakaṃ vikalpapadaṃ vecitryārthakamiti vyācaṣṭe-vaktītyādi ।
abhidhāvecitryeti ।
etattu kuntakādimatābhiprāyeṇoktam ।
bhāvārthaṃ vivṛṇoti-sa hītyādi ।
saḥ prakāraleśaḥ ।
sa ca cārutvahetuśca ।
vāmanoktantallakṣaṇamāha-kāvyaśobhāyā ityādi ।
tadatiśayeti ।
kāvyaśobhātiśayetyarthaḥ ।
bhāmahoktañcāha-tathā vakrā vicitrā camatkārakāriṇī ।
abhidheyaśabdayoḥ vāṭacyavācakayoruktirabhidhā ।
evañca yadyadvaicitryāntaramullikhyate tasya tasya kathitaguṇālaṅkārasāmānyalakṣaṇasaṅgṛhītatvāttatkartraddaṣṭatvamasambhāvyamiti bhāvaḥ ।
vīpsayeti dvirvacanenetyarthaḥ ।
saṃmbhramamiti ।
dhvanivādino dhvaniprasthānasthāpane tvarāmityarthaḥ ।
sūcayanniti ।
sambhrame dyotye dvirvacanamatreti bhāvaḥ ।
ādaramiti ।
dhvanivādino dhvanāvādaramityarthaḥ ।
anṛtyata' ityatra kartṛpadamaucityātpūrayatitadityādi ।
tatpadaṃ dhvanyarthakam ।
keciddhvanilakṣaṇakṛtaḥ, kecittadyuktakāvyavidhāyinaḥ, kecittatkāvyaśravaṇodbhūtacamatkārāḥ tatra hetuṃ na vidmaḥ ।
sahastraśo hi mahātmabhiranyairalaṅkāraprakārāḥ prakāśitāḥ prakāśyante ca ।
na ca teṣāmeṣā daśā śrūyate ।
tasmātpravādamātraṃ dhvaniḥ ।
na tvasya kṣodakṣamaṃ tattvaṃ kiñcidapi prakāśayituṃ śakyam ।
tathā cānyena kṛta evātra ślokaḥ yasminnasti na vastu kiñcina manaḥprahlādi sālaṅkṛti locanam pratipattṛbhiriti śeṣaḥ ।
dhvaniśabde ko atyādara iti bhāvaḥ ।
eṣā darśati ।
svayaṃ darpaḥ paraiśca stūyamānatetyarthaḥ vāgvikalpāḥ vākpravṛttihetupratibhāvyāpāraprakārā iti vā ।
tasmātpravādamātramiti ।
sarveṣāma bhāvavādināṃ sādhāraṇa upasaṃhāraḥ ।
yataḥ śobhāhetutve guṇālaṅkārebhyo na vyatirikta, yataśca vyatiriktatve na śobhāhetuḥ, yataśca śobāhetutve api nādarāspadaṃ tasmādityarthaḥ na ceyamabhāvasambhāvanā nirmūlaiva dūṣitetyāhatathā cānyeneti ।
granthakṛtsamānakālabhāvinā bālapriyā pratipattāraḥ, taistribhirityarthaḥ ।
kecittuanādarandarśayatīti, atadyuktakāvyeti, atacchravaṇeti ca paṭhanti ।
tatpakṣe anādaramityasyābhāvavādināṃ dhvanāvanādaramityarthaḥ ।
atadyuktetyādi tallakṣaṇakṛddhirityasya vaktumaśakyatvāddhvaniśabdamātraviṣayakaḥ paryavasyati ।
sa copahāsahetureva sampadyata iti bhāvaḥ ।
parairiti ।
dhvaniyuktakāvyavidhāyibhirityarthaḥ ।
siṃhāvalokananyāyena avāgvikalpānāmānatyādi'tyātra vāgvikalpapadamanyathā vyācaṣṭevāgityādi ।
abhāvavādasyānyonyasambaddhatayā upanyāsādaikyasiddherupasaṃhāreṇāpi tadanurupeṇa bhāvyamityāśayenāhasarveṣāmiti ।
sādhāraṇyaṃ spaṣṭayatiyata ityādi ।
nādarāspadamiti ।
gumālaṅkāreṣvevāntarbhāvena śabdamātrasyaivāpūrvatvāditi bhāvaḥ ।
atathāce'tyādigranthaḥ pūrvoktābhāvavādasambhāvanāmūlapradarśanapara ityāśayena tadgranthamavatārayatina cetyādi ।
iyamabhāvasambāvanā pūrvopadarśatā abhāvivādasambhāvanā ।
nirmūlaiva satī na dūpitā, kintu samūlaiveti bhāvaḥ ।
kariṣyamāṇasyāpyabāvavādadūṣaṇasya buddhisthatvena kṛtaprāyatvāddūṣiteti bhūtanirdeśaḥ ।
ityāheti ।
ityāśayenāhetyarthaḥ ।
na cāsya ayasminni'tyādiślokasya śrutatvena ajagadu'riti liṅbodhyasya pārokṣyasya samarthanāya ana cāsmābhirabhāvavādināṃ vikalpāḥ śrutāḥ' iti prāguktaṃ kathaṃ saṅgacchata iti vācyam ।
yathāśrutārthakasyāsya ślokasya śrutatve api pūrvopadarśitānāṃ bahūnāmabhāvavādaprakārāṇāṃ viśiṣyāśrutatvena tadvacanasya tatparatvāt ।
granthakṛdityādinā matsaraṃ tadukterhetutvena vyutpannai racitaṃ ca naiva vacanairvakroktiśūnyaṃ ca yat ।
kāvyaṃ taddhvaninā samanvitamiti prītyā praśaṃsañjaḍo no vidmo abhidadhāti kiṃ sumatinā pṛṣṭaḥ svarūpaṃ dhvaneḥ ।।
locanam manorathanāmnā kavinā ।
yato na sālaṅkṛti, ato na manaḥprahlādi ।
anenārthālaṅkārāṇāmabhāva uktaḥ ।
vyutpannai racitaṃ ca naiva vacanairiti śabdālaṅkārāṇām ।
vakroktiḥ utkṛṣṭā saṃghaṭanā, tacchūnyamiti śabdarthaguṇānām ।
vakroktiśūnyaśabdena sāmānyalakṣaṇābhāvena sarvālaṅkārābhāvaukta iti kecit ।
taiḥ punaruktatvaṃ na parihṛtamevetyalam ।
prītyeti ।
gatānugatikānurāgeṇetyarthaḥ ।
sumatineti ।
jaḍena pṛṣṭo bhrūbhaṅgakaṭākṣādibhirevottaraṃ dadattatsvarūpaṃ kāmamācakṣīteti bhāvaḥ ।
evamete abhāvavikalpāḥ śṛṅkhalākramemāgatāḥ, na tvanyonyāsambaddhā eva ।
tathā hi tṛtīyābhāvaprakāranirūpaṇopakrame punaḥśabdasyāyamevābiprāyaḥ, upasaṃhāraikyaṃ ca saṅgacchate ।
abhāvavādasya sambhāvanāprāmatvena bhūtatvamuktam ।
bhāktavādastvavicchinnaḥ bālapriyā sūcayati'yasminni'ti ।
ayasmin' kāvye ।
asālaṅkṛti' ata eva amanaḥprahlādi' ।
akiñcana vastu' varṇyamānaḥ kaścidartho anāsti' ।
avyutpannai'riti ।
naiveti pāṭhe yadityāsyāpakarṣaḥ ।
yanneti ca pāṭhaḥ ।
ayat' kāvyam ।
vyutpannaiḥ anuprāsādiyogādvicitratayotpannaiḥ avacanaiḥ' śabdaiḥ ।
anaiva racitañca', tathā yat avakroktiśūnyañja' bhavati, tat tathāvidhamarthālaṅkārādiśūnyaṃ akāvyaṃ dhvaninā samanvitamiti prītyā praśaṃsan jaḍaḥ dhvalanessvarūpaṃ sumatinā pṛṣṭassan kimabhidadhāti ।
vayaṃ no vijha' ityanvayaḥ ।
bhāvārtha vyācaṣṭeyata ityādi ।
aneneti ।
prathamavākyenetyarthaḥ ।
ukta iti ।
kāvya iti śeṣaḥ ।
abhāva ukta ityasya śabdālaṅkārāṇāṃ śabdārthaguṇānāmityanayorapi sambandho bodhyaḥ ।
saṅghaṭaneti ।
śabdārthayoriti śeṣaḥ ।
vyākhyānāntaramanuvadati-vakroktītyādi ।
vakroktissundarataroktiḥ saundaryañca vaicitryameva ।
tatkhalu sāmānyalakṣaṇamalaṅkārāṇāmiti sarvālaṅkārābhāva ukto bhavatītyarthaḥ ।
dūṣayati-tairiti ।
gateti ।
gatasyānugatiḥ gatānugatikā ।
kutsāyāṃ kaḥ ।
tasyāmanurāgeṇa ।
yadvā-gate anyagamane gatamanugamanaṃ gatānugataṃ tadeṣāmastīti gatānukatikāḥ ।
svayaṃ vicāramakṛtvā paroktimevānusaranta iti yāvat ।
teṣāṃ sambhavatānurāgeṇa ।
asumatine'ti padasya prayojanaṃ vyācaṣṭe-jaḍenettyādi ।
kimityete vikalpāḥ prarasparasambaddhā vyākhyātā iti śaṅkāyāṃ vṛttigranthānuguṇyādityāhaevamityādi ।
śṛṅkhalākramemāgatāḥ parasparasambaddhāḥ ।
kuta ityatrāhatathāhīti ।
punaśśabdasyāyamevābhiprāya iti ।
apunarapara' ityatra punaśśabdaḥ bhāktamāhustamanye ।
anye taṃ dhvanisaṃjñitaṃ kāvyātmānaṃ guṇavṛttirityāhuḥ ।
locanam pustakeṣvityabhiprāyema bhāktamāhuriti nityāpravṛttavartamānāpekṣayābhidhānam ।
bhajyate sevyate tadārthena prasiddhatayotprekṣyata iti bhaktirdharmo abhidheyena sāmīpyādiḥ, tata āgato bhākto lākṣaṇiko arthaḥ ।
yadāhuḥ abhidheyena sāmīpyātsārūpyātsamavāyataḥ ।
vaiparītyātkriyāyogāllakṣaṇā pañcadhā matā ।।
iti ।।
bālapriyā uktabhiprāyaka evetyarthaḥ ।
yadi punaśaśabdasya viśeṣārthakatvaṃ, tadā apare punariti vaktavyaṃ, tadapahāya punaśśabdasyādau pāṭhaḥ ।
praguktaprakārāpekṣamuttarasyānantaryandarśayan sambandhamavagamayatīti bhāvaḥ ।
sambandhaścāvatārikayā darśitapūrvaḥ ।
jñāpakāntararañcāha-upeti ।
anyonyāsambaddhatve sati upasaṃhārabhedena bhāvyamiti bhāvaḥ ।
ajagadurityāhu'riti ca prayuktaṃ tadbhāvamāha-abhāvetyādi ।
uktamiti ।
jagadurityaneneti śeṣaḥ ।
pustakeṣu alaṅkāragrantheṣu ।
nityetir iśvaro astītyādivadatra nityapravṛtte vartamāne laḍityarthaḥ ।
anityapravṛtta' iti bhojasūtram ।
bhāktaśabdasyarthaṃ vyākhyātumbhaktiśabdasya karmavyutpattyārtamāhabhajyata ityādi ।
bhañjavyāvṛttaye arthamāhasevyata iti ।
kenetyatrāhapadārtheneti ।
gaṅgādipadalakṣyatīrādyarthenetyarthaḥ nanvatra padārthakartṛkaṃ sevanannāma kimityata āha-utprekṣyata iti ।
padārthena pratīkṣyata ityarthaḥ ।
svabodhanimittatvenāśrīyata iti yāvat ।
atra hetuḥprasiddhatayeti ।
sāmīpyādernimittatvena prasiddhyetyarthaḥ ।
yadvā-padārthena sevyata ityupacāreṇoktam ।
tena ca vaktuḥ pratipatturvā tīrādergaṅgadipadena pratipādane sāmīpyādernimittatvena paryālocanarūpaṃ yadutprekṣaṇantadatra vivakṣitamityāha-prasiddhatayotprekṣyata iti ।
vaktrā pratipatrā veti śeṣaḥ ।
abhidheyena sāmīpyādirdharma iti sambandhaḥ ।
tata āgataḥ sāmīpyādinimittātpratītaḥ ।
sa ka ityatrāhalākṣaṇika iti ।
lakṣya ityarthaḥ ।
atra saṃvādamāha-yadāhurabhidheyena sāmīpyādityādi ।
asyārthaḥ svayameva vakṣyate ।
locanam guṇasamudāyavṛtteḥ śabdasyārthabhāgastaikṣṇyādirbhaktiḥ, tata āgato gauṇo artho bhāktaḥ ।
bhaktiḥ pratipādye sāmīpyataikṣṇyādau śraddhātisayaḥ, tāṃ prayojanatvenoddiśya tata bālapriyā gauṇārthasyāpyuktarītyaiva lābhe api tallābhaḥ prakārāntareṇāpi vaktavya ityāśayenāhaguṇeti ।
guṇasamudāye vṛttiryasya, tasya guṇasamudāyaṃ pratipādayata ityarthaḥ ।
śabdasyeti ।
siṃhādiśabdasyetyarthaḥ ।
siṃhādiśabdā hi siṃhatvādijātiṃ tadviśiṣṭavyakti vā abhidadhānā api svārthāvinābhūtān śauryādiguṇānapyākṣepātpratipādayantīti bhāvaḥ ।
arthabhāgaḥ guṇasamudāyātmakārthaikadeśaḥ ।
taikṣṇyādiḥ śauryādiḥ ।
siṃho māṇavakaityādau śauryāderguṇaikadeśasyaiva pratītiriti bhāvaḥ ।
kecittu-guṇasamudāyavṛtterityāsya guṇādvārā samudāye guṇini māmavakādau vṛttiryasya tasyetyarthamāhuḥ ।
tata iti ।
taikṣṇyāderityarthaḥ ।
sārūpyānnimitatāditi yāvat ।
atha bhaktiśabdasya bhāvavyutpattyāpyarthamāha-bhaktirityādi ।
pratipādye bodhanīye ।
sāmīpyataikṣṇyādāviti ।
nanu gaṅgāyāṃ ghoṣa ityādistale lakṣyatīrādau gaṅgāgatapāvanatvādikameva pratipādyaṃ, na tu sāmīpyādi ।
evaṃ siṃho māṇavaka ityādau māṇavakādau siṃhāditādrūpyaṃ parākramātiśayādikaṃ vā ।
spaṣṭamidaṃ kāvyaprakāśādau ।
vakṣyate caivamupari locane ।
tathā ca sāmīpyataikṣaṇyādāvityuktiḥ kathaṃ saṅgacchata iti cet; atra kecit-pāṭho ayaṃ lekhakapramādāgataḥ pāvanatvādāvityeva paṭhanīyamiti ।
pare tu-sāmīpyādeḥ paramparayā prayojanasādhanatvatsāmīpyapadena pāvanatvādikaṃ taikṣṇyapadena siṃhatādrūpyādikañca lakṣaṇayāvivakṣitamato nāsaṅgatirityāhuḥ ।
addhātiśaya iti ।
śraddhā vakturmanasā bhajanamanusandhānātmakaṃ, tasyā atiśaya ityarthaḥ ।
tāmiti ।
tadviṣayabhūtaṃ pāvanatvādikamityārthaḥ ।
yadvā-addhātiśayaḥ pratipattuḥ pratītiviśeṣaḥ ।
tāmiti ।
śraddhātiśayarūpabhakterityarthaḥ ।
āgataḥ prayuktaḥ ।
lākṣaṇikaśceti ।
śabda iti śeṣaḥ ।
vyutpatterabhede api prakṛtibhedenārthāntaramāha mukhyasya ceti ।
bhaṅgo bhaktiriti ।
bhañjidātoḥ ktinniti bhāvaḥ ।
itītyanantaraṃ tata āgato bhākta ityānuṣaṅgaḥ ।
āgataḥ pratītaḥ ।
kathitavyākhyāprakārasya phalamāha-evamityādi ।
locanam āgato bhākta iti gauṇo lākṣaṇikaśca ।
mukhyasya cārthasya bhaṅgo bhaktirityevaṃ mukhyārthabādhā, nimittaṃ, prayojanamiti trayasadbhāva upacārabījamityuktaṃ bhavati ।
kāvyātmānaṃ guṇavṛttiriti ।
sāmānādhikaraṇyasyāyaṃ bhāvaḥyadyapyavivakṣitavācye dhvanibhede aniḥśvāsāndha ivādarśaḥ'ityādāvupacāro asti, tathāpi na tātmaiva dhvaniḥ, tahyatirekeṇāpi bhāvat, vivakṣitānyaparavācyaprabhedādau avivakṣitavācye apyupacāra eva, na dhvaniriti vakṣyāmaḥ ।
tathā ca vakṣyati

bhaktyā bibharti naikatvaṃ rūpabhedādayaṃ dhvaniḥ ।

ativyāpterathāvyāpterna cāsau lakṣyate tathā ।।
iti ।
।
kasyaciddhvanibhedasya sā tu syādupalakṣaṇam ।
iti ca ।
bālapriyā bhaṅgarthavyākhyānasya mukhyārthabādhārūpabījasiddhiḥ, sevanarūpārthavyākhyānasya nimittasiddhiḥ, śraddhātiśayārthavyākhyānasya prayojanasiddhiśca phalamiti bhāvaḥ ।
trayaśabdena sambhūyaiva bījatvamiti darśayati-upacārabījamiti ।
upacāro nāma lakṣaṇā gauṇī ca ।
lakṣaṇayā gauṇyā ca vyavahāraḥ ।
lakṣyagauṇārthabodho vā ।
upacāro nāmānyatra anyāvāpa iti kecit ।
nanu dhvanirnāma guṇavṛttivyātirekī nāstīti vaktavye sāmānādhikaraṇyena nirdeśasya ko abhiprāya ityata āha-sāmānādhikaraṇyasyeti ।
ataṃ bhāktam' iti mūle adhvanisaṃjñitam' ityādinā vṛttau ca sāmānādhikaraṇyena nirdeśasyetyarthaḥ ।
asmin pakṣe kāvyātmānamityādipratīkadhāraṇanneti bodhyam ।
padayossāmānādhikaraṇyannāmaikadharmibodhakatvam ।
ayaṃ bhāva iti ।
dhvaniguṇavṛttyostādātmayameva dhvanivādibhirnnirasanīyaṃ, na tu dhvanerasarvathopacārasparśitvamapītyamumarthandyotayituṃ siddhāntaviruddhatādātmyapakṣopakṣepārtho ayaṃ sāmānādikaraṇyena nirdeśa iti bhāva ityarthaḥ ।
tameva bhāvaṃ vivṛṇoti-yadyapītyādi ।
upacāra iti ।
guṇavṛttirityarthaḥ ।
tadātmā upacārātmā ।
tadvyatirekeṇāpi upacāraṃ vināpi ।
bhāvāt dhvanessatvāt ।
kutretyata āha-vivakṣitānyapara vācyaprabhedādāviti ।
avivakṣitavācya iti ।
avivakṣitavācyadhvanāvityarthaḥ ।
vakṣyāma iti ।
rāmo asmītyādāviti bhāvaḥ ।
vakṣyatīti ।
mūlakāra iti śeṣaḥ vṛttau agumavṛttiri'ti bhāktaśabdasya vyākhyānaṃ tatpadena prakṛte vivakṣitānarthānvivṛṇotiguṇā ityādinā ।
upāyaiḥ nimittaiḥ ।
yadyapi ca dhvaniśabdasaṃkīrtanena kāvyalakṣaṇavidhāyibhirguṇavṛttiranyo vā na kaścitprakāraḥ prakāśitaḥ, tathāpi amukhyavṛttyā kāvyeṣu vyāvahāraṃ locanam guṇāḥ sāmīpyādayo dharmāstaikṣṇyādayaśca ।
tairupāyairvṛttirarthontare yasya, tairupāyervṛttirvā śabdasya yatra sa guṇavṛtti- śabdo artho vā ।
gumadvārema vā vartanaṃ guṇavṛttiramukhyo abhidāvyāpāraḥ ।
etaduktaṃ bhavatidhvanatīti vā, dhvanyata iti vā, dhvananamiti vā yadi dhvaniḥ, tathāpyupacaritaśabdārthavyāpārātirikto nāsau kaścit ।
mukhyārthe hyabhidhaiveti pāriśeṣyādamukhya eva dhvanaḥ, tṛtīyarāśyabhāvāt ।
nanu kenaitaduktaṃ dvanirguṇavṛttirityāsaṅkyāhayadyapi ceti ।
anyo veti ।
bālapriyā arthāntare tīrādau māṇavakādau ca ।
yasya gaṅgādisiṃhādiśabdasya ।
yatreti ।
tīrādyarthe ityarthaḥ ।
guṇadvāreṇā sāmīpyataikṣṇyādidvāreṇa ।
vartanamiti vṛttiśabdārthavivaraṇam ।
paryavasitamāhaamukhya iti ।
amukhya ityanena lakṣaṇāgauṇyardvayorgrahaṇam ।
kiṃ tata ityata āhaetadityādi ।
upacariteti ।
guṇavṛttiśabdapratipādyebhyaḥ śabdārthavyāpārebhyo atirikta ityarthaḥ ।
asau kaścit dhvanirnāma kaścit ।
nanu yadi dhvanyabhāvābhiprāyeṇa dhvanerguṇavṛtyabhedaḥ sādhyate, tarhyabhidhāyā abhedo api sādhyatāmityātrāha-mukhyārtha iti ।
evakāreṇa nātra dhvananasya sambhāvanāpīti darśayati ।
phalitamāha-itīti ।
pāriśeṣyāditi ।
śiṣyamāṇe saṃpratyayaḥ pariśeṣaḥ, sa eva pāriśeṣyam, tasmādityarthaḥ ।
amukhya eva guṇavṛttireva ।
atra hetuḥ-tṛtīyeti ।
vācakavācyābhidhārūpaḥ prathamo rāśiḥ, lakṣakalakṣyalakṣaṇārūpo dvitīyaḥ, vyañjakavyaṅgyavyañjānarūpastṛtīyo bhavadabhimataḥ, tasyābhāvādityarthaḥ ।
tathā ca dhvanirnāma guṇavṛttireva, amukhyatvāditi phalitam ।
nanvityādi ।
iti śabdasyobhayatra sambandhaḥ ।
iti kenoktaṃ ityāśaṅkyāheti ।
ayadyapī'tyādinā śaṅkāṃ kṛtvā atatāpī'tyādinā samādhānamāha ityarthaḥ ।
vṛttau aanyo ve'tyātra guṇavṛtternyo mukhya ityarthabhramaḥ syādato vyācaṣṭa-guṇoti ।
vāśabdo dṛṣṭāntārthaḥ ।
yathā abhāvavādibhirdhvanirguṇālaṅkāraprakāra iti noktaṃ, tathā bhāktavādibhiripi dhvanirguṇavṛttiriti kaṇṭhato noktamityarthaḥ ।
darśayatā dhvanimārgau manākspṛṣṭo api na lakṣita iti pariklpyaivamuktam-'bhāktamāhustamanye' iti ।
locanam guṇālaṅkāraprakāra iti yāvat ।
darśayateti ।
bhaṭṭoṭbhaṭavāmanādinā ।
bhāmahenoktaṃ'śabdāśchandobhidānārthāḥ' iti abhidhānasya śabdādbhedaṃ vyākhyātuṃ bhaṭṭodbhaṭo babhāṣe'śabdānābhidhānamabhidhāvyāpāro mukhyo guṇavṛtiśca' iti ।
vāmano api asāddaśyāllakṣaṇā vakroktiḥ' iti ।
manākspṛṣṭa iti ।
taistāvaddhvanidigunmīlitā, yathāliśitapāṭhakaistu bālapriyā darśayate'ti manāk sparśe hetuḥ ।
atraikavacanaṃ sāmānyāmiprāyakam ।
anena kāvyalakṣaṇavidhāyina eva vivakṣitā ityāśayena pūrayati-bhaṭṭetyādi ।
krameṇa tadvacane darśayati-bhāmahenetyādi "itihāsāśrayāḥ kathāḥ ।
lokoyuktiḥ kalāśceti mantavyāḥ kāvyahetavaḥ" iti śiṣṭaṃ pādatrayam ।
ityuktamityanvayaḥ ।
tataḥ kimityata āha-abhidhānasyeti ।
atreti śeṣaḥ ।
vāmano apīti babhāṣe ityānuṣaṅgaḥ ।
sādṛśyāditi ।
vakroktiḥ tannāmālaṅkāraḥ ।
tathā cā'bhidhānam' iti vacanena bhāmaho aguṇavṛtti'riti vacanena bhaṭṭoṭbhaṭo alakṣaṇe'ti vacanena vāmanaśca kāvyeṣu guṇavṛtyā vyavahāraṃ darśitavanta iti phalitārthaḥ ।
adhvanimārgo manāk spṛṣṭo api na lakṣitaḥ aityamuṃ bhāgaṃ pūrvaṃpakṣopakṣepānuguṇyena vyācaṣṭe-taistāvadityādi ।
sampratipattau tāvacchabdaḥ ।
adhvanimārgo manākspṛṣṭa' ityasya vivaraṇaṃ-dhvanidigunmīliteti ।
guṇavṛtteḥ prayojanāvinābhāvātprayojanasya ca vakṣyamāṇavidhayā vyañjanavyāpāraikagocaratvacca guṇavṛtyā vyacavahāraṃ darśayadbhireva bhāmahabhaṭṭodbhaṭādibhiḥ dhvanergamakaṃ pradarśitamityarthaḥ ।
tairdhvanimārgasya sparśe api lakṣaṇakaraṇena pṛthak tatsvarūpasyānirūpaṇādguṇavṛttireva dhvaniḥ, na tadatirikta iti taduktimarthasiddhāmupajīvyedaṃ bhāktavādaprasthānaṃ pravṛttamityāha- yathālikhitetyādi ।
tu śabdaḥ parantvityarthe na lakṣita ityāsya vyākhyānamtatsvarūpaviveko na kṛta iti ।
kecitpunarlakṣaṇakaraṇaśālīnabuddhayo dhvanestattvaṃ girāmagocaraṃ sahṛdayahṛdayasaṃvedyameva samākyātavantaḥ ।
tenevaṃvidhāsu vimatiṣu sthitāsu sahṛdayamanaḥprītaye locanam svarūpavivekaṃ kartumaśaknuvadbhistatsvarūpaviveko na kṛtaḥ, pratyutopālabhyate, abhagranārikelavat yathāśrutatadgranthodgrahaṇamātreṇeti ।
ata evāhaparikalpyaivamuktamiti ।
yadyevaṃ na yojyate tadā dhvanimārgaḥ spṛṣṭa iti pūrvapakṣābhidhānaṃ virudhyate ।
śālīnabuddhaya iti ।
apragalbhamataya ityarthaḥ ।
ete ca traya uttarottaraṃ bhavyabuddhayaḥ ।
bālapriyā atra hetuḥ-svarūpavivekaṃ kartumasaknuvadbhiriti ।
tairityanuṣaṅgaḥ ।
aśaktau heturyarthatyādi ।
lekhanānatikrameṇa lakṣyabhūtāni dhvanikāvyayāni paṭhitavadbhirityarthaḥ ।
yadvā-yathetyupamāyāṃ likhitapāṭhakairivetyarthaḥ ।
aviśeṣajñairita yāvat ।
na kevalaṃ dhvanisvarūpavivekākaraṇameva, vivecanarhatatsvarūpāpalāpaścetyāha-pratyutetyādi ।
upālabhyate pratikṣipyate ।
tairityanuṣaṅgaḥ ।
dhvaniriti śeṣaḥ ।
upālambho ayaṃ bhāmahādīnāmanumeyo, bhaṭṭoṭabhagranthaṭīkākārādīnāṃ tu pratyakṣaḥ ।
abhagnānārikelavaditi ।
ṣaṣṭyantādvatiḥ ।
udgrahaṇamityanenāsya sambandhaḥ ।
upālambhe hetuṃ darśayati-yathāśruteti ।
yathāśrutaṃ vicāraṃ vinā yattadgranthānāṃ lakṣyabhūtānāṃ dhniyuktakāvyagranthānāmudgrahaṇaṃ dhāraṇaṃ tanmātreṇetyarthaḥ ।
aabhagnanārikelakalpayathāśrute'ti ca pāṭhaḥ ।
ata eveti ।
uktārthābhiprāyādevetyarthaḥ ।
vṛttau aitī'ti hetau ।
aiti parikalpye'tyāderayamarthaḥyato bhaṭṭoṭbhaṭādibhirdhvanimārgasparśamātraṃ kṛtaṃ, na tu dhvanisvarūpavivecanaṃ, pratyuta tadupālambhaśca, tato hetorbhaktireva dhvanirna tadatirikta iti tadabhiprāyamuktiparyantaṃ kalpayitvā abhāktamāhustamanye' ityuktamiti ।
nanu adhvanamārga' ityādigranthaḥ kimarthamevaṃ vyākhyātaḥ? dhvanermārgaḥ-mṛgyate anviṣyate vicāryate iti mārgaḥ avivakṣitavācyalakṣaṇo bhedaḥ spṛṣṭaḥ jñāta iti kuto na vyākhyāta ityata āhayadyevamityādi ।
virudhyata iti ।
dhvanyavāntarabhedasya jñāne sati guṇavṛttireva dhvanirna tadatirikta iti vacanamasaṅgataṃ bhavedityarthaḥ ।
yadvā-nanu ana lakṣita' iti grantho na dṛṣṭa iti yathāśrutārthaparatayā kuto na vyākhyāta ityata āhayadyevamityādi ।
ana lakṣita' iti grantha iti śeṣaḥ ।
virudhyata iti ।
dhvaneḥ spṛṣṭatvasyāddaṣṭatvasya ca vacanaṃ viruddhaṃ syādityarthaḥ ।
vipratipattiprakārāṇāmeṣāmuktau kramo vivakṣita ityāhaeta ityādi ।
abhāvavāditrayamekīkṛtya traya ityuktiḥ ।
bhavyabuddhayaḥ sadbuddhayaḥ ।
bhavyabuddhitvaṃ vivicya darśayatiprācyā ityādi ।
pracyāḥ abhāvavādinaḥ ।
sarvathā prakāratrayeṇāpi ।
tatsvarūpaṃ brūmaḥ ।
locanam prācyā hi viparyastā eva sarvathā ।
madhyamāstu tadrūpaṃ jānānā api sandahenāpahnuvate ।
antyāstvanapahnuvānā api lakṣayituṃ na jānata iti krameṇa viṣaryāsasandehājñānāprādhānyameteṣām ।
teneti ।
ekaiko apyayaṃ vipratipattirūpo vākyārtho nirūpaṇe hetutvaṃ pratipadyata ityekavacanam ।
evaṃvidhāsu vimatiṣviti nirdhāraṇe saptamī ।
āsu madhye eko api yo vimatiprakārastenaiva hetunātatsvarūpaṃbrūma iti, dhvanisvarūpamabhidheyam, abhidānābhidheyalakṣaṇo bālapriyā viparyastāḥ dehātmavādicārvākā iva viparyayajñānayuktāḥ ।
madhyamāḥ bhāktavādinaḥ ।
tuśabdaḥ pūrvebhyo viśeṣaṃ dyotayati, tamāhatadrūpaṃ jānānā apīti ।
sammugdhatayā yatkiñjidasti vācyātiriktamiti tadrūpaṃ jānanto apītyarthaḥ ।
sandahena mukhyaguṇavṛttivyatiriktavyāpārasya astitvanāstitvābhyāṃ sandehena apahnuvate ।
anihnuvata' iti ca pāṭhaḥ ।
anapahnuvānā iti ।
tadrūpamityanuṣaṅgaḥ ।
aanihnuvānā' iti ca pāṭhaḥ ।
lakṣayitumiti ।
dhvanimiti śeṣaḥ ।
phalitamāhaitīti ।
viparyāsasyā dhvanisvarūpajijñāsāṃ prati pratibandhakatvaṃ, sandehasya tvanukūlatvalamatastadvatoḥ pūrvāpekṣayottarasyotkarṣaḥ ।
antyasya tu lakṣaṇakaraṇamātraviṣayakājñānam ।
tasya sukhocchedyatvādubhayāpekṣayāpyutkarṣa iti bhāvaḥ ।
ekaiko apīti ।
kimuta traya ityapiśabdārthaḥ ।
ityekavacanamiti ।
atene'tyatra tatpadena pūrvavākyatrayārthāḥ parāmṛśyante ।
tṛtīyayā teṣāṃ dhvanisvarūpavacane hetutvamucyate ।
ekavacanena tu teṣāṃ pratyekaṃ hetutvamastīti bodhyata iti bhāvaḥ ।
uktarthānuguṇaṃ vṛttiṃ vivṛṇāti-evamityādi ।
nirdhāraṇe saptamīti ।
na tu bhāvalakṣaṇe saptamīti bhāvaḥ ।
nirdhāraṇaṃ prakaṭayannāha-āsvityādi ।
vṛttau atene'tyasya vyākhyānaṃ aevam' ityādi asthitāsvi'tyantam ।
tatra ekenāpīti pūraṇīyamityāśayenāha-eko apītyādi ।
atasyābhāvaṃ jagaduḥ' atena tatsvarūpaṃ brūmaḥ abhāktamāhuḥ' tasyahi dhvaneḥ svarūpaṃ sakalasatkavikāvyopaniṣadbhūtamatiramaṇīyamaṇīyasībhirapi cirantanakāvyalakṣaṇavidhāyināṃ buddhibhiranunmīlitapūrvam, locanam dhvaniśāstrayorvaktṛśrotrorvyutpādyavyutpādakabhāvaḥ sambandhaḥ, vimitinivṛttyā tatsvarūpajñānaṃ prayojanam, śāstraprayojanayoḥ sādhyasādhanabhāvassambandha ityuktam ।
atha śrotṛgataprayojanaprayojanapratipādakaṃ asahṛdayamanaḥprītaye' iti bhāgaṃ vyākhyātumāha-tasya hīti ।
vimatipadapatitasyetyarthaḥ ।
dhvaneḥ svarūpaṃ lakṣayatāṃ sambandhini bālapriyā atena brūmaḥ' akecidūcuḥ' tena brūmaḥ' iti pṛthak pṛtak yojanā labhyata iti bhāvaḥ ।
avatārikoktarītyā atena tatsvarūpaṃ brūma' ityanena pradarśitamabhidheyādikaṃ śrotṛpravṛttyaṅgaṃ prasaṅgāddarśayati-dhvanisvarūpamityādi ।
abhidhānābhidheyalakṣaṇa iti ।
abhidhāyakābhidheyabhāvasvarūpa ityārthaḥ ।
atra vyutkramema nirdeśaḥ ।
evamuparyapi bodhyam ।
pratipādyapratipādakabhāva it yāvat ।
sambandha ityanenānvayaḥ ।
vyutpādyeti ।
vyutpādakavyutpādyabhāva ityarthaḥ ।
vimatinivṛttyeti ।
dhvanisvarūpaviṣayakavimatinivṛttyā sahitamityarthaḥ ।
vipratipattyupanyāsapūrvakaṃ atena brūma' ityuktyā vimatinivṛtteḥ prayojanatvaṃ labhyata iti bhāvaḥ ।
prayojanamiti ।
tatsvarūpavacanasya prayojanamityarthaḥ ।
sādhyeti ।
sādhanasādyabāva ityarthaḥ ।
ityuktamiti ।
tena atatsvarūpaṃ brūma' ityanenoktārthāḥ pradarśitā ityārthaḥ ।
athetyādi ।
otṛgateti ।
śrotṛgataṃ prayojanaṃ pūrvektaṃ vimatinivṛttyā saha dhvanisvarūpajñānaṃ tasya yatprayojanaṃ prītirūpaṃ tatpratipādakamityarthaḥ ।
alakṣayatā'mityādibhāgasyaiva asahṛdaye'tyādyaṃśavyākhyārūpatvādavaśiṣṭasya taccheṣatvācca vyākhyātumāhe tyuktaṃ, na tu vyācaṣṭa iti ।
tacchabdasya prakaraṇasiddhamarthamāha-vimatīti ।
vyavahitatvenānvayaṃ darśayan vyācaṣṭe-dhvanerityādi ।
vṛttau aānanda' iti prītipadārthakathanam ।
locanam manasi ānando nirvṛtyātmā camatkārāparaparyāyaḥ, pratiṣṭāṃ parairviparyāsādyupahatairanunmūlyamānatvena sthemānaṃ, labhatāmiti prayojanaṃ sampādayituṃ tatsvarūpaṃ prakāśyata iti bālapriyā tenātra vivakṣitamāhanirvṛttyātmeti ।
nanu hetvantaraprāpitāpratiṣṭatva eva apratiṣṭāṃ labhatām' ityukteḥ prasaktirityata āha-parairityādi ।
paraiḥ abhāvavādyādibhiḥ ।
viparyāsādītyādipadena sandehalakṣaṇakaraṇājñānayoḥ saṅgrahaḥ ।
anunmalyamānatvena anucchidyamānatvena ।
yathā parairucchidyamāno na bhavati tathetyarthaḥ ।
pratiṣṭāpadavivaraṇamsthemānamiti ।
sthiratayā vartamānamityarthaḥ ।
alabhatāmitī'ti vṛttisthenetipadena gamyamānamarthamāgaiti prayojanaṃ sampādayitumiti ।
kārikāyāṃ aprītaye' ityatraprītiṃ sampādayitumityarthe akriyārthe' tyādisūtreṇa caturthīti bhāvaḥ ।
adhvaneḥ svarūpa'mityasya alakṣayatā'mityetatkarmatayā, aprakāśyata' ityatra prathamāntatayā tadanuṣaṅgaṃ darśayannāhatatsvarūpamiti ।
saṅgatiriti ।
sambandha ityarthaḥ ।
atra atena tattvarūpaṃ brūma' ityuktyā vimitinivṛttestatsvarūpavacanaprayojanatvaṃ yadyapi labhyate, tathāpi tasyāḥ na mukhyaprayojanatvam, kintu prītereva ।
sā tu prīteraṅgamityetatpara'stene'tyādicaturthapāda locanam saṅgatiḥ ।
prayojanaṃ ca nāma tatsampādakavastuprayoktṛtāpārāṇatayaiva tathā bhavatītyāśayena aprītaye tatsvarūpaṃ brūma' ityekavākyatayā vyākhyeyam ।
tatsvarūpaśabdaṃ vyācakṣāṇaḥ saṃkṣepeṇa tāvatpūrvodīritavikalpapañcakoddharaṇaṃ sūcayati-sakaletyādinā ।
sakalaśabdena satkaviśabdena ca prakāralese kasmiṃściditi nirākaroti ।
atiramaṇīyamiti bhāktādvyatirekamāha ।
na hi asiṃho baṭuḥ' agaṅgāyāṃ ghoṣaḥ' ityatra ramyatā kācit ।
upaniṣadbhūtaśabdena tu apūrvasamākhyāmātrakaraṇa ityādi nirākṛtam ।
aṇīyasībhirityādinā guṇālaṅkārānantarbhūtatvaṃ sūcayati ।
atha cetyādinā atatsamayāntaḥpātina' bālapriyā ityamumartha prayojanapadārthanirvacanapūrvakaṃ pradarśayati-prayojanañcetyādi ।
taditi ।
tasya prayojanasya sampādakaṃ yadvastu tasya, tatpratīti yāvat ।
yā prayoktṛtā prayojakatā, sā prāṇo yasya tadbhāvenaiva tatprerakatvasvabhāvaśālitayaiveti yāvat ।
tathā prayojanam ।
bhavatīti ।
abhātī'ti ca pāṭhaḥ ।
nāmeti prasiddhau ।
anena prayuṅkte prerayatīti prayojanapadavyutpattirdarśitā ।
ityāśayeneti ।
atra vimatinivṛtteḥ na dhvanisvarūpavacanaprayojakatā, tajjñānavattasyāḥ svayamapuruṣārthatvāt ।
kintu prītereveti saiva tasya mukhyaṃ prayojanam ।
vimatinivṛttistu tadaṅgamevetyabhiprāyeṇetyarthaḥ ।
ityekavakyatayeti ।
ityevaṃvidhaviśiṣṭaikārthapratipādakatayetyarthaḥ ।
vyākhyeyamiti ।
vyākhyātavyamityarthaḥ ।
atastathā tanmūlaṃ vṛttikṛtā vyākhyātamiti vimatinivṛtterapi mukhyaprayojanatvasambhave atena tatsvarūpaṃ brūmaḥ' asahṛdayamanaḥprītaye tatatsvarūpaṃ mūḥ' iti ca vyākhyeyatayā vākyabhedaḥ syāditi ca bhāvaḥ ।
yadvā-vyākhyeyamityatra vyākhyā iyamiti chedaḥ ।
iyaṃ vyākhyā vṛttikṛto vyākhyā ।
ityekavākyatayā ityasya yā ekavākyatā tatpradarśiketyarthaḥ ।।
asakale'tyādidhvanisvarūpaviśeṣaṇaprayojanaṃ darśayatitatsvarūpaśabdamityādinā ।
saṃkṣepeṇeti ।
uttaratra vistareṇa kariṣyati ।
saṃkṣepeṇa vistareṇa ca pratikṣepam ।
iti nirākarotīti ।
yataḥ sakalaśabdena nikhilaviṣayavyāptatvaṃ satkaviśabdena pramāṇasiddhatvātprādhānyaṃ coktaṃ, tasmādakhilakāvyaviṣayavyāptyamāvakṛtamaprādhānyakṛtaṃ vā prakāraleśatvaṃ nirākṛtamityartha ।
vyatirekaṃ vailakṣaṇyam ।
nahīti ।
parākramātiśayādivyaṅgyasadbhāve api tayorvākyayorguṇālaṅkāropaskṛtaśabdārthatmakakāvyatvābhāvānnātyantaramaṇīyatetyarthaḥ ।
upaniṣadbhūteti ।
kāvyatattvānabhijñairdurjñeyatvādatirahasyabhūtetyarthaḥ ।
anena sarvotkṛṣṭatvapradarśanātsamākhyāmātratvasya nirāsaḥ sūcita ityahaupaniṣadityādi ।
sūcayatīti ।
vṛttau aaṇīyasībhirapī'ti ।
sūkṣmatarābhiratiniśitābhirapītyarthaḥ ।
tāddaśībhirbuddhibhiraprakāśitapūrvasya kathaṃ sthūlabuddhisaṃvedyaguṇādyantarbhūtatvamiti bhāvaḥ ।
atha ca rāmāyaṇamahābhārataprabhṛtini lakṣye sarvatra prasiddhavyavahāraṃ lakṣayatāṃ sahṛdayānāmānando manasi labhatāṃ pratiṣṭhāmiti prakāśyate ।।

locanam ityādinā yassāmayikatvaṃ śaṅkitaṃ tanniravakāśīkaroti ।
rāmāyaṇamahābhārataśabdenādikaveḥ prabhṛti sarvaireva sūribhirasyādaraḥ kṛta iti darśayati ।
lakṣayatāmityanena vācāṃ sthitamaviṣaya iti parāsyati ।
lakṣyate aneneti lakṣo lakṣaṇam ।
lakṣema virūpayanti lakṣayanti, teṣāṃ lakṣaṇadvāreṇa nirūpayatāmitayarthaḥ ।
sahṛdayānāmiti ।
yeṣāṃ kāvyānuśīlanābhyāsavaśādviśadībhūte manomukure varṇanīyatanmayībhavanayogyatā te svahṛdayasaṃvādabhājaḥ bālapriyā anenādyābhāvavādo nirākṛtaḥ ।
iti parāsyatīti ।
atatsvarūpaṃ brūma' ityasya lakṣaṇapradarśanena dhvanisvarūpaṃ prakāśayāma iti svalvarthaḥ ।।
tataśceha pradarśitalakṣaṇadvārā sahṛdayānāṃ dhvanernirūpaṇaṃ bhavati ।
evaṃ coktanirāsaḥ sidhyatīti bhāvaḥ ।
nirvacanapūrvakamuktabhūpapādayati-lakṣyata ityādi ।
iti lakṣo lakṣaṇamiti ।
lakṣaśabdaḥ karaṇaghañanta iti bhāvaḥ ।
lakṣeṇeti ।
lakṣaśabdāt "prātipadikāddhātvartha' ityanena nirūpaṇārthe ṇijiti bhāvaḥ ।
aprasiddhārthakatvātsahṛdayapadaṃ vyācaṣṭe-yeṣāmityādi ।
kāvyānāmunuśīlanaṃ śabdapāṭho arthānusandhānaṃ ca ।
tasya abhyāsaḥ paunaḥpunyaṃ tadvaśāt ।
viśādīti ।
viśadībhāvo rasāveśainmukhyam ।
manasau mukurarūpaṇena svato vaiśadye api saṃskāravaśādatirekaḥ prakāśyate ।
varṇanīyeti ।
varṇanīyaṃ nāyakādivibhāvādi ।
tanmayībhavanasya tattādātmyāpattirūpasya yogyatā sāmarthyamityarathaḥ ।
ate sahṛdayā' iti sambandhaḥ ।
ucyanta iti śeṣaḥ ।
anena rūḍhirdarsitā ।
yogamapyāha-sveti ।
svahṛdayameva saṃvādaḥ saṃvādakapramāṇaṃ, tadbhājaḥ vimalatareṇa hṛdayena sahavartanta ityavayavārthaḥ ।
yadvā-svasmin kavihṛdayaṃ saṃvādakatvena bhajantīti tathā ।
asman pakṣe samānaṃ hṛdayaṃ yeṣāmiti bahuvrīhiriti bhāvaḥ ।
locanam sahṛdayāḥ ।
yathoktam yo artho hṛdayasaṃvādī tasya bhāvo rasodbhavaḥ ।
śarīraṃ vyāpyate tena śuṣkaṃ kāṣṭamivāgrinā ।।
iti ।।
ānanda iti ।
rasacarvaṇātmanaḥ prādhānyaṃ darsayan rasadhvanereva sarvatra mukhyabhūtamātmatvamiti darśayati ।
tena yaduktam dhanirnāmāparo yo api vyāpāro vyañjanātmakaḥ ।
tasya siddhe api bhede syātkarvye aśatevaṃ na rūpatā ।।
iti padapahastitaṃ bhavati ।
tathā hyabhidhābhāvanārasacarvaṇātmake api tryaṃśe kāvye rasacarvaṇā tāvajjīvitabhūteti bhavato apyavivādo asti ।
yathoktaṃ tvayaiva kāvye rasayitā sarvo na boddhā na niyogabhākt ।
iti ।
bālapriyā uktārthe pramāṇamāha-yathoktamiti ।
yo artha iti ।
yaḥ hṛdayasaṃvādī svahṛdayena tanmayībhavanalakṣaṇasaṃvādaśīlaḥ, tadviṣayaḥ sahṛdayaślādhyo vibhāvādilakṣaṇo arthaḥ ।
tasya bhāvaḥ ।
bhāvanā nirantaracarvaṇā ।
rasodbhavaḥ carvaṇāprāṇasya rakasyābhivyaktihetuḥ ।
śarīramityādi ।
tenārthena hṛdayavyāptipūrvakaṃ sahṛdayaśarīramapi vyāpyate ।
ata eva pulakādyāvirbhāvaḥ ।
śuṣkaṃ kāṣṭaṃ na śilādi ।
anena dṛṣṭāntena dārṣṭāntike ratyādivāsanāsatvamapyāsūtritam ।
śuṣkamityanena kāvyānuśīlanakṛtamanovaiśadyañca ।
ānandapadopādānaphalamāha-rasetyādi ।
rasacarvaṇaivātmā svarūpaṃ yasya sa ānandaḥ tasya ।
prādhānyaṃ vastvalaṅkāradhvanibhyāṃ pradhānyam ।
darsayatīti ।
vastvalaṅkāraraseṣu rasadhvanereva prādhānyamitarayostu tatparyavasāyitayā gaiṃṇamiti darśayitumetaduktamityarthaḥ ।
etatparadarśanena parapakṣo api nirākṛta ityāha-tenetyādi ।
tena rasadhvanermukhyatvapradarśanena ।
yaduktamiti ।
bhaṭṭanāyakeneti śeṣaḥ ।
tadapahastitaṃ nirākṛtamiti sambandhaḥ ।
dhvaniriti ।
nāmetyanena pārokṣyaṃ darśayan svānabhimatatvaṃ sūcayati ।
aparaḥ abhidhābhāvanābhyāṃ bhinnaḥ ।
yo apīti ।
ayuktasyāṅgīkāradyetako apiśabdaḥ ।
tasyeti ।
tasya abhidhābhāvanābhyāṃ bhede siddhe api ।
vastuto nirūpyamāṇe bhedo na sidhyatīti bhāvaḥ ।
syāditi ।
tasya kāvye aṃśatvaṃ syāt rūpatā ātmatvarūpamaṃśitvam ।
na syādityarthaḥ ।
dhvaniḥ kāvyāṃśabhūtaḥ śabdavāyāpāratvādabhidhāvaditi prayogaḥ ।
rasadhvanerātmatvapradarśanamātrema kaścametadapahasti tamityata upapādayati-tathāhītyādi ।
abhidhā mukhyā amukhyā ca ।
bhāvanā bhāvakatvam ।
rasacarvaṇā bhogakṛtvam ।
etadupari vakṣyate ।
tryaṃśe apītyanvayaḥ ।
tvayeti bhaṭṭanāyakenetyarthaḥ ।
kāvya iti ।
rasayitā rasacarvaṇāśīlaḥ ।
sarvaḥ kāvye adhikārīti śeṣaḥ ।
na boddhā itihāsādāviva boddhā sarvo na, tathā na niyogabhāk vedādāviva niyojyaḥ locanam tadvastvalaṅkāradhvanyabhiprāyeṇāṃśamātratvamiti siddhasādhanam ।
rasadhvanyabhiprāyeṇa tu svābhyupagamaprasiddhisaṃvedanaviruddhamiti ।
tatra kavestāvatkīrtyāpi prītireva sampādyā ।
yadāha-'kīrti svargaphalāmāhuḥ' ityādi ।
śrotṝṇāṃ ca vyutpattiprītī yadyapi staḥ,yathoktam dharmārthakāmamokṣeṣu vaicakṣaṇyaṃ kalāsu ca ।
karoti kīrti prītiṃ ca sādhukāvyaniṣevaṇam ।।
iti ।।
tathāpi tatra prītireva pradhānam ।
anyathā prabhusaṃmitebhyo vedādibhyo mittrasaṃmitebhyaścetihāsādibhyo vyutpattihetubhya- ko asya kāvyarūpasya vyutpattihetorjāyāsaṃmititvalakṣaṇo bālapriyā sarvaḥ na adhikārīti śeṣaḥ ।
kintu rasayitaivetyarthaḥ ।
anena rasacarvaṇāyā adhikārasampādakatvavacanena tasyāḥ prādhānyema jīvitatvamuktameveti bhāvaḥ ।
kecittu kāvyesarvaḥ sarvo vyāpāraḥ ।
rasayitā kānteva rasacarvaṇāhṛt ।
na boddhā bandhuriva na bodhayitā ।
na niyogabhāk prabhuriva na niyogakartetyartha iti vyācakṣate ।
taditi ।
tasmādityarthaḥ ।
yadvā-tvaduktamityarthaḥ ।
aṃśamātratvamityetadvastvalaṅkāradhvanyabhiprāyeṇa cettadā siddhasādhanam ।
rasadhvanerevāṃśitvenetaradhvanyoraṃśatvasya dhvanivādinaḥ siddhasya sādhanamityarthaḥ ।
raseti ।
aṃśamātratvamitītyanuṣajyate ।
svābhyupagameti ।
svasiddhāntalakṣyaprasiddhisahṛdayānubhavairviruddhamityarthaḥ ।
nanu kīrtyādiphalāntarāṇāmapi sattvāt asahṛdayamanaḥprītaye' ityasyopalakṣaṇatvamabhyupetya tānyapi kuto noktānītyatrāhatetretyādi ।
tatra iti prādhānyenānanda evokta iti sambandhaḥ ।
tatra kāvye ।
svargeti ।
svargaḥ niratiśayānandaḥ phalaṃ yasyāstām ।
śaṅkate-śrotṝṇāmiti ।
vyutpattim ।
kāvyaniṣevaṇamiti anibandhanam' iti ca pāṭhaḥ ।
samādhattetathāpi tatreti ।
tatra vyutpattiprītyormadhye ।
pradhānaṃ pradhānaphalam ।
vipakṣe bādhakapradarśananenoktaṃ draḍhayatianyathetyādi ।
anyathā prītirūpradhānaphalakatvābhāve ।
asya kāvyarūpasya vedādibhyaḥ itihāsādibhyaśca ko viśeṣaḥ? vyutpattihetutvasya samānatvena viśeṣo va syādityarthaḥ ।
vyutpattihetutvaṃ triṣvapi sādhāraṇamiti darśayitumubhayatroktiḥ ।
locanam veśeṣaḥ iti prādhānyenānanda evoktaḥ ।
caturvargavyutpatterapi cānanda eva pāryantikaṃ mukhyaṃ phalam ।
ānanda iti ca granthṛto nāma ।
tena sa ānandavardhanācārya etacchāstradvārema sahṛdayahṛdayeṣu pratiṣṭāṃ devatāyatanādivadanaśvarīṃ sthitiṃ gacchatviti bhāvaḥ ।
yathoktam- upeyuṣāmapi divaṃ sannibandhavidhāyināma ।
āsta eva nirātaṅkaṃ kāntaṃ kāvyamayaṃ vapuḥ ।।
iti ।।
yathā manasi pratiṣṭā evaṃvidhamasya manaḥ, sahṛdayacakravartī khatvayaṃ granthakṛditi yāvat ।
yathā'yuddhe pratiṣṭā paramārjunasya' iti ।
svanāmaprakajīkaraṇaṃ śrotṝṇāṃ pravṛttyaṅgameva bālapriyā vadādiprabhṛtīnāṃ prabhvadisammitatvaṃ kāvyapradīpādau vivṛtam ।
ukta iti ।
kārikāyāṃ phalatvenokta ityarthaḥ ।
bhāmahavanacanaṃ tu dharmādivyutpatteḥ kīrteścāṅgatayā phalatvābhiprāyakaṃ, na tu mukhyatayetyāha-caturvargeti ।
caturvargavyutpatterapi ca pāryantikaṃ phalamānanda eveti sambandhaḥ ।
api cetyanena kīrteḥ samuccayaḥ ।
asahṛdayānāmānanda' ityadigranthamanyathāpi vyācaṣṭe-ānanda iti ।
anāma ce'ti sambandhaḥ ।
yathā bhīmasenādeḥ bhīmādināma, tatheti bhāvaḥ ।
teneti ।
nāmatvena hetunetyarthaḥ ।
iti bhāva ityanenāsya sambandhaḥ ।
saḥ mūlagranthakāraḥ ।
etacchāstraṃ dhvanigranthaḥ ।
hitaśāsanarūpatvādetasya śāstratvam ।
pratiṣṭāśabdo hi devatānāṃ tatsamucitāyatane sthitau prasiddha ityato devatetyādiddaṣṭāntakathanam ।
devatāyatanādivat devaḥ devatāyatanādiṣviva ।
ādipadena bhaktajanahṛdayaparigrahaḥ ।
apratiṣṭāṃ labhatā'mityasya vivaraṇam-anaśvarīṃ sthitiṃ gacchatviti ।
śāstradvāreṇa vartanaṃ nāma śāstrasyaiva vartanamityabhiprāyeṇa bhāmahavacanaṃ saṃvādayati-yathoktamiti ।
anaśvarīṃ sthitiṃ gacchatviti prārthitā sthitiravaśyaṃbhāvinītyabhiprāyeṇāha-yatheti ।
yathā manasi sahṛdayamanasi pratiṣṭā bhavati, evaṃvidhaṃ tathāvidham ।
asya ācāryasya manaḥ vaiduṣyametacchāstraṃ vā ।
uktamupapādayati-sahṛdayeti ।
khalviti prasiddhau ।
yāvadityavadhāraṇe ।
prārthite asminnarthe na saṃśaya ityarthaḥ ।
anena granthakṛto api kīrtidvārā prītirūpaṃ phalaṃ bhavatīti darśatam ।
pratiṣṭāśabdasyoktārthakatve prayogaṃ saṃvādayatiyatheti ।
pratiṣṭā bahumānātmikā sthitiḥ ।
tatra dhvanereva lakṣayitumārabdhasya bhūmikāṃ racayitumidamucyate

yo arthaḥ sahṛdaya-ślāghyaḥ kāvyātmeti vyavasthitaḥ ।

yo arthaḥ sahṛdayaślādhyaḥ kāvyātmeti vyavasthitaḥ ।

locanam sambhāvanāpratyayotpādanamukheneti granthānte vakṣyāmaḥ ।
evaṃ granthakṛtaḥ kaveḥ śrotuśca mukhyaṃ prayojanamuktam ।।
nanu adhvanisvarūpaṃ brūma' iti pratijñāya vācyapratīyamānākhyau dvau bhedāvarthasyeti vācyābhidhāne kā saṅgatiḥ kārakāyā ityāśaṅkya saṅgatiṃ kartumavataraṇikāṃ karotitatreti ।
evaṃvidhe abhidheye prayojane ca sthita ityarthaḥ ।
bhūmiriva bhūmikā ।
yathā apūrvanirmāṇe cikīrṣite pūrvaṃ bhūmirviracyate, tathā dhvanisvarūpe pratīyamānākhye nirūpayitavye nirvivādasiddhavācyābhidhānaṃ bhūmiḥ ।
tatpṛṣṭe adhikapratīyamānāṃśolliṅganāt ।
vācyena bālapriyā kimarthamevaṃ svanāmaprakaṭīkaraṇatvena vyākhyānamityata āhasveti ।
pravṛttyaṅgameveti ।
na khyātyādilābhāyetyevakārārthaḥ ।
sambhāvanāpratyayotpādanamukheneti ।
sambhāvanā bahumānaḥ, pratyayaḥ taddheturāptatvabuddhiḥ, tadubhayotpādanadvāreṇetyarthaḥ ।
kimetat granthakārābhipretamityatrāha-itīti ।
granthānte vakṣyāmaḥ "ānandavardhana iti prathitābhidhāna" ityasya vyākhyāvasare prakāśayiṣyāmaḥ ।
upasaṃharatievamiti ।
granthakṛtaḥ dhvanigranthakṛtaḥ ।
mukhyaṃ prayojanaṃ prītirūpam ।
mukhyam' ityanena dhanādīnyavāntaraprayojanāni darśatānītyalam ।।
atatra dhvanereva lakṣayitum' ityādigranthamavatārayati-ninvityādi ।
vācyābhidhāne kā saṅgatiriti ।
aprakṛtatvāttabhidhānamasaṅgatamityarthaḥ ।
atatre'ti bhāvalakṣaṇasaptamīdvivacanāntāttral ।
tatpadenābhidheyaprayojanayoḥ pūrvoktayoḥ parāmarśaḥ ।
sthitayoriti śeṣaścetyāśayena vyācaṣṭe-evaṃbhūta ityādi ।
aevaṃvidha' iti ca pāṭhaḥ ।
dhvanisvarūpe prītirūpe ceti tadarthaḥ ।
yadvā-abhidheyamātraviśeṣaṇamidam ।
vimatipadapatita iti tadarthaḥ ।
bhūmiriva bhūmiketi ।
avataraṇamivāvataraṇikā, pīṭhamiva pīṭhikā ।
imāni padāni "ivepratikṛtāvi"ti kanpratyayāntāni ।
yathāpūrveti ।
apūrvaṃ yannirmīyata iti apūrvanirmāṇaṃ prāsādādi tasmin ।
nirvivādasiddheti ।
dhvanivādināṃ tatpratikṣepakāṇāṃ ca sampratipannetyarthaḥ ।
bhūmiḥ adhiṣṭānaṃ upāya iti yāvat ।
vācyasya bhūmitve tadabhidhānasyāpi bhūmitvam, vācyapratīyamānārthayoradhiṣṭānādhiṣṭeyabhāvena pratīteḥ ।
pratīyamānārthepayogitayā iha vācyārthābhidhānaṃ saṅgatameveti bhāvaḥ ।
kathaṃ tasya bhūmisāddaśyamityata āhataditi ।
tasya vācyasya pṛṣṭe paścāt ।
vācyapratītyuttarakāla iti yāvat ।
adhikasyadha

vācya-pratīyamānākhyau tasya bhedāv ubhau smṛtau ।।

vācyapratīyamānākhyau tasya bhedāvubhau smṛtau ।।

locanam samaśīrṣikayā gaṇanaṃ tasyāpyanapahnavanīyatvaṃ pratipādayitum ।
smṛtāvityanena ayaḥ samāmnātapūrva' iti draḍhayati ।
aśabdarthaśarīraṃ kāvyam' iti yaduktaṃ, tatra śarīragrahamādeva kenacidātmanā tadanuprāṇakena bhāvyameva ।
tatra śabdastāvaccharīrabhāga eva sanniviśate sarvajanasaṃvedyadharmatvātsthūlakṛsādivat ।
arthaḥ punaḥ sakalajanasaṃvedyo na bhavati ।
na bālapriyā vācyavyatiriktasya ।
pratīyamānasya vyaṅgyasya ।
alliṅganādullekhanāt ।
atatpṛṣṭotthite'ti paṭhitvā, tatpṛṣṭe pakṣabhūte tasminnutthitatayā vyatiriktatayā pratīyamānāṃśasya ulliṅganādanumānāditi kecit ।
samaśīrṣikayā samapradhānatayā ।
gaṇanaṃ avācyapratīyamānākyāvi'ti nirdeśaḥ ।
tasyāpi pratīyamānasyāpi ।
apirdṛṣṭāntārthaḥ ।
anena pratīyamānamasti arthāṃśatvāt, vācyavaditi pramāṇamari sūcitamityuktam, pramāṇoktyaivāna pahnavanīyatvasiddheḥ ।
sthitāviti vaktavye asmutā'vityukteḥ phalaṃ vyācaṣṭe-smṛtāvitītyādi ।
yadbudhaiḥ samāmnātaṃ tat smṛtirūpaṃ ca, yathā manvādibhirdharmādisamāmnānaṃ tacca pramāṇāntaramūlaṃ, tadvadidamapīti draḍhayituṃ smṛtāvityuktamiti bhāvaḥ ।
ayo arthaḥ sahṛdayaślādhyaḥ kāvyātmeti vyavasthita' ityanena kārikāpūrvārdhenoktaṃ sahṛdayaślādhyatvaviśiṣṭārthasya kāvyātmatvaṃ sopapattikaṃ darsayan vṛttyanusārema tadardhaṃ vivṛṇotiśabdatyādinā ।
śabdārthāveva śarīraṃ yasya tat ।
uktamiti ।
pūrvapakṣavādibhiruktamityartha ।
tatra śarīragrahaṇādeva śabdārthayoḥ kāvyaśarīratvakhīkārādeva ।
yadvātatra tasminnukte sati ।
śarīreti ।
kāvyasya śarīrakhīkārādevetyarthaḥ ।
evakāreṇa pramāṇāntarānapekṣtvaṃ sūcitam ।
kenacit śabdārthayoranyatareṇa ।
kimarthamiti cedāhataditi ।
tat kāvyamanuprāṇayati jīvayati sahṛdayāhlādakaṃ karotīti tadanuprāṇavaṃ, tena ।
bhāvyamevetyevakāreṇānyathāśarīrābhāsatvaprasaktiṃ darśayati ।
vimataṃ śarīramātmavat, śarīratvādasmadādśarīravaditi prayogaḥ ।
tatretyādi ।
tatra ātmāvaśyaṃbhāvitve sati ।
yadvā-śabdārthayormadhye śarīrabhāga evetyevakāreṇa ātmakojiniveśe yogyatā nirasyate ।
sarvoti ।
sarvajanasaṃvedyā dharmāḥ tīvratvamandatvādayo madhuratvaparuṣatvādayo vā yasya tattvāt ।
ddaṣṭānte tu sthūlatvādayo dharmāḥ tīvratvamandatvādayo madhuratvaparuṣatvādayo vā yasya tattvāt ।
ddaṣṭānte tu sthūlatvādayo dharmāḥ ।
yadvāsaṃvedyaśabdo bhāvavacanaḥ sarvajanasaṃvedyatvarūpadharmakatvādityarthaḥ ।
vimataśśabdo nātmā, sarvajanasaṃvedyadharmatvāt, sthūlādiśarīravaditi prayogaḥ ।
sarvetyādinā bāhyendriyagrāhyatvarūpo heturdarśita iti kecit ।
tarhyarthasyātmatvamastvata āha-arthaḥ punarityādi ।
punaśśabdo arthasyātmatvayogyatārūpaviśeṣadyotakaḥ ।
sakaleti ।
kāvyārthasya sahṛdayaikavedyatvāttaditaravākyārthasya vyutpannajanamātravedyatvāccārthatvāvacchinnassarvajanavedyo na bhavatītyarthaḥ ।
locanam hyarthamātreṇa kāvyavyapadeśaḥ, laukikavaidikavākyeṣu tadabhāvāt ।
tadāha-sahṛdayaślādhya iti ।
sa eka evārtho dviśākhatayā vivekibhirvibhāgabuddhyā vibhajyate ।
tathāhi-tulye artharūpatve kimiti kasmaicideva sahṛdayāḥ ślāghante ।
tadbhavitavyaṃ tatra kenacidviśeṣeṇa ।
yo viśeṣaḥ, sa pratīyamānabhāgo vivekibhirviśeṣahetutvādātmeti vyavasthāpyate ।
bālapriyā anena śabdasyānātmatvasādhakaṃ yaduktaṃ, tadatra nāstīti darśitam ।
tarhi kimarthasāmānyasya kāvyātmatvam? netyāhana hītyādi ।
arthamātreṇa vyutpannajanavedyena kṛtsnenārthena vyavahāraṃ prati vyavahartavyasya hetutvābhiprāyeṇa, hetau tṛtīyā ।
kāvyavyapadeśaḥ kāvyavyavahāraḥ ।
vākyeṣviti ।
vākyaviṣayaka ityarthaḥ ।
tadabhāvāt kāvyavyapadeśābhāvāt ।
anyathā tadvākyeṣvapi kāvyavyapadeśaḥ syāditi bhāvaḥ ।
tadāhetyādi ।
śabdasya kāvyetaravākyārthasya ca kāvyātmatvābhāvāttahyāvṛtyarthaṃ aarthassahṛdayaślādhya' ityāhetyarthaḥ ।
atha sahṛdayaślādhyatvarūpaviśeṣaṇagamyārthapradarśanena kāvyārthasyātmatvamupapādayannuttarārdhasya bhāvaṃ vivṛṇotisa eka ityādi ।
eka eva ekatvenaiva bhāsamānaḥ ।
saḥ arthaḥ sahṛdayaślādhyo arthaḥ ।
dviśākhatayā dvyaṃśatvena ।
vivekibhiḥ vivecanaśīlaiḥ ।
vibhāgabuddhyā viruddhāvanyonyavyāvṛttadharmāṇau bhāgāvaṃśāvasyeti vibhāgaḥ, tadbuddhyā hetunā ।
uktamupapādayatitathāhītyādi ।
tulye artharūpatva iti ।
kāvyārthasya laukikādyarthasya cārtharūpatve tulye satītyarthaḥ ।
dvayorarthayorarathatvena sāmye apīti yāvat ।
kimiti ।
kasmāt kāraṇāt ।
asmadvivakṣitānnānyasmāditi bhāvaḥ ।
kasmaicideva kāvyārthāyaiva ।
tat tasmāt ।
tatra kāvyārthe ।
viśeṣeṇa ślāghāhetubhūtena viśeṣeṇa ।
atiśayādhāyako dharmo viśeṣaḥ ।
kāvyārtho viśeṣavān, sahṛdayaślādhyatvāt, yannaivaṃ tannaivam, yathā laukikādivākyārtha iti prayogaḥ ।
ya ityādi ।
viśeṣaḥ viśeṣādhāyakaḥ ।
sa pratīyamānabhāga iti ।
ityucyata iti śeṣaḥ ।
anenānyo bhāgo vācya iti darśitam ।
vivekibhirityādi ।
sa ityanuṣajyate ।
yathā hyātmā svasānnidhyaviśeṣamātreṇa jaḍātmakaghaṭādivilakṣaṇatayā saśiraskadehapiṇḍe svacaitanyāropaṇamukhenātmabhāvapratītihetuḥ, ata eva tacchlādhyatāsampādakaśca, tathā pratīyamānabhāgo api itaravākyārthāpekṣayā sahṛdayaślāghālakṣaṇaṃ kamapyatiśayaṃ kāvyārthaṃ sampādayatīti tasya viśeṣahetutvarūpātmaguṇayogādātmatvaṃ kāvyasya hi lalitocitasanniveśacāruṇaḥ śarīrasyevātmā sārarūpatayā locanam vācyasaṃvalanāvimohitahṛdayaistu tatpṛthagbhāve vipratipadyate, cārvākairivātmapṛthagbhāve ।
ata eva artha ityekatayopakrasya sahṛdayaślādhya iti viśeṣaṇadvārā hetumabhidhāyāpoddhāraddaśā tasya dvau bhedāvaṃśāvityuktam, na tu dvāvapyātmānau kāvyasyeti ।
kārikābhāgagataṃ kāvyaśabdaṃ vyākartumāhakāvyasya hīti ।
lalitaśabdena guṇālaṅkārānugrahamāha ।
acitaśabdena rasaviṣayamevaucityaṃ bhavatīti darśayan rasadhvanerjīvitatvaṃ sūcayati ।
tadabhāve hi kimapekṣayedamaucityaṃ nāma sarvatrauddhoṣyata iti bhāvaḥ ।
bālapriyā vivekibhirupapattyā nirdhāryata ityarthaḥ ।
kutastarhi sarvoṣāṃ tathā na pratītiḥ, pratyuta vimatiścetyata āhavācyetyādi ।
pratīyamānasya yā vācyasavalanā vācyārthamiśramā, tayā nirūḍhanibiḍataratādrūpyabhāvanāvāsanādhirūḍhayā vimohitaṃ vivekasāmarthyarahitaṃ kṛtaṃ hṛdayaṃ yoṣā- taiḥ ।
tatpṛthagbhāve tasya pratīyamānasya vācyāccharīrabhūtātpṛthagbhāve ।
ddaṣṭāntamāhacārvākairiti ।
śarīrāditi śeṣaḥ ।
vyākhyātamarthaṃ kārikārūḍhaṃ karotiata evetyādi kāvyasyetyanetana ।
ata eva yato dehātmanyāyena vācyavyaṅgyayoravasthānaṃ vivecakāvivecakaddaṣṭidvayānurodhinī catatpṛthagbhāvāpṛthagbhāvaparicchittistata eva ।
ekatayeti ।
ekavacanāntatayetyarthaḥ ।
upakramya vacanopakramaṃ kṛtvā ।
avivecakaddaṣṭyanurodhyavibhāgabuddhyopasthāpitaṃ yadvācyavyaṅgyayorarthayorekatvaṃ, tadbodhakaikavacanāntatvenārtha ityanuvādabhāge nirdiśyetyarthaḥ ।
viśeṣaṇadvārā viśeṣaṇanukhena ।
hetumiti ।
sahṛdayaślāghāhetubhūto dvyaṃśatvasādhakaśca yo arthaviśeṣastamityārthaḥ ।
tadbhavitavyaṃ tatra kenacidviseṣeṇetyuktaṃ prāk ।
abhidhāyeti ।
pradarśyetyarthaḥ ।
apoddhāradṛśā vibhāgabuddhyā ।
bhedāvityasya vyākhyānaṃaṃśāviti ।
ślāghanakriyāyāḥ karmabhūta ekoṃ ।
āśo vācyo yastasyā hetubhūtaḥ, sa pratīyamānāṃśa ityarthaḥ ।
na tvityādi ।
kintu pratīyamāna evātmā, vācyastvaṃśaḥ śarīrabhūta iti bhāvaḥ ।
atrāvibhāgabuddhigamyākāreṇārthasya pūrvārdhe kāvyātmatvanirdeśaḥ, uttarārdhe tu vibhāgabuddhigamyākāreṇa dvyaṃśatvavidhānamiti sārārthaḥ ।
aarthassahṛdayaślādhyaḥ kāvyātmā yo vyavasthita' iti ca kārikāpāṭhaḥ ।
kāvyaśabdamiti ।
akāvyātme'tyatra kāvyaśabdamityarthaḥ ।
alalitocita' śabdābhyāṃ kāvyasambandhinassarve saṅgṛhītā ityāha-lalitetyādi ।
guṇālaṅkārānugrahamāheti ।
guṇālaṅkārakartṛkamanugrahaṃ sāhāyakaṃ cārutvakaraṇamiti yāvat ।
rasaviṣayameveti ।
itivṛttādīnāmupādeyānāṃ rasaśeṣatvāttadviṣayamapi rasaviṣayameveti bhāvaḥ ।
sūcayatīti ।
sthitaḥ sahṛdayaślādhyo yo arthastasya vācyaḥ pratīyamānaśceti dvau bhedau ।
locanam yo artha iti yadānuvadan pareṇāpyetattāvadabhyupagatamiti darśayati ।
tasyetyādinā tadabhyupagama eva dvyaṃśatve satyupapadyata iti darśayati ।
tena yaduktam-'cārutvahetutvādgumālaṅkāravyatirikto na dhvaniḥ' iti, tatra dhvanerātmasvarūpatvāddheturasiddha iti darśitam ।
na hyātmā cārutvaheturdehasyeti bhavati ।
athāpyevaṃ syāttathāpi vācye anaikāntiko bālapriyā rasaviṣayamaucityaṃ rasasya prādhānyaṃ vinā na ghaṭate, tasmiṃśca sati tasyātmatvaṃ siddhamiti bhāvaḥ ।
etadeva vipakṣe bādhakamukhena sādhayati-tadabhāva ityādi ।
tasya jīvitabhūtasya rasasyābhāve ।
uddhāpyata iti ।
abāvavādibhirapīti śeṣaḥ ।
vṛttau asanniveśe' tyasya śabdārthayoḥ saṃsthānetyarthaḥ ।
aya' ityādinirdeśasya phalamāhayo artha ityādi ।
yadā yacchabdena ।
yacchabda vaṭitavākyeneti yāvat ।
pareṇāpi pūrvapakṣiṇāpi ।
etat pratīyamānaṃ vastu ।
tāvat ādau saṃpratipattau vā ।
abhyupagatamiti ।
pratīyamānasya kāvyārthāntarbhāvāditi bhāvaḥ ।
tadityādi ।
tadabhyupagamaḥ pratīyamānābhyupagamaḥ ।
hyaṃśatve sati upapadyata eveti sambandhaḥ ।
ekāṃśāṅgīkāre aṃśāntarasyāvāraṇīyatvāditi bhāvaḥ ।
tadabhyupagama evopapadyate, nānabhyupagama iti vā ।
yadvāetat kāvyārthasya sahṛdayaślādhyatvam ।
tadabhyupagamaḥ sahṛdyaślādhyatvābhyupagama iti ।
evañca pūrvapakṣoktānumānamapi parāstamityāhatenetyādi ।
tena uktabhaṅgyā dhvanerātmatvapratipādanena ।
iti darśitamityanenānvayaḥ ।
tatreti ।
tadanumāna ityarthaḥ ।
asiddha iti ।
svarūpāsiddha ityarthaḥ ।
nanu dhvanerātmatve api cārutvahetutvaṃ kiṃ na syādatyato dṛṣṭāntagarbhaṃmāha-na hīti ।
aiti na bhavati hī'ti sambandhaḥ ।
loka iti śeṣaḥ ।
nanu pratīyamānasya vācyārthaślāghālakṣaṇātiśayahetutvena cārutvahetutvamastyeveti kathamasiddhaḥ ।
loke apyātmā cārutvahetuḥ, śavaśarīre sarvābharaṇabhūṣite api cārutvādarśanādityatrāhaathāpyevamiti ।
athāpi yadyapi ।
evamiti ।
ātmanaścārutvahetutvamityarthaḥ ।
syādityabhyupagame ।
tathāpīti ।
tathāpīha doṣo astītyarthaḥ ।
tamāhavācya iti ।
anaikāntikaḥ vyabhicārī ।
pratīyamānasaṃvalanopādhikasya cārutvahetutvasya vācyārte api sattvāttasya guṇālaṅkāravyatiriktatvacca tatra vyabhicāra ityarthaḥ ।

tatra vācyaḥ prasiddho yaḥ prakārair upamādibhiḥ ।
bahudhā vyākṛtaḥ so anyaiḥ kāvyalakṣma-vidhāyibhiḥ ।।

tatra vācyaḥ prasiddho yaḥ prakārairupamādibhiḥ ।
bahudhā vyākṛtaḥ so anyaiḥ kāvyalakṣmavidhāyibhiḥ ।।

tato neha pratanyate ।।
kevalamanūdyate punaryathopayogamiti ।।
locanam hetuḥ ।
na hyalaṅkārya evālaṅkāraḥ, guṇī eva guṇaḥ ।
etadarthamapi vācyāṃśopakṣepaḥ ।
ata eva vakṣyati'vācyaḥ prasiddhaḥ' iti ।।
tatreti ।
hyaṃśatve satyapītyarthaḥ ।
prasiddha iti ।
vanitāvadanodyānendūdayādarlaukika evetyarthaḥ ।
aupamādibhiḥ prakāraiḥ sa vyākṛto bahudhe'ti saṅgatiḥ ।
anyairiti kārikābhāgaṃ kāvyetyādinā vyācaṣṭe ।
atato neha pratanyata' iti viśeṣapratiṣedhena śeṣābhyanujñeti darśayatikevalamityādinā ।।
bālapriyā tahyatiriktatvaṃ darśayati-na hītyādinā ।
etadarthamapīti ।
na kevalaṃ bhūmikārtham, anaikāntikatvapradarśanārthamapītyarthaḥ ।
uttarakārikāyāṃ vācyasya prasiddhatvakathanamapyetadabhiprāyakamityāhaata eveti ।
prasiddhe hi vastuni vyabhicārodbhāvanam ।।
kārikāyāṃ tatreti bhāvalakṣaṇasaptamī ।
tatpadena vācyapratīyamānayoḥ parāmarśaḥ ।
dvivacanāntāttral ।
apiśabdaścādhyāhārya ityāśayena vyācaṣṭedvyaṃśatve satyapīti ।
arthasyeti śeṣaḥ ।
dvayorbhedayoḥ satorapītyarthaḥ ।
apiśabdenaikasyaiva bahudhā vyākaraṇe virodhaṃ darśayatānyeṣāmapāraṃ maurkhyaṃ dyotyate ।
prasiddhapadaṃ vyācaṣṭevanitetyādi ।
viditaḥ ।
akāvyalakṣmavidhāyibhi'rityasya kārikācaturtapādatvaśaṅkāṃ parihartumāhaanyairityādi ।
iti viśeṣapratiṣedhenetyādi ।
ajñātajñāpanalakṣaṇaṃ pratipādanaṃ hi pratananaṃ, tasya viśeṣarūpasya pratiṣedhena tatpratidvandvitayā pariśiṣṭamanuvadanaṃ gamyata iti bhāvaḥ ।।

pratīyamānaṃ punar anyad eva vastv asti vāṇīṣu mahā-kavīnām ।

pratīyamānaṃ punaranyadeva vastvasti vāṇīṣu mahākavinām ।

locanam anyadeva vastviti ।
punśśabdo vācyādviśeṣadyotakaḥ ।
tadvyatiriktaṃ sārabhūtaṃ cetyarthaḥ ।
mahākavīnāmiti bahuvacanamaśeṣaviṣayavyāpakatvamāha ।
etadabhidhāsyamānapratīyamānānuprāṇitakāvyanirmāṇanipuṇapratibhābhājanatvenaiva mahākavivyapadeśe bhavatīti bhāvaḥ ।
yadevaṃvidhamasti tadbhāti ।
nahyatyantāsato bhānamupapannam; rajatādyapi nātyantamasadbhāti ।
anena satvaprayuktaṃ tāvadbhānamiti bhānātsatvamavagamyate ।
tena yadbhāti tadasti tathetyuktaṃ bhavati ।
tenāyaṃ prayogārthaḥprasiddhaṃ vācyaṃ dharmi, bālapriyā apratīyamānam' ityādikārikāvyākhyānenaiva asahyartha' ityataḥ prāktano vṛttigrantho api vyākhyāto bhavatītyāśayena kārikāṃ vyācaṣṭepunaśśabda ityādi ।
vācyāditi ।
avācyāṃśādi'ti ca pāṭhaḥ ।
anyapadaṃ vyācaṣṭetaditi ।
vācyavyatiriktamityarthaḥ ।
vastupadaṃ vyācaṣṭesāreti ।
iti bahuvacanamiti ।
aviṇīṣvi'ti bahuvacanasyāpyupalakṣaṇamidam ।
aśeṣaviṣayavyāpakatvamiti ।
pratīyamānasyeti śeṣaḥ ।
etaditi ।
etasminnetadgranthe abhidhāsyamānena pratīyamānena ।
etaditi pratīyamānaviśeṣaṇaṃ vā ।
iti bhāva iti ।
amahākavīnām' iti prakṛtyaṃśenāyamartho gamyataityarthaḥ ।
kārikāyāḥ pratīyamānasattvasādhakānumānaparatāṃ darśayitumupakramateyadityādi ।
yat yasmāt ।
evaṃvidhaṃ vyatiriktaṃ sārabhūtaṃ ca pratīyamānam asti ।
tat tasmāt ।
bhātīti ।
hetuhetumadbhāvo ayamārthiko bodhyaḥ ।
anena sattvabhāsamānatvayorhetuhetumadbhāvarūpānukūlatarkaśca prakāśitaḥ ।
nyāyamatānusāreṇāhana hīti ।
bhānaṃ pratītiḥ ।
upapannaṃ yuktisiddham ।
rajatādyapīti ।
atyantamasanna bhāti, kintu āpaṇādau sadeva rajatādi śuktikādau bhātīti bhāvaḥ ।
aneneti ।
atyantāsato abhānenetyarthaḥ ।
yadvā'asti' vibhātī'tikārikābhāgenetyarthaḥ ।
asmin pakṣe ityuktaṃ bhavatītyanenāsya sambandhaḥ ।
tāvaditi sampratipattau ।
yaditi ।
yadyadityarthaḥ ।
bhātīti ।
yatheti śeṣaḥ ।
ityuktamiti ।
iti vyāptiḥ kārikāyāṃ vṛtto ca pradarśitetyarthaḥ ।
teneti ।
bhānasatvayoḥ vyāptidarśanenetyarthaḥ ।
ayaṃ vakṣyamāṇaḥ prayujyata iti prayogastadrūpārthaḥ ।
parārthānumānarūpanyāyaprayoga iti yāvat ।

yat tat prasiddhāvayavātiriktaṃ vibhāti lāvaṇyam ivāṅganāsu ।।

yattatprasiddhāvayavātiriktaṃ vibhāti lāvaṇyamivāṅganāsu ।।

pratīyamānaṃ punaranyadeva vācyādvastvasti vāṇīṣu mahākavīnām ।
yattatsahṛdayasuprasiddhaṃ prasiddhebhyo alaṅkṛtebhyaḥ pratītebhyo vāvayavebhyo vyatiriktatvena prakāśate lāvaṇyabhivāṅganāsu ।
yathā hyaṅganāsu lāvaṇye pṛthaṅnirvarṇyamānaṃ nikhilāvayavavyatireki kimapyanyadeva sahṛdayalocanāmṛtaṃ tattvāntaraṃ tadvadeva so arthaḥ ।
locanam pratīyamānena vyatiriktena tadvat, tathā bhāsamānatvāt lāvaṇyopetāṅganāṅgavat ।
prasiddhaśabdasya sarvapratītatvamalaṅkakṛtatvaṃ cārthaḥ ।
yattaditi sarvanāmasamudāyaścamatkārasāratāprakaṭīkaraṇārthamavyapadeśyatvamanyonyasaṃvalanākṛtaṃ cāvyatirekabhramaṃ dṛṣṭāntadārṣṭāntikayordarśayati ।
etacca kimapītyādinā vyācaṣṭe ।
lāvaṇyaṃ hi nāmānayavasaṃsthānābhivyaṅgyamavayavavyatiriktaṃ dharmāntarameva ।
bālapriyā prasiddhamityādi dharmītyantena pakṣanirdeśaḥ ।
asiddhaṃ dharmiṇamuddiśya sādhyadharme abhidhīyata' iti vacanānurodhena prasiddhaṃ dharmīti coktaṃ, na tvanayoḥ pakṣakoṭipraveśaḥ ।
pratīyamānena vyatiriktena tadvaditi sādhyanirdeśaḥ ।
svavyatiriktapratīyamānasambaddhamityarthaḥ ।
vācyasyaiva pratīyamānatvamabhyupagacchatāṃ mate svātmakapratīyamānavatvaṃ siddhamiti siddhasādhanavāraṇāya svavyatiriktatvaniveśaḥ ।
tathā bhāsamānatvāditi hetunirdeśaḥ ।
svavyatiriktapratīyamānavatvena pramīyamāṇatvādityarthaḥ ।
atra dṛṣṭāntaḥaṅganāṅgavaditi ।
atra svavyatiriktapratīyamānapadārthatvena lāvaṇyaṃ grāhyamiti pradarśayituṃ lāvaṇyopetetyuktam ।
aṅgvadityantaraṃ itīti śeṣaḥ ।
vṛttau aalaṅkṛtebhyaḥ pratītebhyo vā' ityatra vāśabdaḥ samuccayārthaka iti pradarśayituṃ vyācaṣṭeprasiddhaśabdasyetyādi ।
lāvaṇyasya bhūṣaṇaśobhāto vyatirekaṃ darśayitumalaṅkṛtatvarūpārthasyāpi kathanam ।
kārikāyāṃ ayattadi'tyatra yacchabdaḥ pūrvoktapratīyamānavastuvācī ।
atadi' ti tacchabdastu prasiddhārthaka ityāśayena asahṛdayasuprasiddham' iti vṛttau vyākhyātam, ābhyāṃ gamyamānamarthaṃ vyācaṣṭeyattadityādi ।
samudāya iti ।
yacchabdasahitastacchabda ityarthaḥ ।
camatkāraḥ sāraḥ prāṇo yatra tat ।
camatkārasāraṃ pratīyamānaṃ lāvaṇyaṃ ca tasya bhāvastattā tasyāḥ ।
prakaṭīkaraṇārthaṃ dyotanārtham ।
avyapadaśyatvaṃ vyapadeṣṭumaśakyatvam ।
rasadhvanyabhiprāyeṇa cedamuktam ।
anyonyeti ।
vācyavyaṅgyayoraṅgalāvaṇyayoścetyarthātsidhyati ।
aavyatirekabhramaṃ ce'ti yojanā ।
dṛṣṭāntetyādi ।
yattadityasya dṛṣṭānte api sambandho astīti bhāvaḥ ।
darśayati sa hyartho vācyasāmarthyākṣiptaṃ vastumātramalaṅkārāḥrasādayaścetyanekaprabhedaprabhinno darśayiṣyate ।
sarvoṣu ca teṣu prakāreṣu tasya vācyādanyatvam ।
locanam na cāvayavānāmeva nirdeṣatā vā bhūṣaṇayego vā lāvaṇyam, pṛthaṅnirvarṇyamānakāṇādidoṣaśūnyaśarīrāvayavayoginyāmapyalaṅkṛtāyāmapi lāvaṇyaśūnyeyamiti, atathābhūtāyāmapi kasyāñcillāvaṇyāmṛtacandrikeyamiti sahṛdayānāṃ vyavahārāt ।
nanu lāvaṇyaṃ tāvadvyatiriktaṃ prathitam ।
pratīyamānaṃ kiṃ tadityeva na jānīmaḥ, dūre tu vyatirekapratheti ।
tathā bhāsamānatvamasiddho heturityāśaṅkya sa hyartha ityādinā svarūpaṃ tasyābhidhatte ।
sarveṣu cetyādinā ca vyatirekaprathāṃ sādhāyiṣyati ।
tatra pratīyamānasya tāvaddvau bhedaulaukikaḥ, kāvyavyāpāraikagocaraśceti ।
laukiko yaḥ svaśabdavācyatāṃ kadācidadhiśete, sa ca vidhiniṣedhādyanekaprakāro vastuśabdenocyate ।
so apidvividhaḥyaḥ pūrvaṃ kvāpi vākyārthe alaṅkārabhāvamupamādirūpatayānvabhūt, idānīṃ tvanalaṅkārarūpa bālapriyā sūcayati ।
kimapītyādinā vyācaṣṭa iti ।
vṛttau akimapī'tyādeḥ dārṣṭāntike api sambandho bodhya iti bhāvaḥ ।
ddaṣṭāntasya sādhyavaikalyaśaṅkāṃ parihartumāha-lāvaṇyaṃ hītyādi ।
dharmāntaraṃ dharmaviśeṣaḥ ।
uktamupapādayatina ceti ।
pṛthagiti ।
pṛthaṅnirvarṇyamānā dṛśyamānāḥ kāṇādidoṣaśūnyāśca ye śarīrākyavāstadyoginyāmapi ।
kāṇaśabdaḥ kāṇatvaparaḥ ।
atathābhūtāyāmiti ।
kāṇatvādidoṣasahitāyāmanalaṅkṛtāyāṃ cetyarthaḥ ।
candriketyāropeṇoktiḥ ।
vṛttau apṛthagi'tyādi ।
pṛthaṅnirvaṇyamānebhyo nikhilāvayavebhyo vyatirekītyarthaḥ ।
asa hyartha' ityādivṛttigranthamavatārayati-nanvityādi ।
taditi ।
bhavaducyamānamityarthaḥ ।
akimityeva na jānīma' ityevakārasūcitaṃ kaimutikanyāyaṃ spaṣṭīkaroti-dūra iti ।
tasyeti śeṣaḥ ।
vyatirekasya vācyādbhedasya, prathā prasiddhaḥ ।
dharmasiddheḥ dharmisidhyadhīnatvāt pratīyamānasyāsiddhau tatra vācyabhedasyāpyasiddhirityarthaḥ ।
itīti hetau ।
tathetyādi ।
tathābhāsamānatvarūpo hetuḥ hetvaprasiddhirūpadoṣaviśiṣṭa ityarthaḥ ।
avastumātra' mityādivṛtyuktamupapādayati-tatra pratīyamānasyetyādi ।
tatra pratīyamānasya astitve sati ।
tāvadādau ।
laukikaḥ lokaviditaḥ ।
kāvyeti ।
kāvyaṃ śabdārthamayaṃ tasya śabdasyārthasya ca yo vyāpāraḥ vyañjanārūpaḥ tadaikagocaraḥ nānyagocaraḥ ।
tataścālaukika iti bhāvaḥ ।
laukiko ya iti ।
sa iti śeṣaḥ ।
kadācit ।
vācyatvāvasthāyām ।
vastuśabdeneti ।
vastudhvaniśabdenetyarthaḥ ।
vastuśabdaṃ vyākhyāya avastumātra' miti mātraśabdavyākhyāsaukaryāyādāvalaṅkāradhvaniṃ vyākhyātumāhaso apītyādi ।
pūrva vācyatvāvasthāyām ।
idānīṃ vyaṅgyatvāvasthāyām ।
anyatra vācyārthe yo locanam evānyatra guṇībhāvābhāvāt, sa pūrvapratyabhijñānavalādalaṅkāradhvaniriti vyapadiśyate brāhmaṇaśramaṇanyāyena ।
tadrūpatābhāvena tūpalakṣitaṃ vastumātramucyate ।
mātragrahaṇena hi rūpāntaraṃ nirākṛtam ।
yastu svapne api na svaśbdavācyo na laukikavyavahārapatitaḥ, kiṃ tu śabdasamarpyamāṇahṛdayasaṃvādasundaravibhāvānubhāvasamucitaprāgviniviṣṭaratyādivāsanānurāgasukumārasvasaṃvidānandacarvaṇāvyāpārarasanīyarūpo rasaḥ, sa kāvyavyāpāraikagocaro bālapriyā guṇībhāvaḥ tasyābhāvāt ।
nanvanalaṅkārasvarūpatve kathamalaṅkāra dhvaniriti vyavahāra ityata ahāpūrveti ।
anyāyena vyapadiśyata' iti sambandhaḥ ।
śramaṇaḥ ārhatasamayapraviṣṭaḥ ।
tadrūpatābhāvena alaṅkārarūpatvābhāvena ।
mātragrahaṇeneti ।
avastumātram' iti vṛttisthamātraśabdenetyarthaḥ ।
rūpāntaraṃ alaṅkārarūpatvam ।
svapne apīti ।
svapne hyaghaṭamānamapi ghaṭate ।
na laukikavyavahārapatita iti ।
na putrajanmādiharṣatulyarūpa iti bhāvaḥ ।
śabdeti ।
śabdaiḥ guṇālaṅkārasundarakāvyaśabdaiḥ ।
samarpyamāṇāḥ samyaktayā rasābhivyañjanasamucitatayā arpyamāṇāḥ sahṛdayahṛdayamukurodare saṃkrāmitāḥ ।
anena vibhāvādervāstavasatvamaprayojakamiti darsitam ।
svaṣṭamidaṃ daśarūpakādau ।
ata eva śakuntalādīnāmiva mālatyādīnāmapi vibhāvatvādikamupapannam ।
na kevalaṃ kāvyaśabdasamarpamakṛtameva vibhāvatvādikaṃ, kintu sahṛdayahṛdayasaṃvādakṛtamapītyāhahṛdayeti ।
śabdasamarpyamāṇāḥ hṛdayasaṃvādasundarāśca ye vibhāvānubhāvāḥ teṣāṃ samucitāḥ prākjanmanaḥ ārabhya "na hyetaccittavṛttiśūnyaḥ prāṇī bhavatī"tyuktadiśā ātmani viśeṣato niviṣṭāḥ yāḥ ratyadīnāṃ vāsanāḥ sūkṣmarūpāḥ, tāsāmanurāgeṇa udbodhadvārakeṇa rūṣaṇena ।
sukumārā rasacarvaṇayogyatāṃ gatā yā svasya carvayituḥ sahṛdayasya saṃvit samyagvettyanayeti saṃvinmanaḥ, tasyā ya ānandamayaḥ carvaṇārūpo vyāpāraḥ tena, rasanīyamāsvādanīyaṃ rūpaṃ yasya saḥ ।
yathoktaṃ muninā"āsvādayanti manase"tyādi ।
yadvāsukumāraḥ nityamanoharaḥ ।
svasaṃvit svānubhavasiddhaḥ, ānandamayaśca yaḥ carvaṇāvyāpāraḥ tenetyarthaḥ ।
rasadhvaniritītyanantaramucyata iti śeṣaḥ ।
tathā hyādyastāvatprabhedo vācyāddūraṃ vibhedavān ।
sa hi kadācidvācye vidhirūpe pratiṣedharūpaḥ ।
yathā bhama dhammia vīsattho so suṇao ajja mārio deṇa ।
golāṇaikacchakuḍaṅgavāsiṇā dariasīheṇa ।।
locanam rasadhvaniriti, sa ca dhvanireveti, sa eva mukhyatayātmeti ।
yadūce bhaṭṭanāyakena'aṃśatvaṃ na rūpatā' iti, tadvastvalaṅkāradhvanyoreva yadi nāmopālambhaḥ, rasadhvanistu tenaivātmatayāṅgīkṛtaḥ, rasacarvaṇātmanastṛtīyasyāṃśasyābhidhābhāvanāṃśadvayottīrṇatvena nirṇayāt, vastvalaṅkāradhvanyo rasadhvaniparyantatvameveti vayameva vakṣyāmastatra tatretyāstāṃ tāvat ।
vācyasāmarthyākṣiptamiti bhedatrayavyāpakaṃ bālapriyā vastvādidhvanito viśeṣamāhasa ceti ।
castvarthe ।
dhvanireva vyaṅghya eva, na vācya ityevakārārthaḥ ।
itīti hetau ।
sa eva rasadhvanireva ।
evakāreṇa vastvādidhvanervyavacchedaḥ ।
mukhyatayā ātmeti ।
vastvādidhvaneraupacārikamevātmatvaṃ, na mukhyamiti bhāvaḥ ।
itītyanantaramucyata iti śeṣaḥ ।
taditi ।
tadvacanamityarthaḥ ।
yadi nāmeti niścaye satyaniścayavacanam ।
upālaṃbhaḥ pratikṣepaḥ, ātmatvaniṣedha iti yāvat ।
bhavediti śeṣaḥ ।
tadvacanaṃ vastvalaṅkāradhvanyorevātmatvapratiṣedharūpaṃ syānna rasadhvanerityarthaḥ ।
kuta ityatrāharaseti ।
kathamidamavagatamityatrāharasacarvaṇetyādi nirṇayādityantam ।
vastvalaṅkāradhvanyorātmatvapratiṣedho asmadabhimata eveti tat siddhasādhanamityāhavastviti ।
rasadhvaniparyantatvameveti ।
vācyayorvastvalaṅkārayoriva dhvanyamānayorapi tayoḥ vibhāvādirūpatvena kasyacidrasasya vyañjakatayā paryavasānādrasadhvaniviśrāntatvamevetyarthaḥ ।
viśrāntadhāmatvakṛtaṃ hi mukhyamātmatvaṃ, tacca rasadhvanereva ।
vastvalaṅkāradhvanyostu dhvanyamānatvakṛto vācyādutkarṣa ityamukhyamātmatvam ।
tadapekṣayā ca adhvaniḥ kāvyātme'ti sāmānyenoktiriti bhāvaḥ ।
avācyasāmarthyakṣiptam' iti klībaikavacanāntatvena nirdeśādvastumātramityasyaiva viśeṣaṇamiti bhramaḥ sthādatastannivṛttaye vyācaṣṭevāyyasāmarthyakṣiptamiti ।
bhedatrayeti ।
vācyasāmarthyākṣiptamityasya liṅgavacanayorvipariṇāmemanālaṅkārā locanam sāmānyalakṣaṇam ।
yadyapi hi dhvananaṃ śabdasyaiva vyāpāraḥ, tathāpyarthasāmarthyasya sahakāriṇaḥ sarvatrānapāyādvācyasāmarthyakṣiptatvam ।
śabdaśaktimūlānuraṇanavyaṅgye apyarthasāmarthyadeva pratīyamānāvagatiḥ, śabdasaktiḥ kevalamavāntarasahakāriṇīti vakṣyāmaḥ ।
dūraṃ vibhedavāniti ।
vidhiniṣedhau viruddhāviti na kasyacidapi vimatiḥ ।
etadarthaṃ prathamaṃ tāvevodāharati abhrama dhārmika visrabdhaḥ sa śunako adya māritastena ।
godāvarīnadīkūlalatāgahanavāsinā dṛptasaṃhena ।।
bālapriyā rasādaya ityanayorapi yojanā kārtheti bhāvaḥ ।
avācyasāmarthyakṣipta' iti paṭhi tu artha ityasya viśeṣaṇam ।
sāmānyalakṣaṇamiti ।
vācyasāmarthyākṣiptatvaṃ vastudhvanyādibhedatrayānugato dharma ityarthaḥ ।
nanvabhidhādivyāpāravat dhvananavyāpārasya śabdāśrayatvādvastvādidhvaneruktalakṣaṇamasambhavīti śaṅkateyadyapīti ।
samādhattetathāpītyādi ।
nanu śabdaśaktimūle dhvanau śabdaśaktireva sahakāriṇī netaretya āhaśabdetyādi ।
tarhi mā bhūcchabdaśaktirityatrāhaśabdaśaktiriti ।
avāntarasahakāriṇī arthasāmarthyopakāriṇī ।
vakṣyāma iti ।
śabdaśaktimūlaprabhedanirūpaṇa iti śeṣaḥ ।
vṛttau aādyaḥprabheda' iti ।
vidhiniṣedhādirūpavastumātrarūpo bheda ityarthaḥ ।
dūraṃ vibhedavāniti ।
atyarthaṃ bhinna ityarthaḥ ।
ātyantikaṃ bhedamupapādayati locanevidhītyādi ।
vidhiniṣedhau ekasyāḥ kriyāyāḥ vidhirniṣedhaśca ।
viruddhāviti ।
virodho nāma yugapadekatra vṛttitvābhāvo, bhinnatvaṃ vā ।
itīti prakāre, ityatretyarthaḥ ।
viparītā matirvimatiḥ ।
etadarthe avimatyartham ।
vimatyabhāvāddhetoriti yāvat ।
yadvāetadarthe ātyantikabhedapradarśanārtham ।
tāveva vācyavyaṅgyabhūtau vidhiniṣedhāveva ।
yathetyasya vyākhyānaṃ-udāharatīti ।
anyata uddhṛtya tatpratipādakavākyāni āharati prabandhamimaṃ prāpayatītyarthaḥ ।
chāyāṃ paṭhatibhrametyādi ।
vastabdhamiti ca pāṭhaḥ ।
agodānadīkacchanikuñjavāsine'ti chāyā ।
tatra godāpadasya godāvarīti, kacchādipadayoḥ kūlalatāgahaneti ca vivaraṇam locanam kasyāścitsaṅketasthānaṃ jīvitasarvasvāyamānaṃ dharmikasañcaraṇāntarāyadoṣāttadavalupyamānapallavakusumādivicchāyīkaraṇācca paritrātumiyamuktiḥ ।
tatra svataḥsiddhamapi bhramaṇaṃśvabhayenāpoditamiti pratiprasavātmako niṣedhābhāvarūpaḥ, na tu niyogaḥ praiṣādirūpo atra vidhiḥ; atisargaprāptakālayorhyayaṃ loṭ ।
tatra bhāvatadabhāvayorvirodhāddvayostāvanna yugapadvācyatā, bālapriyā vaktṛviśeṣānuktau vyaṅgyapratītyanudayamāśaṅkyāvatārikāmāhakasyāścidityādi ।
paritrāṇe hetuḥjīvitasarvasvāyamānamiti ।
atipriyātvāditi bhāvaḥ ।
sañcaraṇena yo antarāyaḥ cauryasuratasya khalpakālavicchedarūpo vighnaḥ tadrūpo dāṣastasmāt ।
doṣāntaramapyāhatadaveti ।
tena dhārmikeṇa avalupyamānamapahliyamāṇaṃ pallavakusumādi, tena yadvicchāyīkaraṇaṃ niśśebhatāpādanaṃ, tasmāt ।
tatreti ।
tathā satītyarthaḥ ।
svata ityādi ।
atra bhramamarūpe vākyārthe avidhirniṣedhābhāvarūpaḥ na tu praiṣādirūpo niyoga' iti sambandhaḥ ।
nanu kimiti mukhya eva na syādityatrāhapratiprasavātmaka iti ।
atra hetumāhasvata ityādi ।
śvabhayena kartrā ।
apoditaṃ pratiṣiddham ।
itīti hetau ।
yathoktaṃ aprāpte tu pratiṣedhe hi pratiprasavayogitā' iti ।
niṣedhābhāvarūpo vidhirityatra hetutvena loḍarthamāhaatisargeti ।
ayamarthaḥsvatassiddhaṃ bhramaṇaṃ śvabhītirniṣedhati sma ।
pratiṣiddhasya bhramaṇasya pratiṣedhakābhāvaḥ samprati kathyate ।
ato ayaṃ pratiprasavaḥ ।
pratiṣedhanivartanaṃ hi saḥ ।
ato bhramaṇasyedānīṃ na kaścit pratibandha iti niṣedhābhāvo atra vidheḥ, natu niyogaḥ ।
na khalveṣā svairiṇī rājeva bhramaṇavidhiṃ karoti, śvabhayamiva bhramaṇaniṣedhaṃ vā ।
kiṃ tarhi? bhramaṇapratiṣedhakābhāvaṃ kathayati ।
tato bhramaṇaṃ vidhīyamānatākoṭiṃ niviśate ।
tasmādayaṃ loṭ kāmacārabhyanujñārūpātisarge, prāptakālārthaścāyaṃ loḍiti ।
atha bhramaṇaniṣedhasya vyaṅgyatvaṃ vyavasthāpayiṣyan vācyatvādikaṃ nirākarotitetretyādinā ।
tatra tathāvidhavacane ।
dvayoḥ bhrama, mā bhramīriti vidhiniṣedharūpayorarthayoḥ ।
yugapat ekadā ।
locanam na krameṇa, viramya vyāpārabhāvāt ।
aviśeṣyaṃ nābhidhā gacchet' ityādinābhidhāvyāpārasya viramya vyapārāsaṃbhavābhidhānāt ।
nanu tātparyaśaktiraparyavasitā vivakṣayā dṛptadhārmikatadādipadārthānanvayarūpamukhyārthabādhabalena virodhanimittayā viparītalakṣaṇayā ca vākyārthībhūtaniṣedhapratītimabhihitānvayaddaśā karotīti śabdaśaktimūla eva so arthaḥ ।
evamanenoktamiti hi vyavahāraḥ, tanna bālapriyā na vācyatā na abhidheyatā ।
atra hetuḥbhāveti ।
ghaṭatadabhāvayoriva tayorvirodhādityarthaḥ ।
viruddhayostayoryugapadbuddhipathānārohitvāditi ।
yāvat ।
na krameṇeti ।
vācyatetyanuṣajyate ।
atra hetumāhaviramya vyāpārābhāvāditi ।
abhidhāyā viramya punaḥ sambhavābhāvādityarthaḥ ।
ekaśśabda ekamarthamabhidhayā bodhayitvā punastayā arthāntaraṃ na bodhayati yataḥ, tasmāditi yāvat ।
atra pramāṇamāhaviśeṣyamityādi ।
ādipadena akṣīṇaśaktirviśeṣaṇa' ityasya saṃgrahaḥ ।
abhidhā gavādipadābhidhā ।
viśeṣaṇo gotvādāvarthe ।
kṣīṇā viratā ।
śaktiḥ bodhajananasāmarthyaṃ yasyāḥ sā tathā satī ।
viśeṣyaṃ gavādivyaktirūpam ।
na gacchet na bodhayediti tadarthaḥ ।
ataśca vidhiniṣedhayoreka evābhidheya iti bhāvaḥ ।
yadyevaṃ tarhi niṣedhasyaivātra bodho bhavatviti śaṅkatenanvityādi ।
yatra tātparyaṃ taddhi vākyārthaḥ ।
tātparyaviṣayaścātra bhramaṇaniṣedhaḥ ।
ataḥ sa eva vākyārthaḥ ।
tena tasya vivakṣayā vivakṣitatvāddhetoḥ ।
aparyavasitā bhramaṇavidhau paryavasānamanāpnuvatī ।
tātparyaśaktiḥ padaniṣṭhā vivakṣitārthapratītijananasāmarthyarūpatātparyātmikā śaktiḥ ।
vākyārthībhūtasya niṣedhasya pratītiṃ karoti ।
kena vyāpāreṇetyatrāhalakṣaṇayeti ।
lakṣaṇānimittamāhavirodheti ।
virodharūpasambandhanimittayetyarthaḥ ।
avācyārthasya ca vākyārthe sambandhānupapattitaḥ' ityuktaṃ mukhyārthabādhaṃ darśayatidṛptetyādi ।
bhrametyasya mukhyārthakatve dṛptatvādyabhidhānasya vaiyarthyāpattyā dṛptādipadārthaghaṭitavākyārthe bhramaṇavidhirūpamukhyārthasya yo ananvayaḥ anvayopapattyabhāvaḥ, tadrūpo yo mukhyārtabādhastasya balena sahakāreṇetyarthaḥ ।
abhihitānvayadṛśeti ।
abhihitānvayadarśanenetyarthaḥ ।
abhihitānvayavādimatānurodheneti yāvatat ।
phalitamāhaitītyādi ।
śabdaśaktirabhidhā tanmūlaḥ ।
tātparyaśaktilakṣaṇāsaktyorabhidhāśrayatvenāvasthānāditi bhāvaḥ ।
vakṣyate ca aabhidhāpucchabhūtā lakṣaṇe'ti ।
so artha iti ।
bhramaṇaniṣedha ityarthaḥ ।
atra pramāṇa locanam vācyātirikto anyo artha iti ।
naitat; trayo hyatra vyāpārāḥ saṃvedyantepadārtheṣu sāmānyātmasvabhidhāvyāpāraḥ, samayāpekṣayārthāvagamanaśaktirhyabhidhā ।
samayaśca tāvatyeva, na viśeṣāṃśe, ānantyā dvyabhicārāccaikasya ।
tato viśeṣarūpe vākyārthe tātparyaśaktiḥ parasparānvite, asāmānyānyanyathāsiddherviśeṣaṃ gamayanti hi' iti nyāyāt ।
bālapriyā māhaevamityādi ।
uktamiti hi vyavahāra iti ।
na tu vyañjitamiti vyavahāra iti bhāvaḥ ।
upasaṃharatitanneti ।
vācyātiriktaḥ abhidheyātiriktaḥ ।
viparītalakṣaṇayātra niṣedhapratītirna sambhavati, tasyā anavakāsādityāśayena matametatpratyācaṣṭenaitadityādi ।
etanna etanmataṃ yuktaṃ netyārthaḥ ।
kuta ityatrāhatraya ityādi ।
atra lokavyavahāre ।
trayo vyāpārāḥ abhidhātātparyalakṣaṇāḥ ।
śabdasyeti ।
śeṣaḥ ।
saṃvedyantejñāyante ।
ādyasya vyāpārasya viṣayamāhapadārtheṣviti ।
sāmānyātmasu gotvādisāmānyarūpeṣu ।
abhidāvyāpāra iti ।
gavādipadānāmiti śeṣaḥ ।
svarūpamāha-samayetyādi ।
samayāpekṣayā saṅketagrahaṇasahakāreṇa ।
asamayāpekṣe'ti ca pāṭhaḥ ।
samayaṃ saṅketagrahaṇamapekṣata iti tadartaḥ ।
arthāvagamanaśaktiḥ arthabodhanasāmarthyam ।
tāvatyeva sāmānyātmakapadārtha eva ।
evakāravyavacchedyamāhanetyādi ।
viśeṣāṃśe vyaktyātmani ।
kuta ityatrāha-ānantyāditi ।
viśeṣāṃśānāmanantatvādityarthaḥ ।
tathā ca sarvasmin viśeṣe samayaḥ kartuṃ na śakyaḥ ।
anantaśca syāditi bhāvaḥ ।
hetvantaramapyāha-vyabhicārāccaikasyeti ।
ekaikasya viśeṣāṃśasya mitho vyabhicārāccetyarthaḥ ।
gopadena yasya govyaktiviśeṣasya bodho jāyate, tasminnitaragovyaktigatasamayo nāstīti rītyā vyabhicāro bodhyaḥ ।
yadvāsamayaścetyatra samayaśabdasya saṅketagraha ityarthaḥ ।
sarvasmin viśeṣe saṅketagrahasya vyavahārāṅgatve doṣamāhaānantyāditi ।
viśeṣāṇāmanantatvātsarvasmin viśeṣe saṅketagraho na sambhavatītyarthaḥ ।
tarhyekasminneva viśeṣe tadgraho vyavahārāṅgamastvityatrāhavyabhicārāccaikasyeti ।
agṛhītasaṅketakasyāpi gavādivyaktiviśeṣasya gavādivyaktiviśeṣasya gavādipadena bodhodayāttatra saṅketagrahasya vyabhicārāccetyarthaḥ ।
atha dvitīyaṃ vyāpāraṃ saviṣayaṃ darśayatitata ityādi ।
tataḥ uktāddhetoḥ ।
parasparānvite ākāṅkṣāvaśādguṇapradhānabhāvena mithassaṃbaddhe ।
viśeṣarūpe sāmānyātmakatatatpadārthākṣiptattahyaktirūpaviśeṣaghaṭite ।
vākyārthe viṣaye ।
tātparyaśāktiḥ sa vākyārthaḥ paraḥpradhānatayā pratipādyaḥ yeṣāṃ tāni tatparāṇi teṣāṃ bhāvastātparya tadrūpā śaktiḥ, padānāmiti śeṣaḥ ।
ākṣepaṃ bodhayannāhasāmānyānītyādi ।
sāmānyāni padairabhihitāḥ sāmānyarūpā arthāḥ anyathā viśeṣāṇāmanavagamane ।
asiddheḥ kriyādyanvayāsiddheḥ ।
viśeṣaṃ svāśrayavyaktirūpaṃ gamayanti ।
svāvinābhāvādbodhayanti ।
asāmānyānanyathe'ti pāṭhe tu locanam tatra ca dvitīyakakṣyāyāṃ abhrame'ti vidhyatiriktaṃ na kiñcitpratīyate, anvayamātrasyaiva pratipannatvāt ।
na hi agaṅgāyāṃ ghoṣaḥ' asiṃho baṭuḥ' ityatra yathānvaya eva bubhūṣan pratihanyate, yogyatāvirahāt; tathā tava bhramamaniṣeddhā sa śvā siṃhena hataḥ ।
tadidānīṃ bhramaṇaniṣedhakāramavaikalyādbhramaṇaṃ tavavocitamityanvayasya kācitkṣatiḥ ।
ata eva mukhyārthabādhā nātra śaṅkyeti na viparītalakṣaṇāyā avasaraḥ ।
bhavatu vāsau ।
tathāpi dvitīyasthānasaṃkrāntā tāvadasau na bhavati ।
tathā hi-mukhyārthabādhāyāṃ lakṣaṇāyāḥ praklṝptiḥ ।
bādhā ca virodhapratītireva ।
na cātra padārthānāṃ svātmani virodhaḥ ।
parasparaṃ virodha iti cetso ayaṃ tarhyanvaye virodhaḥ pratyeyaḥ ।
bālapriyā padānīti śeṣaḥ ।
sāmānyānāṃ svābhihitasāmānyarūpāṇāmarthānāmanyathāsiddheravinābhāvādityarthaḥ ।
evamupanibaddhapīṭhiko lakṣaṇāṃ nirākartumārabhatetatra cetyādi ।
tatra tātparyaśaktiviṣayabhūtāyām ।
dvitīyakattyāyāṃ abhidhāvyāpāraviṣayāpekṣayā dvitīyasyāṃ kakṣyāyām ।
bhrametyādivācyo bhramaṇavidhereva pratīyate, nānyanniṣedharūpaṃ kiñcidityarthaḥ ।
anvayamātrasyeti ।
vākyārthamātrasyetyarthaḥ ।
evakāro mātraśabdārthasphuṭīkaraṇārthaḥ ।
etahyavacchedyaṃ vidhyatiriktamityādi pūrvoktaṃ bodhyam ।
pratipannatvāditi ।
jñātatvādityarthaḥ ।
uktamupapādayatina hītyādi ।
aityanvayasya na hi kācit kṣati'riti sambandhaḥ ।
gaṅgāyāmitāyadi vaidharmyeṇodāharaṇam ।
anvaya iti vācyavarmiṇoranvaya ityarthaḥ ।
bubhūṣanneva bhavitumārabdhavāneva ।
pratihanyate vādhito bhavati ।
yogyatāvirahāditi ।
gaṅgādipadavācyadharmiṇaḥ srotoviśeṣādeḥ ghoṣādinā sahāghārādheyabhāvasambandhāderabhāvādityarthaḥ ।
kṣatiḥ bādhā ।
phalitamāha-ata evetyādi ।
ata eva anvayakṣaterabhāvādeva ।
atha lakṣaṇāprayojanaviṣaye dhvanivyāpāraṃ pradarśayiṣyannabhyupagamyāpi lakṣaṇāntasyāḥ pūrvapakṣyabhimatatātparyaśaktiviṣayakakṣyāniveśaṃ nirākurvannāhabhavatu vetyādi ।
asau lakṣaṇā ।
dvitīyasthānasaṅkānteti ।
tātparyakakṣyāniviṣṭetyarthaḥ ।
tāvaditi sampratipattau, vākyālaṅkāre vā ।
etadevopapādayati-tathāhītyādinā ।
lakṣaṇāyāḥ praklṝptiriti ।
lakṣyārthopasthitikalpanetyarthaḥ ।
bādhā ceti ।
bādhāpadārthaścetyarthaḥ ।
asā ce'ti kvacit pāṭhaḥ ।
virodhapratītireveti ।
mukyārthabādhā nāma mukhyārthasya yo virodhastatpratītirevetyarthaḥ ।
ekakāreṇa nātra vivāda iti darśayati ।
uktī virodhaḥ padārthānāṃ svātmanyuta parasparamiti vikalpaṃ hṛdi nidhāyādyaṃ nirācaṣṭe-na cetyādi ।
castvarthaḥ ।
atra lakṣaṇasthale ।
aatra virodhastu padārthānāṃ svātmani na'ti sambandhaḥ ।
svātmani svena saha ।
dvitīyamāśaṅkate-parasparamiti ।
padāryānāmityanuṣaṅgaḥ ।
samādhatte-to ayamityādi locanam na cāpratipanne anvaye virodhapratītiḥ, pratipattiścānvayasya nābhidhāśaktyā, tasyāḥ padārthapratipattyupakṣīṇāyā viramyāvyāpārāt iti tātparyaśaktyaivānvayapratipattiḥ ।
nanvevaṃ aaṅgulyagre karivaraśatam' kintu pramāṇāntareṇa so anvayaḥ pratyakṣādinā bādhitaḥ pratipanne api śuktikāyāṃ rajatamiveti tadavagamakāriṇo vākyasyāprāmāṇyam ।
asiṃhomāṇavakaḥ' ityatra dvitīyakakṣyāniviṣṭatātparyaśaktisamarpitānvayabādhakollāsānantaramabhidhātātparyaśaktidvayavyatirikta bālapriyā tarhi saḥ lakṣaṇamūlatvena prasiddhaḥ ।
ayaṃ bhavadbhirabhyupagato virodhaḥ ।
anveye padārthānāṃ parasparānvaye pratyeyaḥ jñātavyaḥ ।
na cetyādi ।
apratipanne ajñāte ।
avirodhapratītirna ce'tyanvayaḥ ।
dharmiṇyapratīte dharmarūpasya virodhasya tatra pratītyayogāditi bhāvaḥ ।
tarhi pratipanne astvityatrāhapratipattiścetyādi ।
avyāpārāditi ।
vyāpārāsbhavādityarthaḥ ।
mukhyārthabādhā nāma lakṣaṇāsthale asiho māṇavaka' ityādau siṃhādipadamukhyārthasya māṇavakapadārthena sahākāṅkṣātātparyavaśādbhāsamānastādātmyādisaṃsargarūpo yo anvayastasmin varuddhatvasya pratītiḥ ।
viruddhatvaṃ ca tasminnanvaye siṃhādipratiyogikatvasya māṇavakādyanuyogikatvasya ca dvayorabhāvena tadrūpaṃ bādhitatvam ।
ata eva vaktṛvivakṣitatvābhāvastadityapi kecit ।
bhavati ca satyapi bādhaniścaye vākyajanyo bodha iti bhāvaḥ ।
prasaṅgādāśaṅkate-nanvevamityādi ।
evaṃ bādhitasyāpyanvayasya vākyātpratītyaṅgīkari ।
iṣṭāpatyā samādhatte-kinnetyādi ।
kiṃ na bhavati bhavatyeva ।
vaidharmyeṇa dṛṣṭāntamāha-daśetyādi ।
"daśadāḍimāni ṣaḍapūpā" ityādi mahābhāṣyodāhṛtavākyasamudāyasthala ivetyarthaḥ ।
tatra bhavatikriyādhyāhāreṇa pratyekaṃ daśadāḍimānītyādi tattadvākyādanvayabodhe satyapi sarvavākyārthānāṃ mithaḥ saṃsargāvagāhyekaviśiṣṭārthabodhātmakānvayapratītirākāṅkṣādikāraṇābhāvānna bhavati, prakṛte ca tatsatvādanvayapratītirbhavatyevetyarthaḥ ।
viśeṣamāha-kinviti ।
apratipanno api so anvayaḥ śuktikāyāṃ rajatamiṃva pratyakṣādinā pramāṇāntareṇa bādhita' iti sambandhaḥ ।
itīti hetau ।
anvayasya bādhitatvādityarthaḥ ।
tatyajñānasya ।
nanu tarhi asiṃho māṇavaka' ityāderapyaprāmāṇyaṃ syādityatrāhasiṃha ityādi ।
śaktyā samarpite bodite anvaye, bādharakasya virodhasya ullāsaḥ pratītiḥ tadanantaram ।
tadvādhakavidhurīti ।
tadvādhakasya anvayabādhakasya vidhurīkaraṇe locanam tāvattṛtīyaiva śaktistadbādhakavidhurīkaraṇanipuṇā lakṣaṇābhidhānā samullasati ।
nanvevaṃ asiṃho vaṭuḥ' ityatrāpi kāvyarūpatā syāt; dhvananalakṣaṇasyātmano atrāpi samanantaraṃ vakṣyamāṇatayā bhāvāt ।
nanu ghaṭe api jīvavyavahāraḥ syāt; ātmano vibhutvena tatrāpi bhāvāt ।
śarīrasya khalu viśiṣṭādhiṣṭānayuktasya satyātmani jīvavyavahāraḥ, na yasya kasyaciditi cet-guṇālaṅkāraucityasundaraśabdārthaśarīrasya sati dhvananākhyātmani kāvyarūpatāvyavahāraḥ ।
na cātmano asāratā kāciditi ca samānam ।
na caivaṃ bhaktireva dhvaniḥ, bhaktirhi lakṣaṇāvyāpārastṛtīyakakṣyāniveśī ।
caturthyā tu kakṣyāyāṃ dhvananavyāpāraḥ ।
tathā hi-tritayasannidhau lakṣaṇā pravartata iti tāvadbhavanta eva vadanti ।
tatra mukhyārthabādhā tāvatpratyakṣādipramāmāntaramūlā ।
nimittaṃ ca yadabidhīyate sāmīpyādi tadapi pramāṇāntarāvagamyameva ।
bālapriyā bādhane nipuṇā samarthā ।
samullasati pravartate ।
tathā ca tatra lakṣyārthasya na bādhitatvamiti bhāvaḥ ।
lakṣaṇāṅgīkāre atiprasaṅgamāśaṅkatenanvevamiti ।
aātmanaḥ atrāpi bhāvāt' satvāditi sambandhaḥ ।
pratibandyā uttarayatinanu ghaṭe apīti ।
tatparihāramāhaśarīrasyeti ।
viśiṣṭeti ।
karacaraṇādyavayavairviśiṣṭaṃ yadadhiṣṭānaṃ saṃsthānaṃ tena yuktasya ।
tulyamuttaramasmākamityāhaguṇeti ।
guṇālaṅkārāṇāmaucityena rasaviṣayakeṇa sundarau śabdārthāveva śarīlaṃ tasya ।
na cetyādi ।
iti ca samānamiti ।
yathā'tmano nissāraghaṭādisambandhitve api nāsāratā kācit, tatā dhvananākhyātmano laukikavākye sattve api nāsāratā kāpītyartha ।
nanvevaṃ bhaktireva dhvaniḥsyādityāśaṅkya pariharatina cevamityādi ।
evaṃ lakṣaṇāsthale dhvananasadbhāve sati ।
adhvanirna ce'tyānvayaḥ ।
atra hetumāha-bhaktirhiti ।
bhinnakakṣyāniviṣṭatvādubhayorviṣayabhedo yataḥ, tasmādityarthaḥ ।
tritayasannidhāviti ।
mukhyārthabādhāditraye satītyarthaḥ ।
bhavanta eva vadantīti ।
lakṣaṇādhvananayorabhedaṃ vadanto bhavanta evāhurityārthaḥ ।
abhavatāṃ matam' iti ca pāṭhaḥ ।
mukhyārthabādhādiṣu triṣvantyasya dhvanivyāpāramātragamyatvaṃ sādhayiṣyannādāvādyayoranyasiddhatvamāhatatretyādinā ।
abhidhīyata iti ।
"abhidheyena sāmīpyādi" tyādivacanenocyata ityarthaḥ ।
evaṃ bādhānimittayoranyaviṣayatvamuktvā prayojanasyānanyaviṣayatvaṃ svarūpakathanenāhayattvityādi ।
locanam yattvidaṃ ghoṣasyātipavitratvaśītalatvasevyatvādikaṃ prayojanamaśabdāntaravācyaṃ pramāṇāntarāpratipannam, vaṭorvā parākramātiśayaśālitvaṃ, tatra śabdasya na tāvanna vyāpāraḥ ।
tathāhitatsāmīpyattaddharmatvānumānamanaikāntikam, siṃhaśabdavācyatvaṃ ca vaṭorasiddham ।
atha yatra yatraivaṃśabdaprayogastatra tatra taddharmayoga ityanumānam, tasyāpi vyāptigrahaṇakāle maulikaṃ pramāmāntaraṃ vācyam, na cāsti ।
na ca smṛtiriyam, ananubhūte tadayogāt, bālapriyā ayattu atipavitratvādikaṃ parākramātiśayaśālitvaṃ vā tatre'ti sambandhaḥ ।
ghoṣasyeti ।
idaṃ cātipavitratvādeḥ tīre pratyāyānadvārā ghoṣa'pi tatpratyāyanamasti tasyaiva paramatātparyaviṣayatvādityāśayenoktam ।
yadvāghoṣādhikaramasyeti tadarthaḥ ।
aśabdāntaravācyaṃ lākṣaṇikaśabdātiriktaśacabdābodhyam ।
pramāṇāntareti ।
śabtātiriktapramāṇetyarthaḥ ।
vaṭorveti ।
prayojanamityāditrayamanuṣajyate ।
nanu tarhi śabdenāpi na tatpratītirityalaṃ tahyāpārāntaragaveṣaṇayetyata āhatatretyādi ।
tatra pūrvokte prayojane ।
śabdasya na tāvanna vyāpāra ityuktaṃ draḍhayatitathāṃ hītyādinā ।
tatsāmīpyāditi ।
tīraṃ gaṅgatātipavitratvādidharmavat, gaṅgāsāmīpyāt ।
munijanādivadityanumānaṃmityarthaḥ ।
anaikāntikaṃ gaṅgātaṭādigataśiraḥkapālādau vyabhicāri ।
siṃheti ।
vaṭuḥ siṃhadharmavān siṃhaśabdavācyatvāt, sampratipannasiṃhavadityatra siṃhaśabdavācyatvarūpo hetuḥ svarūpāsiddha ityarathaḥ ।
anumānāntaramāśaṅkya nirācaṣṭe-athetyādi ।
evamiti ।
lakṣaṇayetyarthaḥ ।
ityanumānamiti ।
taṭaḥ gaṅgaśabdavācyavṛttidharmavān lakṣaṇayā gaṅgaśabdaprayogaviṣayatvāt; vaṭuḥ siṃhaśabdavācyavṛttidharmavāna, lakṣaṇayā siṃhaśabdaprayogaviṣayatvāt; yo lakṣaṇayā yatpadaprayogaviṣayaḥ, sa tatpadavācyavṛttidharmavān ityādiratra prayogo bodhyaḥ ।
yadvā-ityanumānamiti ।
evaṃ vyāptiviśiṣṭo heturityarthaḥ ।
tasyāpītyādi ।
tasmin yadvyāptigrahaṇaṃ tatkāle ।
maulikamiti ।
mūle anumānāṅgavyāptigrahaṇarūpe sādhanatayā bhavamityarthaḥ ।
prāmāmāntaraṃ pratyakṣādi ।
na cāstīti ।
pramāṇāntaramityanuṣajyate ।
sāmānyamukhavyāptyadhīnānamitisthale prakṛtasādhyahetvoḥ tatsajātīyayorvā pratyakṣādinā vyāptigrahaṇaṃ vācyam ।
tacca lakṣaṇāsthale vyabhicāraśaṅkyā utpattunnārhatītyarthaḥ ।
na ceti ।
iyaṃ pāvanatvādiprayojanajñānaṃ locanam niyamāpratipattervakturetadvivakṣitamityadhyavasāyābhāvaprasaṅgāccatyasti tāvadatra śabdasyaiva vyāpāraḥ ।
vyāpāraśca nābhidhātmā, samayābhāvāt ।
na tātparyātmā, tasyānvayapratītāveva parakṣayāt ।
na lakṣaṇātmā, uktādeva hetoḥ skhaladgatitvābhāvāt ।
tatrāpi hi skhaladgatitve punarmukyārthabādā nimittaṃ prayojanamityanavasthā syāt ।
ata eva yatkenacillakṣitalakṣaṇeti nāma kṛtaṃ tahyasanamātram ।
tasmādabhighātātparyalakṣaṇāvyatiriktaścaturtho asau bālapriyā asmṛtirna ce'tyanvayaḥ ।
na ca smṛtipratipannametadityarthaḥ ।
atra hetumāhaananubhūte tadayogāditi ।
nanu tatsmṛtiḥ kathañcitsampādyetyato hetvantaramāhaniyametyādi ।
niyāmakasya kasyacidanupalaṃbhādetadeva prayojanamatra vivakṣitamityaniścayaprasaṃgāccetyarthaḥ ।
vyañjanavyāpāropagame tu sahakāriviśeṣānniyamaḥ setsyatīti bhāvaḥ ।
nigamayatiitītyādi ।
itīti hetau ।
yata evaṃ nānyagamyaṃ prayojanaṃ tata ityarthaḥ ।
atreti ।
pāvanatvādau prayojana ityarthaḥ ।
atha vyañjanavyāpārasya pāriśeṣyātsiddhiṃ darśayitumāha-vyāpāraścetyādi ।
atretyasyānuṣaṅgaḥ ।
samayābhāvāt gaṅgādiśabdasya pāvanatvādau saṅketābhāvāt ।
anvayapratītāviti ।
prāthamikavācyārthānvayabodha ityarthaḥ ।
uktādevetyādi ।
pūrvokto heturmukhyārthabādhādiḥ, tasmādyat skhaladgatitvaṃ skalantī pratihanyamānā gatiravabodhanavyāpāro yasya śabdasya tasya bhāvastattvam ।
svārthādbhraṃśa iti yāvat ।
tasyābhāvādityarthaḥ ।
gaṅgādiśabdānāṃ hi mukhyārthabādhādivasāttīrādavavagamayitavye svārthātsrotoviśeṣāderyathā bhraṃśaḥ, tathā prayojane pāvanatvādāvavagamayitavye svārthāttīrāderbhraṃśo nāsti, yatastasmādityarthaḥ ।
yadvāuktādeva hetoriti ।
nyimāpratipatterityādipūrvoktāddhetorityarthaḥ ।
hetvantaraṃ cāha-skhaladgatitvābhāvāditi ।
asyārthaḥ pūrvavadbodhyaḥ ।
abhyupagamyāpi doṣamāhatatrāpītyādi ।
prayojanaṃ nimittīkṛtyāpi lakṣyārthāt skhaladgatitve aṅgīkriyamāṇe punaḥ punarapi lakṣaṇāmūlaparikalpanayālakṣaṇānavasthā syādityarthaḥ ।
vyāpāraśca nābhidhātmetyādyetadantagranthasya vivaraṇarūpaḥ-"nābhidhā, samayābhāvādi"tyādikāvyaprakāśagrantha iti draṣṭavyam ।
gaṅgādiśabdena tīrādau lakṣite punaḥ pāvanatvādiprayojanamapi lakṣyeta ।
ata eva tallakṣaṇāyāḥ lakṣitalakṣaṇeti nāmeti kecit ।
tanmataṃ nirākaroti-ata evetyādi ।
ata eva anavasthādidoṣādeva ।
nāma kṛtamiti ।
prayojanaviṣayavalyāpārasyeti śeṣaḥ ।
vyasanamātraṃ dhvaninirākaraṇanirbandhamātraṃ taddhetukamiti yāvat ।
vakṣyate ca "tenāyaṃ lakṣatalakṣaṇāyā na viṣayaḥ" iti ।
tasmādityādi ।
dhvananeti ।
dhvananādirūpāḥ locanam vyāpāro dhvananadyotanavyañjanapratyāyanāvagamanādisodaravyapadesanirūpito abhyupagantavyaḥ ।
yadvakṣyati amukhyāṃ vṛttiṃ parityajya guṇavṛttyārthadarśanam ।
yaduddisya phalaṃ tatra śabdo naiva skhaladgatiḥ ।।
iti ।।
tena samayāpekṣā vācyāvagamanaśaktiribhidhāśaktiḥ ।
tadanyathānupapattisahāyārthāvabodhanaśaktistātparyaśaktiḥ ।
mukhyārthabādhādisahakāryapekṣārthapratibhāsanaśaktirlakṣaṇāśaktiḥ ।
tacchaktitrayopajanitārthāvagamamūlajātatatpratibhāsapavitritapratipattṛpratibhāsahāyārthadyotanaśaktirdhvananavyāpāraḥ; bālapriyā sodarāḥ paryāyāśca ye vyapadeśāḥ śabdāḥ taiḥ nirūpito niścita ityarthaḥ ।
dhvananādivyapadeśaḥ prasiddhaḥ ।
vyapadeśaśca vyapadeśyaṃ vinā na tiṣṭatīti tacchravaṇānyathānupapattinirūpaṇīyo ayamiti yāvat ।
abhyupagantavyaḥ anicchadbharapīti śeṣaḥ ।
prayojanāṃśe na lakṣaṇetyatra mūlasammatimāhayadvattyatīti ।
evaṃ prayojanaviṣayakaṃ dhvananavyāpāraṃ prasādhya tamevetaravyāpāratrayādbhedena spaṣṭayituṃ vyāpārāṇāṃ svarūpaṃ darśayatitenetyādi ।
samayāpekṣeti ।
tadarthasaṅketagrahaṇasahakāreṇa tadarthabodhanasāmarthya padaniṣṭamabhidhā nāma śaktirityarthaḥ ।
sāmarthyaṃ nāma śaktyaparaparyāyaṃ padārthāntaramiti bodhyam ।
tadanyatheti ।
tasyā abhidhāyāḥ, anyathā ātmānaṃ vinā anupapattirasambhavaḥ prayojanābhāvādinā sahāyo yasyāḥ sā ।
kecittu tasya viśeṣarūpasyānvitārthasya anyathā tātparyābhāve yā anupapattiḥ, tatsahāyeti vyācakṣate ।
artheti ।
saṃsṛṣṭārthetyarthaḥ ।
mukhyeti ।
mukhyārthabādhāditrayaṃ yatsahakāri tadapekṣata iti tathā ।
tacchaktīti ।
tat pūrvoktaṃ yat śaktitrayamabhidhādikaṃ tena, upajanitaḥ yadarthānāṃ padārthavākyārthalakṣyārthānāmavagamaḥ bodhaḥ, tasmādeva mūlājjātā, tatpratibhāsena abhidheyādyarthānāṃ nirantarapratītyā pavitritasya saṃskāralakṣaṇātiśayavattayā locanam sa ca prāgvṛttaṃ vyāpāratrayaṃ nyakkurvanpradhānabhūtaḥ kāvyātmetyāśayena niṣedhapramukhatayā ca prayojanaviṣayo api niṣedhaviṣaya ityuktam ।
abhyupagamamātreṇa caitaduktam; na tvatra lakṣaṇā, atyantatiraskārānyasaṃkramaṇayorabhāvāt ।
na hyarthaśaktamūle asyā vyāpāraḥ ।
sahakāribhedācca śaktibhedaḥ spaṣṭa eva, yathā tasyaiva śabdasya vyāptismṛtyādisahakṛtasya vivakṣāvagatāvanumāpakatvavyāpāraḥ ।
akṣādisahakṛtasya vā viklpakatvavyāpāraḥ ।
bālapriyā sampāditasya pratipatturyā pratibhā tatsahāyā ।
arthadyotanaśaktiḥ prayojanādilakṣaṇasyārthasya vyañjane sāmarthyam ।
ityuktaṃ bhavatīti śeṣaḥ ।
astvevaṃbhūto asau; kathamasyaiva kāvyātmatvamityata āhasa ceti ।
cakāro avadhāraṇe ।
asa ca kāvyātme'ti sambandhaḥ ।
atra hetuḥpradhānabhūta iti ।
tatra hetuḥprāgvṛttamityādi ।
abhidhāditrayamapekṣya svayaṃ pravṛtto api tadupasarjanīkurvannityarthaḥ ।
vyaṅgyasya kāvyātmatvādvyañjanasyāpi tattvaṃ bodhyam ।
nanvetāvatā abhrama dhārmike'tyādau bhramaṇaniṣedho lakṣaṇāviṣayaḥ, tadanyaprayojanaviṣayakaśca vyañjanāvyāpāra ityāyātam ।
tathāca kathaṃ vṛttikṛtā apratiṣedharūpa' iti vadatā vyañjanāvyāpārasya niṣedhaviṣayakatvamuktamityata āha-ityāśayenetyādi ।
ityāśayena uktabhiprāyeṇa aprayojanaviṣayo api saḥ niṣedhapramukhatayā niṣedhaviṣaya ityuktam' iti sambandhaḥ ।
prayojanaṃ viṣayo yasya saḥ ।
prayojanaṃ cātra svairiṇyāḥ saṅketasthānaparitrāṇasvacchandaviharaṇādikam ।
niṣedhapramukhatayā niṣedhapratītidvārakatvena ।
ityuktamiti ।
kadācidāvācye vidhirūpe pratiṣedharūpa ityanena pradarsitamityarthaḥ ।
bhramaṇaniṣedho atra lakṣya eva ।
prayojanasyoktasya niṣedhapratītipūrvakapratītiviṣayatvānniṣedharūpatayā uktirityarthaḥ ।
vastuto atra lakṣaṇā na pravartata iti vṛttigranthānuguṇyenāhaabhyupagametyādi ।
abhyupagamamātreṇa prauḍhivādamātreṇa ।
idaṃ viparītalakṣaṇayā ।
niṣedhabodhanam ।
atra lakṣaṇāyā apravṛttau hetumāhaatyanteti ।
yatra vācyasyātyantatiraskāro anyasaṅkramaṇaṃ vā tatra hi lakṣaṇā ।
na cātra bhramaṇavidhirūpasya vācyasyobhayaṃ tasmādityarthaḥ ।
nanvatrārthaśaktimūlo dhvanirevāstu; tatrāpi kiṃ na lakṣaṇetyata āhana hīti ।
arthaśaktimūla iti ।
hetugarbham ।
dhvanāviti śeṣaḥ ।
asyā vyāpāraḥ lakṣaṇāyāḥ pravṛttiḥ ।
kiñcārthaśaktimūladhvananavyāpārasya vaktṛboddhavyavaiśiṣṭyādikaṃ sahakāri, lakṣaṇāyāstu mukhyārthabādhādikamato apyanayorbheda ityaha-sahakārīti ।
uktamarthaṃ dṛṣṭāntena viśadayati-yathetyādi ।
tasyaiva arthabodhanāya prayuktasyaiva ।
śabdasya gāmānayetyādiśabdasya ।
smṛtyādītyādipadena pakṣadharmatājñānaparigrahaḥ ।
anumāpakatvavyāpāraḥ anumāpakatvaśaktiḥ ।
ayaṃ vaktā edvibakṣuḥ etacchabdaprayogāt ityādiḥ prayogo atra bodhyaḥ ।
uktaṃ caitattṛtīyodyote akṣādīti ।
akṣaṃ cakṣurādīndriyam ।
ādipadena tatsannikarṣādiparigrahaḥ ।
locanam evamabhihitānvayavādināmiyadanapahnavanīyam ।
yopyanvitābhidhānavādī ayatparaḥ śabdaḥ sa śabdārthaḥ' iti hṛdaye grahūtvā śaravadabhidhāvyāpārameva dīrghadīrghamicchati, tasya yadi dīrgho vyāpārastadeko asāviti kutaḥ? bhinnaviṣayatvāt ।
athāneko asau? tadviṣayasahakāribhedādasajātīya eva yuktaḥ ।
sajātīye ca kārye viramyavyāpāraḥ śabdakarmabuddhyādīnāṃ padārthavidbhirniṣiddhaḥ ।
asajātīye cāsmannaya eva ।
bālapriyā vikalpakatvavyāpāraḥ savikalpakajñānajanakatvaśaktiḥ ।
śabdo hi śrotrādisahakāreṇa svapratyakṣaṃ janayati ।
atha ca jñāyamānaḥ saṃjñāśabdaḥ saṃjñini cakṣussannikarṣādikāle svaviśeṣaṇakaṃ saṃjñipratyakṣaṃ janayati iti mataviśeṣaḥ ।
iyaditi ।
abhidhāditrayotīrṇadhvanivyāpāro astītyetāvadityarthaḥ ।
anapahnavanīyamanirākaraṇīyaṃ, pratyutābhyupagantavyamiti bhāvaḥ ।
yo apītyādi ।
apiśabdastuśabdārthe ।
aya icchati tasye'ti sambandhaḥ ।
gāmānayetyādikasya tattadvākyasya tattadvākyārthe prathamaṃ saṅgatigrahaḥ, paścādāvāpodvāpābhyāmanvitasvārthe gavādipadānāṃ saṅgatigraha ityādiranvitābidhānavādimataprakriyānyato avadheyā ।
yatpara iti ।
yo arthaḥ paraḥ pradhānapratipādyaḥ tātparyaviṣayo yasya saḥ śabdārthaḥ śabdābhidheyaḥ ।
śaravt śaravyāpāratulyam ।
icchatīti ।
yathoktam-"so ayamiṣorivadīrghadīrdho vyāpāra" iti ।
yathā dhanurdhareṇa preritaśśaro vegākhyenaikeneva vyāpārema parasya varmacchedanagātrabhedanādikā anekakriyāḥ karoti, tathā sukavinā prayuktaḥ śabdo abhidhākhyenaikenaiva vyāpāreṇa padārthavākyārthayolaṅkṣyatvena vyaṅgyatvenābhimatayośca pratītīrjanayatītyarthaḥ ।
itthaṃ tanmatamupanyasya tenāpi dhvananamaṅgīkārayituṃ sa dīrgho abhidhāvyāpāraḥ kimekaḥ prativiṣayamaneko veti vikalpyādyaṃ pratyācaṣṭe-tasyetyādi ।
abhimata iti śeṣaḥ ।
avyāpāro dīrghastasyābhimato yadī'ti sambandhaḥ ।
tat tarhi ।
asau eka iti kutaḥ? eko bhavituṃ nārhatītyarthaḥ ।
atra hetuḥbhinneti ।
bhinnāḥ viṣayāḥ vācyādyarthāḥ yasya tattvāt ।
viṣayabede sati tatsambandhivyāpārabhedo apyāvaśyaka iti bhāvaḥ ।
divitīyamanūdyāvadyati-athetyādi ।
atheti yadītyarthe ।
tat tarhi ।
viṣayeti ।
viṣayāḥ vācyalakṣyavyaṅgyatvenābhimatā arthāḥ ।
locanam atha yo asau caturthakakṣāniviṣṭo arthaḥ, sa eva jhaṭiti vākyenābhidhīyata ityevaṃvidhaṃ dīrghadīrghatvaṃ vivakṣitam, tarhi tatra saṅketākaraṇātkathaṃ sākṣātpratipattiḥ ।
nimitteṣu saṅketaḥ, naimittikastvasāvarthassaṃketānapekṣa eveti cet-paśyata śrotriyasyoktikauśalam ।
yo hyasau paryantakakṣābhāgyarthaḥ prathamaṃ pratītipathamavatīrṇaḥ, tasya paścāttanāḥ padārthāvagamāḥ bālapriyā sahakāriṇaḥ samayamukyārthabādhādivaktṛvaiśiṣṭyādayaḥ ।
teṣāṃ bhedāt ।
asajātīyaḥ bhinnajātīyaḥ ।
sajātīyatvedoṣapradarsanenoktameva sādhayati-sajātīya ityādi ।
aneko asāvityasya viparimāmenānuṣaṅgaḥ ।
aneke asmin vyāpāre sajātīye aṅgīkriyamāṇe satītyarthaḥ ।
sa punarna pravartata iti śeṣaḥ ।
atra hetumāhakārya ityāda ।
kārye kāryaṃ prati ।
padārthavidbhiḥ naiyāyikādibhiḥ ।
nanvasajātīyo astvityatrāhaasajātīya ityādi ।
aneke asminnasajātīye aṅgīkriyamāṇe ca satītyarthaḥ ।
asmannaya eveti ।
vyāpārabhedasiddhyā dhvananavyāpārasiddheriti bhāvaḥ ।
yadvāsajātīya ityāderayamarthaḥkiñca vyāpārasya yatkāryamanekārthajñānaṃ tatatatsajātīyamanyadveti vikalpaṃ manasi nidhāyāhasajātīya ityādi ।
sajātīye kārye tatprati ।
vyāpāraḥ abhidhādiḥ ।
niṣiddha iti ।
ato vyāpārāntarasvīkāre cāsmannaya eveti bhāvaḥ ।
asajātīya iti ।
kārye ityanuṣajyate ।
asmannaya eveti ।
kāryasya vijātīyatve tatkāraṇabhūtavyāpāravaijātyasyāvaśyakatvāt dhvananavyāpārasiddhiriti bhāvaḥ ।
atha vyāpārasya dīrghatvaṃ nāma naikatvamekajātīyatvaṃ vā; kintu pratipipādayiṣitārthapratipādanajhāṭityaviśeṣa eva ।
ato vyaṅghyasyābhidhāviṣayatvamastyevetyāśaṅkateathetyādi ।
atha yadi ।
avivakṣitamathe'ti sambandhaḥ ।
caturtheti ।
antyetyarthaḥ ।
sa eva so api ।
samādhattetarhityādi ।
tatra antyakakṣyāniviṣṭārthe ।
sākṣāditi ।
abhidhayetyarthaḥ ।
kathamiti ।
bhavatīti śeṣaḥ ।
na bhavatītyarthaḥ ।
atha padārthavākyārthayornimittanaimittikabhāvābhyupagamānnimittabhūteṣu padārtheṣu saṅketagrahaṇāttanmātreṇaiva pṛthagantyavākyārthaviṣayakasaṅketānapekṣayā tadvākyārthapratītirabhidhāvyāpāreṇa bhavatītyāśaṅkāmudbhāvya vyudasyatinimitteṣvityādi ।
nimitteṣu padārtheṣu ।
asāvarthaḥ antyavākyārthaḥ ।
paśyatetyādi parihāsavacanam ।
aityuktikauśalam' iti sambandhaḥ ।
paryantakakṣyāyāḥ bhāgī bhajanaśīlaḥ ।
paścāttanāḥ vākyārthapratītyuttarakālabhāvinaḥ ।
locanam nimittabhāvaṃ gacchantīti nūnaṃ mīmāṃsakasya prapautraṃ prati naimittikatvamabhimatam ।
athocyatepūrvaṃ tatra saṅketagrahaṇasaṃskṛtasya tathā pratipattirbhavatītyamuyā vastusthitayā nimittatvaṃ padārtānām, tarhi tadanusaraṇopayogi na kiñcidapyuktaṃ syāt ।
na cāpi prakpadārtheṣu saṅketagrahaṇaṃ vṛttam, anvitānāmeva sarvadā prayogāt ।
āvāpodvāpābhyaṃ tathābhāva iti cet-saṅketaḥ padārthamātra evetyabhyupagame pāscātyaiva viśeṣapratītiḥ ।
athocyateddaṣṭeva jhaṭiti tātparyapratipattiḥ kimatra kurma iti ।
tadidaṃ vayamapi na nāṅgīkurmaḥ ।
yadvakṣyāmaḥ tadvatsacetasāṃ so artho vākyārthavimukhātmanām ।
buddhau tattvāvabhāsinyāṃ jhaṭityevāvabhāsate ।।
iti ।।
kiṃ tu sātisayānuśīlanābhyāsāttatra sambhāvyamānī'pi kramaḥ sajātīyatadvikalpaparamparānudayādabhyastaviṣayavyāptisamayasmṛtikramavanna saṃvedyata iti ।
bālapriyā padārthāvagamāḥ padārthapratītayaḥ ।
prapautraṃ pratītyādi ।
prapautraṃ nimittamapekṣayātmano naimittikatvamabhimataṃ syādityarthaḥ ।
atha padārtapratīteḥ paścāttanatve api tadviṣayakasaṅketagrahaṇasya pūrvaṃ jātatvāttaddvārakaḥ padārthānāṃ nimittatvavyapadeso na virudhyate ।
upalabhyate hi gṛhūtasaṅketasya pratipattur'gaṅgāyāṃ dhoṣa' ityādiyākyaścavaṇānantarameva jhaṭiti śaityapāvanatvādirūpapāryantikārthapratītirityāśaṅkāmudbhāvya pariharatiathocyata ityādinā ।
tadanusaraṇeti ।
tasyāḥ pāryantikārthapratīteḥ anusaraṇe svamatena nirvahaṇe yadupayogi ।
yadvā-tadanusaraṇe padārtānāṃ pāryantikārthasyāsaṅketitasya kathamavagamo bhavediti bhāvaḥ ।
kiñca pūrvaṃ padārtheṣu saṅketagrahamapi na ghaṭata ityāhana cāpīti ।
anvitānāmeva anvitārthabodhakānāmeva ।
vākyatvamāpannānāmeveti ।
yāvat ।
śaṅte-āvāpetyādi ।
tathābhāvaḥ pṛthak pṛthak padārtheṣu saṅketagrahaṇasya bhavanam ।
pariharatisaṅketa ityādi ।
viśeṣapratītiḥ pāścātyaiveti ।
vākyārthapratītiḥ paścāttanyeva bhavati, na pūrvakālabhavetyarthaḥ ।
tathā ca bhavatsiddhānto virudhyeteti bhāvaḥ ।
athetyādi ।
tātparyapratipattiḥ pāryantikārthapratītiḥ ।
kimatra kurma iti ।
padārtheṣu saṅketagrahaṇasya nimittatā bhavatu mā veti bhāvaḥ ।
yadyevaṃ tarhi siddhaṃ naḥ samīhitamityāhatadityādi ।
viśeṣamāha-kintvityādi ।
tatreti ।
pāryantikārtharūpavyaṅgyārthatapratītāvityarthaḥ ।
sambhāvyamāno api pramāṇena jñāyamāno api ।
kramaḥ padārthapratīteḥ paurvāparyam ।
asaṃvedyata' iti sambandhaḥ ।
atra hetumāha-sajātīyetyādi ।
sajātīyāḥ vākyārthapratītyaṅgatvena sajātīyāḥ ye tadvikalpāḥ padārthaviṣayakapratyayāḥ ।
teṣāṃ locanam nimittanaimittikabhāvaścāvaśyaśrayaṇīyaḥ, anyathā gauṇalākṣaṇikayormukhyādbhedaḥ aśrutiliṅgādipramāṇaṣaṭkasya pāradaurbalyam' ityādiprakriyāvighātaḥ, nimittatāvaicitryeṇaivāsyāḥ samarthitatvāt ।
nimittatāvaicitrye cābhyupagate kimaparamasmāsvasūyayā ।
ye apyavibhaktaṃsphoṭaṃ vākyaṃ tadarthaṃ cāhuḥ, tairapyavidyāpadapatitaiḥ sarveyamanusaraṇīyā prakriyā ।
taduttīrṇatve tu sarvaṃ parameśvarādvayaṃ brahyotyasmacchāstrakāreṇa na na viditaṃ tatvālokagranthaṃ viracayatetyāstām ।
bālapriyā paramparāyā anudayādanullekhādityarthaḥ ।
kramo hi hetuhetumadbhāvenāvasthitayordharmaḥ, tasya jñāne tayorjñānamapekṣitamiti bhāvaḥ ।
anudaye hetumāha-sātiśayeti ।
sātiśayaṃ yadanuśīlanaṃ paryālocanaṃ tasyābhyāsāt paunaḥpunyādityarthaḥ ।
kramasya sattve apyapratipattau dṛṣṭāntamāha-abhyasteti ।
abhyastaḥ bhūyo bhūyaḥ paryālocito viṣayo yayoste ।
yadvā-abhyaste viṣaye dhūmādihetau gavādyarthe ca yo vyāptisamayayoḥ vahnyādisādhyavyāptigavādipadasaṅketayoḥ smṛtī, tayoranumitiśābdabodhayoryaḥ kramastadvadityarthaḥ ।
itītyādi ।
itīti hetau ।
ato hetorityarthaḥ ।
kramasya nimittanaimittikabhāvopajīvyatvattasya ca sādhitatvāditi yāvat ।
nimittanemittikabhāvāśrayaṇasyāvaśyakatvaṃ vipakṣe bādhakamukhenāhaanyathetyādi ।
aanyathā ityādi prakriyāvighāta' iti sambandhaḥ ।
gauṇeti ।
gauṇalākṣaṇikārthapratītau hi mukhyārthabādhānimittaṃ, tataśca mukhyārthe maulikaṃ nimittamityāpatati ।
tadantareṇa bādhāyā mukhyāmukhyaniyamasya cāsiddherityarthaḥ ।
laukikīṃ prakriyāmuktvā vaidikīmāha-śrutītyādi ।
śrutyādipadārthāstadudāharaṇāni cāpodevīyādau kāvyapradīpādau ca grante prapañcitāni ।
nimittanemittikabhāvānāśrayaṇekathamuktaprakriyāvighāta ityata āhanimittateti ।
nimittatāyāḥ vecitryaṇa bedena ।
asyāḥ prakriyāyāḥ ।
samarthitatvāditi ।
etannimittatāvaicitryañca abhidhāyā dīrghadīrghatvāṅgīkāre nopapadya iti bhāvaḥ ।
nanu tarhi nimittanaimittikabhāvo astu vicitro, yenāyaṃ prakriyāvighāto na syādityatrāhanimittateti ।
nimittatāvaicitryāṅgīkāre vyāpārabhedasyāpyaṅgīkartavyatayā kimasmaduktāvamarṣa ityarthaḥ ।
ye apīti ।
sphoṭavādino vaiyākaraṇādaya ityartaḥ ।
sa avidyeti ।
avidyāpadaṃ vyavahāramārgaḥ ।
asmacchāstrakāreṇa ānandavardhanācāryeṇa ।
na na viditaṃ viditameva ।
atra hetuḥtattavālogranthaṃ viracayateti ।
locanam yattu bhaṭṭanāyakenoktamiha dṛptasiṃhādipadaprayoge ca dhārmikapadaprayoge ca bhayānakarasāveśakṛtaiva niṣedāvagatiḥ tadīyabhīruvīratvaprakṛtiniyamāvagamamantareṇaikāntato niṣedhāvagatyabhāvāditi tanna kevalārthasāmarthyaniṣedhāvagaternimittamiti ।
tatrocyatekenoktametat avaktṛpratipattṛviśeṣāvagamaviraheṇa śabdagatadhvananavyāpāraviraheṇa ca niṣedhāvagatiḥ' iti ।
pratipattṛpiratibhāsahakāritvaṃ hyasmābhirdyetanasya prāṇatvenoktam ।
bhayānakarasāveśaśca na nivāryate, tasya bhayamātrotpattyabhyupagamāt ।
pratipattuśca rasāveśo rasābhivyakatyaiva ।
rasaśca vyaṅgya eva, tasya ca śabdavācyatvaṃ tenāpi nopagatamiti bālapriyā yatvityādi ।
uktiprakāramāhaihetyādi ।
iha abhrame'tyādau ।
bhayānakarasāveśakṛtaiva niṣedhāvagatiriti sambandhaḥ ।
kuta ityata āhadṛptetyādi ।
nimittarūpārthe saptamyau ।
śvamāraṇanimittabhramaṇavidhisiddhaṃ dhārmikabhīrutvaṃ vinā niṣedhārtho na sidhyatīti dhārmiketyādyuktam ।
tāvanmātreṇāpi gṛhabhramaṇavidhirevānugṛhīto bhavati, na prakṛtaniṣedha ityato dṛptasiṃhādītica ।
evakāro bhayānakarasāveśasya niṣedhāvagatijanane prādhānyaṃ darsayati ।
dhvananavyāpāreṇaivāstu niṣedhāvagatiḥ, kimityevaṃ kalpyata ityatrāhatadīyetyadi ।
tadīyayoḥ dhārmikasiṃhasambandhinoḥ ।
bhīrutvavīratvarūpayoḥ prakṛtyoḥ svabhāvayoḥ niyamasyāvinābhāvasyāvagamaṃ jñānam ।
antareṇa vinā ।
ekāntataḥ kāraṇāntarema tanniyamāt ।
dhvananavyāpāramātreṇeti yāvat ।
ya niṣedheti ।
bhramaṇaniṣedhetyarthaḥ ।
phalitamāhaitītyādi ।
iti taditi ।
ityuktāddhetorityarthaḥ ।
arthasāmarthyasyāpi sahakāritayā hetutvalānapāyaṃ kevalapadena darśayati ।
aiti yattu uktam' iti sambandhaḥ ।
atanna kevale'tyādikaṃ śrutvā tadasahamāno dhvanivādyāhakenetyādi ।
aityetatkenoktam' iti sambandhaḥ yadvāetaditi vaktṛpratītyādisamāsaghaṭakam ।
etasya vākyasya sambandhinau etau vā yau vaktṛpratipattṛviśeṣau saṅketasthānaparirakṣaṇotsukakāminībhīrudhārmikau, tayoravagamasya viraheṇa abhāvena ।
viśeṣapadena vaktṛgatasvairiṇītvādikaṃ pratipattṛgatapratibhādikaṃ ca vivakṣitam ।
nanu tvayaivoktamityātrāhapratipatrriti ।
taduktaṃ kañcidaṃśamanujānan viruddhamaṃśaṃ nirākarotibhayānaketyādi ।
na nivāryata iti ।
tasyāstitvamātraṃ na niṣedhāvagatiṃ prati hetutvamiti bhāvaḥ ।
kathaṃ boddhavye dhārmike bhayānakarasāveśa ityata āhatasyetyādi ।
tasya bhayānakarasāveśasya ।
bhayamātrotpattyeti ।
prakṛtyāditvāttṛtīyā ।
tadrūpasya pasyetyarthaḥ ।
mātrapadena rastvaṃ vyudasyate ।
abhyupagamāt boddhavye svīkārāt ।
tathaika kiṃ sahṛdayasya netyāhapratipatturityādi ।
pratipattuḥ sahṛdayasya tu raso abhivyajyate, notpadyate ।
tadabhivyaktyā tadāveśaśca bhavatītyarthaḥ ।
boddhavyasya bhayamiva,sahṛdayasya raso apyutpadyatāṃ kiṃ tadabhivyaktikalpanayetyata āharasaścetyādi ।
locanam vyaṅgyatvameva ।
pratipatturapi rasāveśo na niyataḥ, na hyasau niyamena bhīrudhārmisabrahmacārī sahṛdayaḥ ।
atha tadviśeṣo api sahakārī kalpyate, tarhi vaktṛpratipattṛpratibhāprāṇito dhvananavyāpāraḥ kiṃ na sahyate ।
kiṃ ca vastudhvaniṃ dūṣayatā rasadhvanistadanugrāhakaḥ samarthyata iti suṣṭhutarāṃ dhvanidhvaṃso ayam ।
yadāha'krodho api devasya vareṇa tulyaḥ' iti ।
atha rasasyaiveyatā prādhānyamuktam; tatko na sahate ।
atha vastumātradhvaneretadudāharaṇaṃ na yuktamityucyate tathāpi kāvyodāharaṇatvāddvāvapyatra dhvanī staḥ, ko doṣaḥ ।
yadi tu rasānuvedhena vinā na tuṣyati, tat bhayānakarasānuvedho nātra sahṛdayahṛyayadarpaṇamadhyāste; api tu uktanītyā sambhogābhilāṣavibhāvasaṅketasthānocitāviśiṣṭakākvādyanubhāvaśabalanoditaśṛṅgararasānuvedhaḥ ।
bālapriyā phalitamāhaitīti ।
yadyasti pratipattū rasābhivyaktiḥ, tarhi tayaivāstu niṣedāvagatirityatrāhapratipatturapītyādi ।
pratitturapi sahṛdayasyāpi ।
niyataḥ avinābhūtaḥ ।
uktamupapādayatina hītyādi ।
sabrahyacārī saddaśaḥ ।
kasyacidbhayānakarasāsvādasambhave api vīrādiprakṛteḥ pratipattustadasambhavāt, bhayānakarasābhivyaktyā niṣeṣapratītirna bhavatīti bhāvaḥ ।
śaṅkateatheti ।
tadviśeṣo api pratipattṛviśeṣo api ।
viśeṣo bhīrusvabhāvatvam ।
sahakārīti ।
bhayānakarasābhivyaktāviti śeṣaḥ ।
pariharatitarhītyādi ।
uktanayenāpasiddhāntāpātādapi rasāveśakṛtā niṣedhāvagatiriti vaktuṃ na śakyamityupahāsamukhenāhakiñcetyādi ।
dūṣayateti ।
bhayānakavibhāvādīnabhidadhatyā tadrasāveśaśaktisahakāriṇyā abhidhayā arthādabhihita evāyaṃ niṣedha ityabhiprāyeṇa dūṣayatetyarthaḥ ।
krodho apītyādi ।
tadihāyātamiti śeṣaḥ ।
krodho hi śāpena tulyaḥ ।
atra tu vareṇeti bhāvaḥ ।
śaṅkateatheti ।
rasasya prādhānyameva darśitaṃ na tu vastudhvanerdūṣaṇamityarthaḥ ।
pariharatitaditi ।
tat tarhi ।
ko na sahata iti ।
vastudhvane rasadhvanyaṅgatvamiṣṭamiti bhāvaḥ ।
punarapi śaṅkateatheti ।
pariharati-tathāpīti ।
dhvanī stāmiti ।
kāmacārābhyanujñāne loṭ ।
atra hetuḥkāvyeti ।
nanu kāmacārabhyanujñānaṃ na yuktaṃ, rasasyaiva sahṛdayāhlādakāritvādityata āhayadi tvityādi ।
anuvedhaḥ āveśaḥ ।
tuṣyatīti ।
sahṛdaya iti śeṣaḥ ।
tuṣyate iti pāṭhe sahṛdayeneti śeṣaḥ ।
uktanītyeti ।
kasyāścit saṅketasthānaṃ jīvitasarvasvāyamānamiti pūrvoktarītyetyarthaḥ ।
sambhogeti ।
sambhogābhilāṣasya vibhāvaḥ uddīpanavibhāvabhūtaṃ yatsaṅketasthānaṃ tasya ।
tathā tasyaivābhilāṣasya ucitāḥ sambhogānuguṇyādviśiṣṭāśca ye kākvādayaḥ anubhāvāḥ, ādipadena tātkālikyo anyāśceṣṭā grāhyāḥ ।
teṣāñca śabalanātsaṃvalanādudito abhivyakto yaḥ śṛṅgārarasaḥ, tasyānuvedha locanam rasasyālaukikatvāttāvanmātrādeva cānavagamātprathamaṃ nirvivādasiddhaviviktavidhiniṣedhapradarśanābhiprāyeṇa caitadvastudhvanerudāharaṇaṃ dattam ।
yastu dhvanivyākyānodyatastātparyaśaktimeva vivakṣāsūcakatvameva vā dhvananamavocat, sa nāsmākaṃ hṛdayamāvarjayati ।
yadāhuḥ'bhinnarucirhi lokaḥ' iti ।
tadetadagre yathāyathaṃ prataniṣyāma ityāstāṃ tāvat ।
bhrameti ।
atisṛṣṭo asi prāptaste bhramaṇakālaḥ ।
dhārmiketi ।
kusumādyūpakaraṇārthaṃ yuktaṃ te bhramaṇam ।
visrabdha iti śaṅkāraṇavaikalyāt ।
sa iti punarasyānutthānam ।
teneti ।
yaḥ pūrvaṃ karṇopakarṇikayā tvayāpyākarṇito godāvarīkacchagahane prativasatīti ।
pūrvameva hi tadrakṣāyai tattayopaśrāvito asau; sa cādhunā tu bālapriyā ityarthaḥ ।
sahṛdayahṛdayadarpaṇamadhyāsta ityanuṣaṅgaḥ ।
vivecanadaśāyāmatra bhayānakavibhāvādayo na pratīyante, api tu śṛṅgarasambandhina eveti bhāvaḥ ।
nanu yadi śṛṅgāradhvaniratrāṅgī, tarhi kutastadudāharaṇatveneyaṃ gāthā noktā? vastudhvanyudāharamatayoktā cetyata āharasasyetyādi ।
tāvanmātrādeva udāharaṇamātrādeva ।
anavagamāt avagamāsambhavāt ।
vakṣyamāṇayuktibhireva rasasvarūpajñānasambhavāditi bhāvaḥ ।
tāvanmātrādevetyasya lokamātrādevetyartha iti kecit ।
nirvivādeti ।
nirvivādasiddhaṃ viviktaṃ viveko bhedo yayorvidhiniṣedhayoḥ ।
etaduktaṃ bhavatirasadhvanirhi kāvyātmatvena pratipipādayiṣitaḥ ।
sa ca pramāṇena kenāpi na siddho loke, nādyāpi kāvyavyāpāraviṣayatayā ca ।
atastatpratipādanārthamārabhamāṇena tadupoddhātatayā prathamaṃ vastudhvanyādikamanyadeva vācyādbhinnatvena pradarśanīyaṃ, paścādavivādasiddhe dhvanisāmānye sākṣāllakṣaṇīyo rasadhvanirudāharaṇīya iti ।
yastvityādi ।
vivakṣāyāḥ vivakṣitārthasya ।
sūcakatvamanumāpakatvam ।
nāvarjayatīti ।
niryuktikatvāditi bhāvaḥ ।
nanvetaddvayātiriktaṃ nādyapi hṛdayapathamavataratītyatrāhatadetaditi ।
yaduktamatisargaprāptakālayorhyayaṃ loḍiti, tadanurodhena vyācaṣṭebhrametyādi ।
sa ityanubhūtārthakamityāhayasta iti ।
aadye'ti padaṃ pūrvaṃ bidhiḥ pratikūlo abhūdidānīṃ tu bhavadbhāgyamahimnānukūlo jāta ityarthaṃ dyotayatītyahadiṣṭyati ।
amārita' ityādervyaṅgyaṃ darśayatimārita itītyādinā ।
atene'ti padamapyanubhūtārthakamityāhayaḥ pūrvamiti ।
avasatītyākarṇita' iti sambandhaḥ ।
nanu svairiṇyā godāvarītīre siṃhasadbhāvassvayamāropitaḥ ।
tatkathamevamuktamityato vyākhyātā tadūpapādayatipūrvamevetyādi ।
tadrajñāyai saṅketasthānarakṣaṇārtham ।
tattayopaśrāvito asāviti ।
tat siṃhanivāsavṛttam ।
asau dhārmikaḥ ।
saṅketasthānarakṣaṇārtamanyāpadeśena vavacidvācye pratiṣedharūpe vidhirūpo yathā attā ettha ṇimajjai etya ahaṃ diasaaṃ paloehi ।
mā pahia rattiandhaa sejjāe maha ṇimajjahisi ।।
locanam dṛptatvāttato gahanānnissaratīti prasiddhagodāvarītīraparisarānusaraṇamapi tāvatkathāśeṣībhūtaṃ kā kathā tallatāgahanapraveśaśaṅkayeti bhāvaḥ ।
attā iti ।
śvaśrūratra śete athavā nimajjati atrāhaṃ divasakaṃ pralokaya ।
mā pathika rātryandha śayyāyāmāvayoḥ śayiṣṭāḥ ।।
maha iti nipāto anekārtavṛttiratrāvayorityarthe na tu mameti ।
evaṃ hi viśeṣavacanameva śaṅkākāri bhavediti pracchannābhyupagamo na syāt ।
kāñcitproṣitapatikāṃ taruṇīmavalokya pravṛddhamadanāṅkuraḥ saṃpannaḥ pāntho anena niṣedhadvāreṇa tayābhyupagata iti niṣedhābhāvo atra bālapriyā pūrvaṃ svairiṇyai vṛttānto ayaṃ sakhyādidvārā dharmikasya karṇagocarīkṛta ityarthaḥ ।
nanvevaṃ kimiti svayamuktamityata āhasa cādhunā tviti ।
saḥ siṃhaḥ ।
gahanānnissaratīti ।
itītyanantaraṃ tayāsāvupaśrāvyata iti śeṣaḥ ।
dharmikasya śaṅgā mā bhūditi agaude'tyādyanuvādapūrvakaṃsiṃhasya dṛptatvādiviśeṣo bodhyata iti bhāvaḥ ।
viśeṣabodhanasya phalamāhaprasiddhetyādi ।
iti bhāva iti ।
bodhyata iti śeṣaḥ ।
ete cārthāḥ bhramaṇaniṣedhavyañjane sahakāribhūtāḥ ।
evamuparyapi bodhyam ।
"ṇimajjai" ityasya chāyāṃ dvedhā darśayatiśeta ityādi ।
anekārthavṛttiriti ।
bagulaṭanānca ityarthaḥ ।
evaṃ hi pracchannābhyupagamo na syāditi sambandhaḥ ।
atra hetumāhaviśeṣeti ।
śaṅketi ।
śvaśrvādiśaṅketyarthaḥ ।
pracchanneti ।
pracchannatvābhāve abhyupagamasya na sahṛdayacamatkārakāriteti bhāvaḥ ।
kāñcidityādi ।
taruṇīmākāraiḥ proṣitapatikāṃ cālokyetyarthaḥ ।
asampanna' ityanenāsya sambandhaḥ ।
pravṛddheti ।
darśanakṣaṇe madanāṅkuro jātastadīyasaundaryādermuhuravalokanādinā sa pravṛddhaḥ ।
anena mā śayiṣṭā ityuktena ।
niṣedha eva dvāramupāyastena ।
tayā proṣitapatikayā ।
locanam vidhiḥ ।
na tu nimantraṇarūpo apravṛttapravartanāsvabhāvaḥ saubhāgyābhimānakhaṇḍanāprasaṅgāt ।
ata eva rātryandheti samucitasamayasaṃbhāvyamānavikārākulitatvaṃ dhvanitam ।
bhāvatadabhāvayośca sākṣādvirodhādvācyādvyasya sphuṭamevānyatvam ।
yattvāha bhaṭṭanāyakaḥ'ahamityabhinayaviśeṣeṇātmadaśāvedanācchābdametadapī'ti ।
tatrāhamiti śabdasya tāvannāyaṃ sākṣādarthaḥ; kākvādisahāyasya ca tāvati dhvananameva vyāpāra iti dhvanerbhūṣaṇametat ।
atteti prayatnenānibhṛtasaṃbhogaparihāraḥ ।
atha yadyapi bhavānmadanaśarāsāradīryamāṇahṛdaya upekṣituṃ na yuktaḥ, tathāpi kiṃ karomi pāpo divasako ayamanucitatvātkutsito ayamityarthaḥ ।
prākṛte puṃnapuṃsakayoraniyamaḥ ।
na ca sarvathā tvāmupekṣe, yato atraivāhaṃ tatpralokaya nānyato ahaṃ gacchami, tadanyonyavadanāvalokanavinodenodena bālapriyā abhyupagataḥ śayanābhyupagamaḥ kṛtaḥ ।
phalitamāhaitītyādi ।
vidhiriti ।
sa ca pānthagataniṣedhaśaṅkānivṛttyarthaḥ ।
na tvityatra hetumāhasaubhāgyeti ।
vidhernimantraṇarūpatve svānurāgaprakāśanāditi bhāvaḥ ।
vyākhyāte arthe pramāṇatvena padāntaramavatārayatiata evetyādi ।
ata eva yato vidhirniṣedhābhāvarūpastata eva ।
samuciteti ।
samucite sambhogayogye samaye rātrau bhaviṣyatītyātmanā sambhāvyamāno yo arthaḥ tannimittakā ye vikarāḥ ।
yadvā-bhaviṣyantīti sambhāvyamānā ye vikārāḥ tairākulitatvamityarthaḥ ।
tadvvananenātmanaḥ saubhāgyābhimānaḥ khyāpita iti bhāvaḥ ।
bhāveti ।
vyaṅgyaśayanakriyāvidhilakṣaṇasya bhāvasya vācyatadabhāvasya cetyarthaḥ ।
ahamityādi ।
abhinayaviśeṣasahitenāhamiti padenetyarthaḥ ।
ātmadaśeti ।
svīyakāmāvasthetyarthaḥ ।
etadapi niṣedhadvārā abhyupagamanamapi ।
apiśabdo arthāntarasamuccaye ।
śābdaṃ śabdābhidheyam ।
prativaktitatretyādi ।
ayamiti ।
ukta ityarthaḥ ।
kākvādīti ।
ādipadenābhinayo gṛhyate ।
tāvati uktārthe ।
vācyārthaṃ siddhavatkṛtyoktavyaṅgyaśeṣatayāvāntaravākyābhiprāyaṃ vivṛṇotiprayatnenetyādi ।
vidheya iti śeṣaḥ ।
anurāgātirekeṇa sambhāvito ya āvayoranibhṛtaḥ sambhogaḥ tasya parihāraḥ ।
pūrvavyākhyātarātryandapadārthābhiprāyeṇāhabhavāniti ।
upekṣituṃ na yukta ityanena svasyābhilāṣo api pradarśitaḥ ।
anucitatvāditi ।
sambhogāyogyatvādityarthaḥ ।
adiasaam' ityasya kathaṃ prathamāntatayā vyākhyānamityata āhaprakṛta iti ।
na copekṣe kvacidvācye vidhirūpe anubhayarūpo yathā vacca maha vvia ekkei hontu ṇīsāsaroiavvāiṃ ।
mā tujja vi tīa viṇā dakkhiṇṇahaassa jāantu ।।
locanaṃ dinaṃ tāvadativāhayāva ityarthaḥ ।
pratipannamātrāyāṃ ca rātrāvandhībhūto madīyāyāṃ śayyāyāṃ māṃ śliṣaḥ, api tu nibhṛtanibhṛtamevāttābhidhānanikaṭakaṃṇṭakanidrānveṣaṇapūrvakamitīyadatra dhvanyate ।
vraja mamaivaikasyā bhavantu niḥśvāsaroditavyāni ।
mā tavāpi tayā vinā dākṣiṇyahatasya janiṣata ।।
atra vrajeti vidhiḥ ।
na pramādādena vāyikāntarasaṃgamanaṃ tava, api tu gāḍhānurāgāt, yenānyāddaṅmukharāgaḥ gotraskhalanādi ca, kevalaṃ pūrvakṛtānupālanātmanā dākṣiṇyenaikarūpatvābhimānenaiva bālapriyā iti sambandhaḥ ।
pratipannamātrāyāmitir ।
iṣadarthe mātrāśabdaḥ ।
andhībhūto mā śilaṣa iti ।
andhībhūtatvena śleṣaṇaṃ niṣidhyate, na tu śleṣaṇamātram ।
atteti ।
atta ityabhidhānaṃ yasya saḥ ।
adattāvadhāne'ti pāṭhe svabhāvata eva sāvadhāna ityarthaḥ ।
kaṇṭaka śvaśrūrūpaḥ ।
svābhimatavirodhitvenāniṣṭakāritvātkaṇṭakatvenoktiḥ ।
pūrvakamiti ।
śayyaṃ prapnuhīti śeṣaḥ ।
iyaditi ।
uktamityarthaḥ ।
vidhiriti ।
vācya iti śeṣaḥ ।
vyaṅgyamāhana pramādādityādi ।
tvamekarūpatābhimānena ahamekarūpa ityabhimānena ।
atra madviṣaye ।
asthita iti yat tat kevalaṃ dākṣiṇyenaive'ti sambandhaḥ ।
kevalaivakārābhyāmanurāgarūpahetorvyavacchedaḥ ।
ata evāha-pūrveti ।
pūrvakṛtena pūrvakarmaṇā addaṣṭena hetunā yadanupālanaṃ matpālanam ।
yadvā-pūrvakṛtaṃ yaddākṣiṇyaṃ tasyānupālanamavicchedena pālanaṃ tadātmanā dākṣiṇyena ।
phalitamāhatadityādi ।
kvacidvācye pratiṣedharūpe anubhayarūpo yathā
de ā pasia ṇivattasu muhasasijohlāviluttatamaṇivahe ।
ahisāriāṇaṃ vigdhaṃ karosi aṇaṇāṇaṃ vi haāse ।।
locanam tvamatra sthitaḥ, tatsarvathā śaṭho asīti gāḍhamanyurūpo ayaṃ khaṇḍitanāyikābhiprāyo atra pratīyate ।
na cāsau vrajyābhāvarūpo niṣedhaḥ, nāpi vidhyantaramevānyaniṣedhābhāvaḥ ।
de iti nipātaḥ prārthanāyām ।
ā iti tāvacchabdārthe ।
tenāyamartaḥ prārthaye tāvatprasīda nivartasya mukhaśaśijyotsnāviluptatamonivahe ।
abhisārikāṇāṃ vidhnaṃ karoṣyanyāsāmapi hatāśe ।।
atra vyavasitādgamanānnivartasveti pratīterniṣedho vācyaḥ ।
gṛhāgatā nāyikā gotraskhalitādyaparādhini bālapriyā sarvatheti ।
tatraivāsaktatvena, ubhayatrāpi vetyarthaḥ ।
anubhayarūpatvaṃ vivṛṇotina cetyādi ।
vrajyābhāvarūpa iti ।
vrajyā gamanam ।
anyaniṣedhā bhāva iti ।
vrajyāpekṣayā anyo niṣedhābhāva ityarthaḥ ।
tadātmakaṃ vidhyantaramiti sambandhaḥ ।
abhiprāyarūpavyaṅgyasya tadubhayarūpatvābhāvāditi bhāvaḥ ।।
aprārthaya' ityādau niṣedhavācakasya nañāderaprayogādasaṅgatimāśaṅkyāhaatretyādinā ।
nivartasvetyanena māgama ityarthasyoktatayā gamananiṣedho vācya iti bhāvaḥ ।
vyaṅgyabodhāṅgatayā vaktrādiviśeṣaṃ darśayatigṛhāgatetyādi ।
aanyāsāmapī'tyāpiśabdārthamāhana kevalamityādi ।
locanam nāyake sata tataḥ pratigantuṃ pravṛttā, nāyakena cāṭūpakramapūrvakaṃ nivartyate ।
na kevalaṃ svātmano mama ca nirvṛtividhnaṃ karoṣi, yāvadanyāsāmapi; tatastava na kadācana sukhalavalābho api bhaviṣyatītyata eva hatāśāsīti vallabhābhiprāyarupaścāṭuviśeṣo vyaṅgyaḥ ।
yadi vā sakhyopadiśyamānāpi tadavadhīraṇayā gacchantī sakhyocyate-na kevalamātmano vidhnaṃ karoṣi, lāghavādabahumānāspadamātmānaṃ kurvatī, ata eva hatāśā, yāvadvadanacandrikāprakāśitamārgatayānyāsāmapyabhisārikāṇāṃ vidhnaṃ karoṣīti sakhyabhiprāyarūpaścāduviśeṣo vyaṅgyaḥ ।
atra tu vyākhyānadvaye api vyavasitātpratīpagamanātpriyatamagṛhagamanācca nivartasveti punarapi vācya eva viśrānterguṇībhūtavyaṅgyabhedasya preyorasavadalaṅkārasyodāharaṇamidaṃ syāt, na dhvaneḥ ।
tenāyamatra bhāvaḥkācidrabhasātpriyatamamabhisarantī tadgṛhābhimukhamāgacchatā tenaiva hṛdayavallabhenaivamupaślokyate apratyabhijñānacchalena, ata evātmapratyabhijñāpanārthameva narmavacanaṃ bālapriyā nirvṛtivighnamiti ।
vighnapadenātra nirvṛtividhno vivakṣita iti bhāvaḥ ।
phalitamāhatata ityādi ।
tataḥ sarveṣāmapi sukhavighnakaraṇāt ।
ata eveti sukhaleśasyāpyalābhādevetyartaḥ ।
hateti ।
hatā viṣayālābhādbhagnā āśā yasyāḥ sā ।
evaṃ vācyārthaṃ vyākhyāya vyaṅgyaṃ darśayatiitītyādi ।
itīti hetau ।
uktena vācyarthena hetunetyarthaḥ ।
vallabheti ।
tvatsaddaśī nānya kācidityevaṃrūpo yo vallabhābhiprāyaḥ, tadrūpa ityarthaḥ ।
prakārāntareṇa vyācaṣṭeyadi vetyādi ।
ana kevalamātmano vidhnaṃ karoṣi, yāvadanyāsāmapī'ti sambandhaḥ ।
ātmano vidhnaṃ karoṣītyasya vivaraṇamlāghavādityādi ।
ata eva abahumānāspadatvakaraṇādeva ।
sakhyabhiprāya iti ।
sa ca pūrvavadvodhyaḥ ।
pratīpagamanāditi ।
svagṛhaṃ prati gamanādityarthaḥ ।
viśrānteriti ।
uktavyaṅgyasyeti śeṣaḥ ।
preyorasavaditi ।
preyaśca rasavaccānayossamāhāraḥ preyorasavattadātmakālaṅkārasyetyarthaḥ ।
bhāvasya parāṅgatve preyo alaṅkāraḥ ।
rasasya tattve rasavadalaṅkāraḥ ।
sakhīvacanapakṣe sakhīgatāyā nāyikāviṣayakaraterbhāvarūpāyā vyaṅgyatvāttasyāścānubhāvarūpataduktārthadvārema anivartasve'ti vākyārthaṃ pratyaṅgatvātpreyo alaṅkāratvam ।
nāyakoktipakṣe tūktarītyā rasavadalaṅkāratvamityarthaḥ ।
na dhvaneriti ।
tathā ca prakramavirodha iti bhāvaḥ ।
tenāyamiti ।
ayaṃ vakṣyamāṇaprakāraḥ ।
upaślokyata iti ।
mukhendukāntivarṇanādirūpopaślokanamātrābhiprāyakametadityarthaḥ ।
nanu gūḍhābhisaraṇe nāyikāyāḥ sākṣānnāyakenopaślokanamanucitamityatrāhaapratiyabijñānacchaleneti ।
apratyabhijñānaṃ kvacidvācyādvibhinnaviṣayatvena vyavasthāpito yathā
kassa vaṇa hoi roso daṭṭhūṇa piāeṃ savvaṇaṃ aharam ।
locanam hatāśa iti ।
anyāsāñca vidhnaṃ karoṣi tava cepsitalābho bhaviṣyatīti kā pratyāśā ।
ata eva madīyaṃ vā gṛhamāgaccha, tvadīyaṃ vā gacchāvetyubhayatrāpi tātparyādanubhayarūpo vallabhābipārāyascāṭvātmā vyaṅgya ityateyeva vyavatiṣṭate ।
anye tu'taṭasthānāṃ sahṛdayānāmabhisārikāṃ pratīyamuktiḥ' ityāhuḥ ।
tatra hatāśe ityāmantraṇādi yuktamayuktaṃ veti sahṛdayā eva pramāṇam ।
evaṃ vācyavyaṅgyayordhārmikapānthapriyatamābhisārikāviṣayaikye api svarūpabhedādbheda iti pratipāditam ।
adhunā tu viṣayabhedādapi vyaṅgyasya vācyādbheda ityāhakvacidvācyāditi ।
vyavasthāpiti iti ।
viṣayabhedo api vicitrarūpo vyavatiṣṭamānaḥ sahṛdayairvyavasthāpayituṃ śakyata ityarthaḥ ।
kasya vā na bhavati roṣo dṛṣṭvā priyāyāḥ savraṇamadharam ।
sabhramarapajhāghrāṇaśīle vāritavāme sahasvedānīm ।।
kasya veti ।
anīrṣyālorapi bhavati roṣo dṛṣṭvaiva; akṛtvāpi kutaścidevāpūrvatayā bālapriyā tadviṣayakapratyabhijñānābhāvaḥ, tasya chalena tadapratyabhijñānaṃ svasminnāropyetyarthaḥ ।
ata eva upaślokanarūpatvādeva ।
ātmeti ।
svasya bodhanāyetyarthaḥ ।
priyaḍajanenaiva narmavacanasya prayoktavyatvāditi bhāvaḥ ।
ahatāśa iti narmavacanam' iti sambandhaḥ ।
tatpadasyoktārthānuguṇamarthamāhaanyāsāṃ cetyādi ।
anyāsāṃ ca tvadgṛhagamanotsukasya mama ceti cakārārthaḥ ।
vyaṅgyamāhaata evetyādi ।
ata eva yata evaṃrūpo vācyārthaḥ, tata eva ।
amadīyaṃ gṛhamāgaccha tvadīyaṃ vā gṛhaṅgacchāveti cāṭavātmā vallabhābhiprāyo vyaṅgya' iti sambandhaḥ ।
iyatyeveti ।
uktarūpavyaṅgyaḥ vyavatiṣṭata eva, na tu paścādvācyopaskārāya dhāvatītyarthaḥ ।
atra pakṣe anivartasve' tyasya tavādhvavasāyānnivartasveti vācyārthe bodhyaḥ ।
anye tviti ।
pakṣe asmin taṭasthānāṃ nāyikāpremābāvātteṣāṃ vacanaṃ na pravartakaṃ, na vā nivartakamataḥ pūrvoktavyaṅgyasya vācyāṅgatvaṃ neti bodhyam ।
āmantraṇādītyādipadena abhisārikāvighnakaraṇavacanādergrahaṇam ।
nanu vṛttau avyavasthāpita' ityuktiḥ kathaṃ saṅgacchate vyavasthāpanasyāniṣpannatvādityato vyācaṣṭeviṣayabhedo apītyādi ।
vicitrarūpaḥ nānāvidhaḥ ।
akasye' tyasya bhāvārthavivaramamanīrṣyālorapītyādi ।
akasya ve'ti vākāro avadhāraṇārthaṅko dṛṣṭvetyuttaraṃ thojya ityāśayena vyācaṣṭedṛṣṭvaivetyādi ।
evakārārthamāhaakṛtvāpīti ।
sabhamarapaumagghāiṇi vāriavāme sahasu ehṇim ।।
anye caivaṃprakārā vācyādvibhedinaḥ pratīyamānabhedāḥ pratīyamānabhedāḥ sambhavanti ।
teṣāṃ diṅmātrametatpradarśitam ।
dvitīyo api prabhedo vācyādvibhinnaḥ saprapañcamagre darśāyiṣyate ।
locanam priyāyāḥsavraṇamadharamavalokya ।
sabhramarapajhāghrāmaśīle śīlaṃ hi kathañcidapi vārayituṃ na śakyam ।
vārite vāraṇāyāṃ, vāme tadanaṅgīkārimi ।
sahasvedānīmupālambhaparamparāmityarthaḥ ।
atrāyaṃ bhāvaḥkācidavinītā kutaścitkhaṇḍitādharā niścitatatsavidhasaṃnidhāne tadbhartari tamanavalokamānayeva kayācidvidagdhasakhyā tadvācyatāparihārāyaivamucyate ।
sahasvedānīmiti vācyamavinayavatīviṣayam ।
bhartṛviṣayaṃ tu-aparādho nāstītyāvedyamānaṃ vyaṅgyam ।
sahasvetyapi ca tadviṣayaṃ vyaṅgyam ।
tasyāṃ ca priyatamena gāḍhamupārabyamānāyāṃ tahyalīkaśaṅkitaprātiveśakalokaviṣayaṃ saubhāgyātiśayakhyāpanaṃ priyāyā iti śabdabalāditi sapatnīviṣayaṃ vyaṅgyam ।
sapatnīmadhye iyatā khalīkṛtāsmīti bālapriyā vastutassavraṇatvābhāve apītyarthaḥ ।
tarhi kathaṃ tadavaloknamityata āhakutaścidityādi ।
kenāpi kāraṇena pragaddaṣṭaviśeṣavattayā pramukhataḥ savraṇatayā vilokyetyarthaḥ ।
kṛtvāpīti pāṭhe kṛtaścillākṣārasādinā kenacideva kṛtvāpi svayaṃ kṛtvāpītyarthaḥ ।
kṛtvāpīti pāṭhe kutaścillākṣārasādinā kenacideva kṛtvāpi svayaṃ kṛtvāpītyarthaḥ ।
avāme' ityasya tadanaṅgīkāriṇīti vivaraṇam ।
atrāyaṃ bhāva iti ।
ukte vācyārthe sthite vakṣyamāṇo vyaṅgyārtha ityarthaḥ ।
kutaściditi ।
jārādinetyarthaḥ ।
tadvācyateti ।
bharturupālambhaviṣayatetyarthaḥ ।
tasyāḥ vācyateti vā ।
vācyatāparihāraprasaṅgaḥ ka ityata uktaṃ niściteti ।
sakhyā niścitetyarthaḥ ।
savidhaḥ purobhāgātiriktaḥ pradeśaḥ ।
vācyavyaṅgyayorviṣayabhedaṃ darśayati-sahasvetyādinā ।
ityāvedyamānamiti ।
niraparādhatvamityarthaḥ ।
sahasveti ।
adharavraṇāvalokanajanitakopabharaṃ sahasvetyarthaḥ ।
iyamevaṅkhaṇḍitādharā tadanyahetukatvaśaṅkayāmā kupyetyarthaḥ ।
tasyāṃ nāyikāyām ।
upālabyamānāyāmiti ।
priyātamāgamanasamaya iti śeṣaḥ ।
tahyalīkamiti ।
tasya bharturvyalīkamapriyamanayā kṛtamiti śaṅkito yaḥ prātiveśikalokastadviṣayamityarthaḥ ।
pratyāyanaṃ niraparādhatvabodhanam ।
tatsapatnyāmiti ।
viṣayabhedakathanaprakaraṇatvātsaptamī, tasyai ityarthaḥ ।
tadityādi ।
tatpade nāyikārthake ।
saubhāgyeti ।
nāyikāsaubhāgyetyarthaḥ ।
khyāpanamiti ।
vyaṅgyamiti śeṣaḥ ।
iti śabdabalāditi ।
śrutapriyāśabdāyāḥ priyatamakṛtopālambhapratītyanantaramiyameva matto adhikataraṃ subhageti pratītisambhavāditi bhāvaḥ ।
iyateti ।
avinayasphuṭoṭbhāvanenetyarthaḥ ।
khalīkṛtā laghuḥkṛtā ।
pratyuteti ।
sakhīmadhya ityanuṣajyate ।
bahumāna iti ।
avinayasyātyantapracchādanāditi bhāvaḥ ।
tṛtīyastu rasādilakṣaṇaḥ prabhedo vācyasāmarthyākṣiptaḥ locanam lāghavamātmani grahītuṃ na yuktaṃ; pratyutāyaṃ bahumānaḥ, sahasva śobhasvedānīmiti sakhīviṣayaṃ saubhāgyaprakhyāpanaṃ vyaṅgyam ।
adyeyaṃ tava pracchannānurāgiṇī hṛdayavallabhetthaṃ rakṣitā, punaḥ prakaṭaradanadaṃśanavidhirna vidheya iti taccauryakāmukaviṣayasambodhanaṃ vyaṅgyam ।
itthaṃ mayaitadapahnutamiti svavaidagdhyakhyāpanaṃ taṭasthavidagdhalokaviṣayaṃ vyaṅgyamiti ।
tadetaduktaṃ vyavasthāpitaśabdena ।
agra iti ।
dvitīyoddyote aasaṃlakṣyakramavyaṅgyaḥ krameṇoddyotitaḥ paraḥ' iti vivakṣitānyaparavācyasya dvitīyaprabhedavarṇanāvasare ।
yathā hi vidhiniṣedhatadanubhayātmanā rūpeṇa saṃkalayya vastudhvaniḥ saṃkṣepeṇa suvacaḥ, tathā nālaṅkāradhvaniḥ, alaṅkārāṇāṃ bhūyastvāt ।
tata evoktam-saprapañcaṃ iti ।
tṛtīyastviti ।
tuśabdo vyatireke ।
vastvalaṅkārāvapi śabdābhidheyatvamadhyāsāte tāvat ।
rasabhāvatadābhāsatatpraśamāḥ punarna kadācidabhidhiyante, atha cāsvādyamānatāprāṇatayā bhānti ।
tatra dhvananavyāpārāddate nāstikalpanāntaram ।
skhaladgatitvābhāve mukhyārthabādhāderlakṣaṇānibandhanasyānāśaṅkanīyatvāt ।
aucityena pravṛttau cittavṛtterāsvādyatve sthāyinyā raso, vyabhicāriṇyā bhāvaḥ, anaucityena tadābhāsaḥ, rāvaṇasyeva sītāyāṃ rateḥ ।
yadyapi tatra hāsyarasarūpataiva, aśṛṅgārāddhi bhaveddhāsyaḥ' iti vacanāt ।
tathāpi pāścātyeyaṃ sāmājikānāṃ bālapriyā sakhīti ।
nāyiketyarthaḥ ।
sambodhanamiti ।
upadeśa ityarthaḥ ।
na hyetatsarvaṃ svotprekṣāmātreṇoktamapi tu vidhidhamavasthāpito avyavasthāpita' iti vṛttigranthānurodhenetyāhatadetadityādi ।
nanu vastudhvanivadalaṅkāradhvanerapyatraiva pradarśanīyatve kimityagre darśayiṣyata ityuktamityatastātparyamāha-yathā hītyādi ।
vyatirekameva darśayativastvityādi ।
aśabdābhidheyatvamapī'ti yojanā ।
kiṃ rasādayo api tathetyatrāha-rasabhāveti ।
bhāvādigrahaṇena vṛttisthādiśabdo vyākhyātaḥ ।
atha ceti ।
tathāpītyarthaḥ ।
tatreti ।
rasādibhāna ityarthaḥ ।
kalpanāntaraṃ vyāpārāntaram ।
nāstītyatra hetumāharakhaladiti ।
rasādīnāṃ svarūpamāhaaucityeneti ।
aaucityena pravṛttāvi'ti rasabhāvayoḥ sambadhnāti ।
sthāthinyāścittavṛtterāsvādyatve rasaḥ, vyabhicāriṇyāścittavṛtterāsvadyatve bhāva iti yojanā ।
anaucityeneti ।
sthāyinyāścittavṛtteranaucityena pravṛttāvityarthaḥ ।
tadābhāsaḥ rasābhāsaḥ ।
rasābhāsānāṃ hāsyādbhedaṃ darśayiṣyan prādhānyācchṛṅgārābhāsaviṣayamāharāvaṇasyeti ।
hāsyaviṣaya evāyamityāśaṅkya pariharitiyadyapītyādi ।
tatra sītāviṣayakarāvaṇaratau ।
śṛṅgārāditi ।
śṛṅgārābhāsadvāreṇetyarthaḥ ।
pāścātyā tanmayībhavanakālottarakālabhavā ।
pūrvāparavivekadaśāyāṃ locanam sthitiḥ, tanmayībhavanadaśāyāṃ tu raterevāsvādyateti śṛṅgārataiva bhāti paurvāparyavivekāvadhāraṇena adūrākarṣaṇamohamantra iva me tannāmni yāte śutim' ityādau ।
tadasau śṛṅgārābhāsa eva ।
tadaṅgaṃ bhāvābhāsaścittavṛtteḥ praśama eva prakāntayā hṛdayamāhlādayati yato viśeṣeṇa, tata eva tatsaṅgṛhīto api pṛthaggaṇito asau ।
yathā ekasmin śayane parāṅmukhatayā vītottaraṃ tāmyato- ranyonyasya hṛdi sthite apyanunaye saṃrakṣatorgauravam ।
daṃpatyoḥ śanakairapāṅgavalanāmiśrībhavaccakṣuṣor- bhagro mānakaliḥ sahāsarabhasavyāvṛttakaṇṭhagraham ।।
ityatrerṣyāroṣātmano mānasya praśamaḥ ।
na cāyaṃ rasādirarthaḥ aputraste jātaḥ' ityato yathā harṣo jāyate tathā ।
nāpi lakṣaṇayā ।
api tu sahṛdayasya hṛdayasaṃvādabalādvibhāvānubhāvapratītau bālapriyā vibhāvābhāsajñānadvārā sthāyyābhāsaniścayenetyarthaḥ ।
iyaṃ sthitiḥ raterhāsyarūpatvādhyavasāyaḥ ।
kuta ityatrāhatanmayītyādi ।
paurvāparyeti ।
vibhāvaratyādyoryat paurvāparya tadvivekasyāvadhīraṇenābhāvena ।
aityādau bhatī'tyanvayaḥ ।
śloko ayaṃ dvitīyodyote vakṣyate ।
atrādau sahṛdayānāṃ sītāviṣayakarāvaṇaratestanmayībhāvenāsvādyateti śṛṅkāracarvaṇaiva, paścāttadrateranucitālambanakatvajñānena tadviṣayakahāsaudbodhāddhāsyacarvaṇā śṛṅgāracarvaṇā ca tadābhāsacarvaṇaivetyāśayenopasaṃharatitaditi ।
tadaṅgaṃ bhāvābhāsa iti ।
śṛṅgārādirasābhāsasyāṅgabhūto bhāvo bhāvābhāsa ityarthaḥ ।
bhāvaśabdenaiva bhāvapraśamasyāpi grahaṇasambhavāt kimiti pṛthak tadgrahaṇamityata āha-cittavṛtterityādi ।
prakrāntāyāḥ rasaṃ vyañjayitumārabdhāyāḥ ।
apraśama eva yato viśeṣeṃṇāhlādayati ।
tato asau pṛthaggaṇita' ityanvayaḥ ।
tatsaṃgṛhīto api bhāvaśabdena bodhito api ।
asau bhāvapraśamaḥ ।
ekassinnati ।
ekasmin śayane sakhyā kathañcidekaśayanaṃ nītayoḥ ।
mānasyānuvṛtyā yā parāṅmukhatā tayā ।
vītamapagatamuttaraṃ śayanānantarakṛtyaṃ yatra, tattathā ।
tāmyatoḥ santapyatoḥ ।
anyonyasyeti ।
gauravabhaṅgabhayena hṛdi sthitamapyanunayamakurvatoḥ ।
apāṅgayorvalanādvivartanāt ।
mānakaliḥ praṇaṃyaroṣakalahaḥ ।
hāsena rabhasena vegena, yadvyāvṛttaṃ vyāvartanaṃ tena ca sahitaḥ kaṇṭhagraho yatra, tattathā ।
yojayati-ityatreti ।
rirṣyārūpo roṣastadātmanaḥ ।
krodheti ca pāṭhaḥ ।
praśama iti ।
pratīyata iti śeṣaḥ ।
avācyasāmarthyakṣiptaḥ prakāśata' ityanena darśitaṃ vibhāvādivyaṅgyatvaṃ rasādeḥ sādhayiṣyan ādau tasya tātparyaśaktigamyatvaṃ niṣedhatina cetyādi tathetyantena ।
atra kāvyāditi śeṣaḥ ।
yathā aputraste jāta' ityādivākyaṃ priyarūpārthapratipādanamukhena śroturharṣamutpādayati, prakāśate, na tu sākṣācchabdavyāpāraviṣaya iti vācyādvibhinna eva ।
tathā hi vācyatvaṃ tasya svaśabdaniveditatvena vā syāt vibhāvādipratipādanamukhena vā ।
pūrvasmin pakṣe svaśabdaniveditatvābhāve rasādīnāmapratītiprasaṅgaḥ ।
locanam tanmayībhāvenāsvādyamāna eva rasyamānataikaprāṇaḥ siddhasvabhāvasukhādivilakṣaṇaḥ parisphurati ।
tadāha-prakāśata iti ।
tena tatra śabdasya dhvananameva vyāpāro arthasahakṛtasyeti ।
vibhāvādyarthe api na putrajanmaharṣanyāyena tāṃ cittavṛttiṃ janayatīti jananātirikto arthasyāpi vyāpāro dhvananamevocyate ।
svaśabdeti ।
śṛṅgārādinā śabdenābhidāvyāpāravaśādeva niveditatvena ।
vibhāvādīti ।
tātparyaśaktyetyarthaḥ ।
tatra svaśabdasyānvayavyatirekau rasyamānatāsāraṃ rasaṃ prati nirākurvandhvananasyaiva tāviti bālapriyā tathā kāvyaṃ vibhāvādyarthapratipādanadvārā tātparyaśaktyā rasacarvaṇāṃ na janayatītyarthaḥ ।
nāpīti ।
rasādirartha ityanuṣajyate ।
parisphuratītyapapakṛṣyate ।
āpatvityādi ।
hṛdayasya saṃvādaḥ sampratipattiḥ, sa eva balaṃ sahakāri tasmāt ।
pratītāvityanena sāmagrī darśitā ।
āsvādyamāna eva san ।
rasapadalabhyārthakathanaṃrasyamānateti ।
sukādivatsādhyatvaṃ vyāvartayatisiddhetyādi ।
ātmānatirekeṇa siddhasvabhāvaḥ ।
sukhādi tu tadatirekeṇa sādhyasvabhāvamiti sukhādivilakṣaṇaścetyarthaḥ ।
yadvāsthāyyeva vibhāvādipratyayārabhyatvādrasa iti matamapākartumāhasiddheti ।
siddhasvabhāvā ye sukhādayo bhāvāḥ sukhapadena ratirvivakṣitā ।
tadvilakṣaṇa ityarthaḥ ।
tadāha tadetadāha ।
phalitamāhatenetyādi ।
tena kārakatvalakṣakatvayorabhāvena ।
itīti ।
uktamiti śaiṣaḥ ।
athārthasyāpi dhvananameva vyāpāra iti janakatvaniṣedhapūrvakaṃ darśayati-vibhāvādyartho apītyādi ।
asvaśabdanivedittvena ve'tyādinā yat kalpadvayamuktaṃ tadabhidhātātparyaśaktidvayābhiprāyakamiti darśayatiśṛṅgārādinetyādi ।
tatreti ।
ādyapakṣa ityarthaḥ ।
anvayeti ।
yatra yatra rasādipratītiḥ, tatra tatra neti vyatirekaḥ, tāvityarthaḥ ।
yadvāsvaśabdasatve rasādipratītistadabhāve rasādipratītyabhāva ityanvayavyatirekāvityarthaḥ ।
rasyamānatāsāramiti hetugarbham ।
na ca sarvatra teṣāṃ svaśabdhaniveditatvam ।
yatrāpyasti tat, tatrāpi viśiṣṭavibhāvādipratipādanamukhenaivaiṣāṃ pratītiḥ ।
svaśabdena sā kevalamanūdyate, na tu tatkṛtā ।
viṣayāntare tathā tasyā adarśanāt ।
na hi kevalaśṛṅgarādibdamātrabhāji locanam darśayatina ca sarvatreti ।
yathā bhaṭṭendurājasya yadviśramya vilokiteṣu bahuśo niḥsthemanī locane yadgātrāṇi daridrati pratidinaṃ lūnābjinīnālavat ।
dūrvākāṇḍaviḍambakaśca nibiḍo yatpāṇḍimā gaṇḍayoḥ kṛṣṇe yūni sayauvanāsu vanitāsveṣaiva veṣasthitiḥ ।।
ityatrānubhāvavibhāvabodhanottarameva tanmayībhavanayuktyā tadvibhāvānubhāvocitacittavṛttivāsanānurañjitasvasaṃvidānandacarvaṇāgocaro artho rasātmā sphuratyevābhilāṣacintautsukyanidrādhṛtiglānyālasyaśramasmṛtivitarkādiśabdābhāve api ।
evaṃ vyatirekābhāvaṃ pradarśyānvayābhāvaṃ darśayati-yatrāpīti ।
taditi svaśabdaniveditatvam ।
pratipādanamukheneti ।
śabdaprayuktayā vibhāvādipratipattyetyarthaḥ ।
sā kevalamiti ।
tathā hiyāte dvāravatīṃ tadā madhuripau taddattajhampānatāṃ bālapriyā vyabhicāraviṣayamudāharatiyaditi ।
viśramya madhye madhye viramya ।
nisthemanī sthairyarahite ativyākule ।
ādyapādena alasā nāma dṛṣṭiruktā ।
vrīḍautsukyai ca dyotyete ।
daridrati kṛśībhavanti śuṣyanti ca ।
lūnetyādyupamayā mlānacchāyatvādikaṃ dyotyate ।
niviḍaḥ ghanaḥvarṇāntarānupraveśarahitaḥ ।
pādatrayeṇānubhāvavyabhicārivargo darśitaḥ ।
yūni ārabdhayauvane ।
kṛṣṇa ityanena vibhāvaśca ।
vanitāsugopīṣu ।
eṣaiva uktālasavilokanādirūpaiva ।
veṣasthitiḥ veṣaracanā ।
taditi ।
tanmayībhavanasya yuktiryogastayā ।
taditi ।
teṣāṃ rasādīnāṃ ta eva vā ye vibhāvānubhāvāḥ,teṣāmucitā yāścittavṛttayaḥ sthāyivyabhicārirūpāstāsāṃ vāsanābhiranurañjitāyā rūṣitāyāssvasaṃvido yā ānandamayī carvaṇā tasyāḥ, gocaro viṣaya ityarthaḥ ।
arasātmā arthaḥ ityādiśabdābhāve apisphuratyeve'ti sambandhaḥ ।
abhilāṣaḥ abhilāṣavipralambhaḥ ।
atrābhilāṣo mahāvākyena cintādayastvavānravākyena vyajyanta iti bodhyam ।
anvayābhāvamiti ।
yadi lakṣye svaśabdena rasādipratītistarhyanvayaḥ syānna tu svaśabdenāto anvayābhāva iti bhāvaḥ ।
vṛttau ayatrāpī' tyapiśabdastuśabdārthe ।
yāta iti ।
dvāravarti yāta ityanena pratyāgamanapratyāśāvirahaḥ sūcyate ।
madhuripāvityanena duṣṭanigrahavyagratādyotanena sa evopodbalitaḥ ।
tadā magadharāje madhurāmuparunddati sati ।
āliṅgane hetumāhataddatteti ।
tena madhuripuṇā locanam kālindītaṭarūḍhavañjulalatāmāliṅgya sotkaṇṭhayā ।
tadgītaṃ gurubāṣpagadgadagalattārasvaraṃ rādhayā yenāntarjalacāribhirjalacarairapyutkamutkūjitam ।।
ityatra vibhāvānubhāvāvamlānatayā pratīyete ।
utkaṇṭhā ca carvaṇāgocaraṃ pratipadyata eva ।
sotkaṇṭhāśabdaḥ kevalaṃ siddhaṃ sādhayati, utkamityanena tūktānubhāvānukarṣaṇaṃ katuṃ sotkaṇṭhāśabdaḥ prayukta ityanuvādo api nānarthakaḥ, punaranubhāvapratipādane hi punaruktiratanmayībhāvo vā na tu tatkṛtetyatra hetumāhaviṣāyāntara iti ।
ayadviśramya' bālapriyā dattā yā jhampā vegenordhvādideśādāsphālanapūrvakapatanakriyā viharaṇakālabhavā tayā ।
jhampāśabdaḥ pulliṅgo vā ।
ānatām dāne hi pratigrahīturānatirucitā ।
asampannate'ti pāṭhe tena dattā sampāditā sampannatā puṣpapallavādisamṛddhiryasyāstāmityarthaḥ ।
kālindītaṭarūḍheti vallabhaviharaṇasthānarūḍhatvena saubhāgyātiśayaṃ sūcayati, taddeśatyotkaṇṭhākāritvaṃ ca ।
tat tathāvidham ।
gātamiti bhāve ktaḥ ।
gurviti ।
guruṇā prabhūtena bāṣpeṇa ruddhakaṇṭhatayā gadgadaṃ yathā tathā galan prasaran tāra uccaistaśca svaro yatra tattathā ।
yena gītena ।
yadākarṇaneneti yāvat ।
antarjalacāribhiḥ sārasādimirapi, na kevalaṃ jalabahirbhāgasañcāribhirhasādibhiḥ ।
utkaṃ sotkaṇṭham ।
utkūjitaṃ uccaiḥkūjitaṃ tanmayībhavanayuktyā ruditamityarthaḥ ।
vibhāvānubhāvāviti ।
madhuripuviraho, viyukto madhuripurvā ālambanavibhāvaḥ, kālindītaṭādaya uddīpanavibhāvāḥ, latāliṅganādayo anubhāvāḥ ।
avibhānubhāvam' iti ca pāṭhaḥ ।
amlānatayā akleśena vācyatayaiveti yāvat ।
pratīyete ptīyata iti ca pāṭhaḥ ।
tataḥ kimata āhautkaṇṭhā ceti ।
carvaṇāyā gocaraṃ viṣayatvaṃ pratipadyata eva, nātra svaśabdāpekṣāmūlakassaṃśayaḥ kārya ityarthaḥ ।
nanu sā svaśabdāveditaivetyata āhasotkarāṭhāśabga iti ।
siddhaṃ sādhayatīti ।
jñātaṃ jñāpayatītyarthaḥ ।
ataścānuvādaka iti bhāvaḥ ।
kevalaśabdanātra vibhāvānubhāvau prati sahakāritvamapi neti darśayati ।
anuvādo apyayaṃ nānarthaka ityāhautkamityādi ।
ayamarthaḥjalacāriṇāṃ kūjite api gurubāṣpetyādyuktānubhāvānāṃ saṃyojana eva tanmayībhavanayukatyā tadutkaṇṭhāyāścarvaṇāgocaratvaṃ bhavati ।
utkamityanena ca tadanubhāvasāhityaṃ pratipipādayiṣitam ।
na ca kevalenotkaśabdena tatpratipādanaṃ bhavati, tasya tāvatyaparyāptatvāt ।
sati ca pūrvavākye sotkaṇṭhāśabde tatsaṃgṛhītānāmanubhāvānāṃ sotkaṇṭhāsamānārthakotkaśabdena pratipādanaṃ bhavatīti sotkaṇṭhāśabdassaprayojana ityarthaḥ ।
nanu punarapyanubhāvapradarśanamastvityata āhapunariti ।
na kevalaṃ punaruktireva, tathāvidhasyānubhavajātasya tanmayībhavanopayogitāpi na syādanaucityapratipattigrastasaubhāgyatvādityāhaatanmayīti ।
aviṣayāntara' vibhāvādipratipādanarahite kāvye manāgapi rasavattvapratītirasti ।
yataśca svābhidhānamantareṇa kevalebhyo api vibhāvādibhyo viśiṣṭebhyo rasādīnāṃ pratītiḥ ।
kevalācca svābhidhānādapratītiḥ ।
tasmādanvayavyatirekābhyāmabhidheyasāmarthyākṣiptatvameva rasādīnām ।
na svabhidheyatvaṃ kathañcit, locanam ityādau ।
na hi yadabhāve api yadbhavati tatkṛtaṃ taditi bhāvaḥ ।
adarśanameva draḍhayatina hīti ।
kevalaśabdārtha sphuṭayativibhāvādīti ।
kāvya iti ।
tava mate kāvyarūpatayā prasajyamāna ityarthaḥ ।
manāgapīti ।
śṛṅgārahāsyakaruṇaraudravīrabhayānakāḥ ।
bībhatsādbhutasaṃjñau cetyaṣṭau nāṭye rasāḥ smṛtāḥ ।।
ityatra ।
evaṃ svaśabdena saha rasādervyatirekānvayābhāvamupapatyā pradarśya tathaivopasaṃharati-yataścetyādinā kathañcidityantena ।
abhidheyameva sāmarthyaṃ sahakāriśaktirūpaṃ vibhāvādikaṃ rasadhvanane śabdasya kartavye, abhidheyasya ca putrajanmaharṣabhinnayogakṣematayā jananavyatirikte divābhojanābhāvaviśiṣṭapīnatvānumitarātribhojanavilakṣaṇatayā cānumānavyatirikte dhvanane kartavye sāmarthyaṃ śaktiḥ viśiṣṭasamucito vācakasākalyamiti bālapriyā ityasya vivaraṇam yadviśramyetyādāviti ।
bhāvamāha-na hīti ।
atattatkṛtaṃ na hī'ti sambandhaḥ ।
nanu vibhāvādipratipādakatvābhāve kathaṃ kāvyatvaṃ, yena siddhavannirdeśa ityāśaṅkāṃ pariharan parābhimatasyaiva kāvyarūpatvaprasañjanābhiprāyeyamuktirityāhatava mata ityādi ।
svaśabdakṛtā rasādipratītiḥ na vibhāvādikṛtetyasmin mate kāvyatvenānabhimatamapi kāvyamāpadyetetyarthaḥ ।
tathāvidhamevodāharaṇamāhaśṛṅgāreti ।
ayataśce'tyādivṛttigranthasyānarthakyaśaṅkāmupasaṃhāratvoktyā śamayannāhaevamityādi ।
vṛttāvabhidheyasāmarthyākṣiptatvamupasaṃhṛtaṃ, tattu śabdārthobhayagatadhvananavyāpāragamyatvarūpamiti vyācaṣṭeabhidheyamevetyādi ।
sāmarthyapadasya vivaraṇamsahetyādi ।
sahakāri eva śāktiḥ śaknotyanayeti śaktistadrūpam ।
tatkimityatrāhavibhāvādikamiti ।
dhvanana ityākṣepapadavyākhyānam ।
karmadhārayāśrayaṇena śabde yojayitvā ṣaṣṭītatpuruṣāśrayeṇārthe yojayatiabhidheyasya yetyādi ।
abhidheyasyetyasya dhvanana ityanena sambandhaḥ ।
bhinnayogakṣematayā bhinnasvabhāvatayā ।
putrajanma khalu harṣa janayati, na tathā vibhāvādyartho rasaṃ janayatīti tadvilakṣṇatvamarthagatadhvananasya ।
anumānapakṣamapi parākarotidiveti ।
sāmarthyamaityasya vyākhyānamśaktiriti ।
śaktimeva vivṛṇotiviśiṣṭeti ।
guṇālaṅkārādiviśiṣṭena samucitena rasānuguṇena ca vācakena iti tṛtīyo api prabhedo vācyādbhinna eveti sthitam ।
vācyena tvasya saheva pratītirityagre darśayiṣyate ।

kāvyasyātmā sa evārthas tathā cādikaveḥ purā ।

kāvyasyātmā sa evārthastathā cādikaveḥ purā ।

locanam dvayorapi śabdārthayordhvananaṃ vyāpāraḥ ।
evaṃ dvau pakṣāvupakramyādyo dūṣitaḥ, dvitīyastu kathañciddūṣitaḥ kathañcidaṅgīkṛtaḥ, jananānumānavyāpārābhiprāyeṇa dūṣitaḥ; dhvananābhiprāyeṇāṅgīkṛtaḥ ।
yastvatrāpi tātparyaśaktimeva dhvananaṃ manyate, sa na vastutattvavedī ।
vibhāvānubhāvapratipādake hi vākye tātparyaśaktirbhede saṃsarge vā paryavasyet; na tu rasyamānatāsāre rase ityalaṃ bahunā ।
itiśabdo hetvarthe ।
aityapi hetostṛtīyo api prakāro vācyādbhinna eve'ti sambandhaḥ ।
saheveti ।
ivaśabdena vidyamāno api kramo na saṃlakṣyata iti taddarśayatiagra iti ।
dvitīyoddyote ।।

evaṃ apratīyamānaṃ punaranyadeva' itīyatā dhvanisvarūpaṃ vyākhyātam ।
adhunā kāvyātmatvamitihāsavyājena ca darśayatikāvyāsyātmeti ।
sa eveti pratīyamānamātre api prakrānte tṛtīya eva rasadhvaniriti mantavyaṃ, itihāsabalāt prakrāntavṛttigranthārthabalācca ।
bālapriyā sākalyaṃ paripūrṇatvamityarthaḥ ।
itīti hetau ।
ādya iti ।
asvaśabdaniveditatvena ve'ti pakṣa ityarthaḥ ।
dvitīya iti ।
avibhāvādipratipādanamukhena ve'ti pakṣa ityarthaḥ ।
rasādīnāmabhidheyasāmarthyākṣiptatvameveti vadato vṛttikṛtastātparyaśāktireva dhvananavyāpāro abhimataḥ, na tu tadvyatiriktaścaturthakakṣyāniveśī abhidheyānyathānupapattisahāyārthabodhanaśaktereva tātparyaśaktitvāditi kaścidāha, tanmatamanūdya dūṣayatiyastvityādi ।
bhede saṃsarge veti ।
gāmānayetyādau karmāntarebhyaḥ kriyāntarebhyaśca bhedo vākyārthaḥ, saṃsargastvārtha iti kecit ।
karmaviśeṣādeḥ kriyāviśeṣeṇa sambandharūpasaṃsargo vākyārthaḥ, bhedastvārtha ityapare ।।
nanu dhvanisvarūpe vācyādbhedena samarthite, lakṣaṇanuktvā tasyātmatvapratipādikāyāḥ kārikāyāḥ kā saṅgatirityato vṛttānuvādapurassaraṃ tāṃ darśayatievamityādinā ।
vyākhyātamiti ।
dhvanisvarūpaṃ tasya kāvyātmatvañceti prakṛtayordvayorādyaṃ pratipāditamityarthaḥ ।
itihāsavyājeneti ।
vyājaśabdena dhvanerātmatvapratipādana eva tātparyaṃ, netihāsopakṣepa iti darśitam ।
prakṛtānuguṇyena vyācaṣṭesa evetyādi ।
sa evetītyasyānantaraṃ

krauñca-dvandva-viyogotthaḥ śokaḥ ślokatvam āgataḥ ।।

krauñcadvandvaviyogotthaḥ śokaḥ ślokatvamāgataḥ ।।

locanam tena rasa eva vastuta ātmā, vastvalaṅkāradhvanī tu sarvathā rasaṃ pratiparyavasyete iti vācyādutkṛṣṭau tāvityabhiprāyeṇa adhvaniḥ kāvyasyātme'ti sāmānyenoktam ।
śoka iti ।
krauñcasya dvandvaviyogena sahacarīhananodbhūtena sāhacaryadhvaṃsanenotthito yaḥ śokaḥ sthāyibhāvo nirapekṣabhāvatvādvipralambhaśṛṅgārocitaratisthāyibhāvādanya eva, sa eva tathābhūtavibhāvatadutthākrandādyanubhāvacarvaṇayā hṛdayasaṃvādatanmayībhavanakramādāsvādyamānatāṃ bālapriyā tacchabdeneti, rasadhvanirityasyānantaraṃ parāmṛṣṭa iti ca śeṣaḥ ।
mantavyamiti ।
yuktyā niścetavyabhityarthaḥ ।
tāmāhaitihāsetyādi ।
itihāsavalāditi ।
kārikāśeṣabalādityarthaḥ ।
prakrānteti ।
atṛtīyastvi'tyādinā pūrvoktetyarthaḥ ।
apratīyamānasya ce'tyādi samanantaravṛttigranthasyāpyupalakṣaṇamidam ।
teneti ।
yasmādrasa dhvanireva sa eveti parāmarśanīyastasmādityarthaḥ ।
atena ityabhiprāyeṇa sāmānyenoktam' iti sambandhaḥ ।
itiśabdaparāmṛṣṭamabhiprāyamāharasa evetyādi ।
sarvatheti ।
aṅgitve aṅgatve cetyarthaḥ ।
itīti hetau ।
anyathā pratipattinirāsāya vivakṣitaṃ vyācaṣṭekrauñcasyetyādi ।
dvandvaviyogakāṇamāhasahacarītyādi ।
dvandvaviyogenetyasya vyākyānamsāhacaryadhvaṃsaneneti ।
utthitaḥ utpannaḥ ।
krauñja iti śeṣaḥ ।
sāhacaryadhvaṃsotthatvena prāptaṃ śṛṅgārasthāyitvaṃ pratiṣedhatinirapekṣetyādi ।
upekṣāyāḥ saṅgamapratyāśāyāḥ niṣkrānto nirapekṣo bhāvastatvāt ।
krauñcetyādikaṃ vyākhyāya śokasya ślokatāprāptiṃ vivṛṇotisa evetyādi ।
krauñce tātasya śokasya vāsanārūpeṇādikavau sthitasya śokasya cābhedabuddhikṛtamaikyaṃ vivakṣitvā sa evetyuktam ।
asa eveti ślokarūpatāṃ prāpta' iti sambandhaḥ ।
atra hetuḥkaruṇarasarūpatāṃ pratipanna iti ।
tatra cāsvādyamānatāṃ pratipanna iti ।
ratyādicittavṛttirāsvādyamānā hi śṛṅgārādivyapadeśagocara iti bhāvaḥ ।
āsvādyamānatāprāptau hetuḥhṛdayetyādi ।
sahṛdayasyādau hṛdayasaṃvādaḥ, tatastanmayībhāvalābhastaduttaramāsvāda iti kramaḥ ।
atrāpi hetuḥtathābhūtetyādi ।
tathābhūto dhvastasāhacaryo vibhāvaḥ krauñcarūpaḥ ।
locanam pratipannaḥ karuṇarasarūpatāṃ laukikaśokavyatiriktāṃ svacittadgutisamāsvādyasārāṃ pratipanno rasaparipūrṇakumbhoccalanavaccittavṛttiniḥṣyandasvabhāvavāgvilāpādivacya samayānapekṣatve api cittavṛttivyañjakatvāditi nayenākṛtakatayaivāveśavaśātsamucitaśabdacchandovṛttādiniyantritaślokarūpatāṃ prāptaḥ mā niṣāda pratiṣṭāṃ tvaṃmagamaḥ śāśvatīḥ samāḥ ।
yatkrauñcamithunādekamavadhīḥ kāmamohitam ।।
iti ।।
na tu muneḥ śoka iti mantavyam ।
evaṃ hi sati tadduḥkhena so api duḥkhita iti kṛtvā rasasyātmateti niravakāśaṃ bhavet ।
na ca duḥkhasantaptasyaiṣā daśeti ।
evaṃ carvaṇocitaśokasthāyibhāvātmakakaruṇarasamuccalanasvabhāvatvātsa bālapriyā ākrāndanādītyādipadenāvanitalapariluṇṭhanādirgrāhyaḥ ।
karuṇarasarūpatāprāpteḥ phalamāhalaukiketi ।
svarūpasāmagrībhedāditi bhāvaḥ ।
svasaṃvedanapramāṇasiddhatvamalaukikarasasya darśayitumāhasvetyādi ।
svasya carvayituścittasya yā dgutistanmayībhāvajanitā pulakādibhirlakṣyamāṇā tayā samāsvādyo manasānubhāvyaḥ sāraḥ prāṇo yasyāstām ।
kathamātmabhūtasya rasasya bahiḥślokatayā pariṇāma iti śaṅkāyāṃ dṛṣṭāntenottaramāharasetyādi ।
yathā jalaparipūrṇamaulisthakumbhoccalane tadgatajalaṃ bahiḥ prasravati, tathetyarthaḥ ।
mūrtatvāmūrtatvābhyāṃ vaiṣamyāśaṅkāyāṃ dṛṣṭāntāntaramāhacittavṛttītyādi ।
yathā duḥkhādi cittavṛttipariṇāmarūpā vāṅmayā vilāpādayaḥ, ādipadena praśaṃsādayo grāhyāḥ, tathetyarthaḥ ।
cakāro vikalpe ।
nanu rasasya kāvyātmatvaṃ tadviṣayatvenaiva vaktavyam ।
na ca samayasavyapekṣapravṛttikasya śabdasya tadviṣayatvaṃ sambhavatītyāśaṅkāmanuvadan vyaṅgyatvena tadviṣayatvaṃ darśayatisamayānapekṣatve apītyādi ।
iti nayeneti ।
loke hi vilāpapraśaṃsādayo vacanaprakārāḥ śokabahumānarūpāṃ cittavṛttiṃ vyañjayantītyuktarītyetyarthaḥ ।
akṛtakatayaiveti ।
amumarthamanena prakāśayāmīti buddhipūrvakatvamantareṇaivetyarthaḥ ।
tarhi kathamityata āhaāveśavaśāditi ।
āveśaḥ ātmavyāptiḥ ।
samuciteti ।
samucitā eva śabdādayo rasādīn vyañjayantīti bhāvaḥ ।
ādikaveḥ ślokatvamāgata ityevaṃ vyākhyāyādikaveḥ śoka ityanvayabhramaṃ nirasyatina tvityādi ।
muniśabdena duḥkhaprasaṅgaṃ nirasyati ।
tathānvaye doṣamāhaevamityādi ।
tadduḥkhena jñātena krauñjaṭuḥkhena ।
so api ādikavirapi ।
iti kṛtvā ityarthāddhetoḥ ।
itīti ।
iti vacanamityarthaḥ ।
doṣāntaramapyāhana ceti ।
eṣā daśeti ।
śāpavacanakartṛtvarūpā ślokaracanārūpā vā darśatyarthaḥ ।
upasaṃharatievamityādi ।
evamuktaprakāreṇa carvaṇocitaḥ śokasthāyibhāva evātmā yasya tathā bhūto yaḥ karuṇarasastasya vividhavācyavācakaracanāprapañjacāruṇaḥ kāvyasya sa evārthaḥ sārabhūtaḥ ।
locanam eva kāvyasyātmā sārabhūtasvabhāvo aparaśāvdavailakṣaṇyakārakaḥ etadevoktaṃ hṛdayadarpaṇe'yāvatpūrṇo na caitena tāvannaiva vamatyamum' iti ।
agama iti cchāndasenāḍāgamena ।
sa evetyāvakāreṇedamāhanānya ātmeti ।
tena yadāha bhaṭṭanāyakaḥ śabdaprādhānyamāśritya tatra śāstraṃ pṛthagviduḥ ।
arthatattvena yuktaṃ tu vadantyākhyānametayoḥ ।।
dvayorguṇatve vyāpāraprādhānye kāvyadhīrbhavet ।।
iti tadapāstam ।
vyāpāro hi yadi dhvananātmā rasanāsvabhāvastannāpūrvamuktam ।
athābhidhaiva vyāpārastathāpyasyāḥ pradhānyaṃ netyāveditaṃ prāk ।
ślokaṃ vyācaṣṭe-vividheti ।
vividhaṃ tattadabhivyañjanīyarasānuguṇyena vicitraṃ kṛtvā bālapriyā samuccalanaṃ bahiḥ prasaraṇaṃ svabhāvaḥ svarūpaṃ yasya amā niṣāde'tyādiślokasya tasya bhāvastatvaṃ tasmāt ।
sa eva karuṇarasa eva ।
kāvyasyātmeti ।
yato amā niṣāde'tyādikāvyaṃ karuṇarasasamuccalanasvarūpamataḥ kāvyasya rasa evātmeti bhāvaḥ ।
ātmetyasya vyākhyā sārabhūtasvabhāva iti ।
tadupapādakamaparetyādi ।
kāvyasya rasasamuccalanasvabhāvatve bhaṭṭanāyakavacanaṃ saṃvādayatiyāvaditi ।
kaviriti śeṣaḥ ।
etena rasena ।
yāvanna pūrṇāḥ vibhāvāditanmayībhavanakrameṇa, tāvat amuṃ rasam ।
naiva vamati bahirbhāvamāpādya parāsvādanīyaṃ naiva karoti ।
rasena pūrṇa eva kaviḥ, kāvyarūpeṇa rasamudgiratīti rasavamanarūpasya kāvyasya rasarūpatvameveti bhāvaḥ ।
svena vilikhite amā niṣāde'tyādau aagama' ityaḍāgamasya "namāṅyoga' iti niṣedhaśaṅkāyāmupapattimāhaagama ityādi ।
teneti ।
rasasyātmatvasamarthanenetyarthaḥ ।
atadapāstam' ityānenāsya sambandhaḥ ।
śabdeti ।
āśrityeti ।
pravṛttamiti śeṣaḥ ।
śāstraṃ vedādi ।
arthatatvena arthaprādhānyena ।
yuktamitihāsādi ।
ayukte' iti ca pāṭhaḥ ।
etayordvayoḥ śabdārtayoḥ ।
kāvyadhīḥ kāvyavyavahāraḥ ।
tadvati prabandha iti śeṣaḥ ।
vyāpāra iti ।
vyāpāraprādhānya ityatra vyāpārapadārtha ityarthaḥ ।
atheti śaṅkāyām ।
vividhaṃ vācyavācakaracanāsu prapañjena cāru iti vigrahamabhipretya vyācaṣṭetattadityādi ।
taistairvācyādibhiribhivyañjanīyo yo rasaḥ, taṃ pratyānuguṇyena ।
vicitraṃ kṛtveti ।
tathā cādikarvarvālmīkeḥ nihatasahacarīvirahakātarakrauñcākrandajanitaḥ śoka eva ślokatayā pariṇataḥ ।
locanam vācye vācake racanāyāṃ ca prapañcena yaccāru śabdārthālaṅkāraguṇayuktamityarthaḥ ।
tena sarvatrāpi dhvananasadbhāve api na tathā vyavahāraḥ ।
ātmasadbhāve api kvacideva jīvavyavahāra ityuktaṃ prageva ।
tenaitanniravakāśam; yaduktaṃ hṛdayadarpaṇe'sarvatra tarhi kāvyavyavahāraḥ syāt' iti ।
nihatasahacarīti vibhāva uktaḥ ।
ākranditaśabdanānubhāvaḥ ।
bālapriyā vācyādīti śeṣaḥ ।
kṛtvetyasya prapañcenetyanena, vācya ityāditrayasya cārvityanena ca sambandhaḥ ।
prapañcena prapañcanena ।
cāru sundaram ।
anena vivakṣitamāhaśabdetyādi ।
teneti ।
vividhetyādyuktasya kāvyatvenetyarthaḥ ।
sarvatrāpi siṃho devadatta ityādāvapi ।
tathāvyavahāraḥ kāvyavyavahāraḥ ।
aiti yaduktametanniravakāśam' iti sambandhaḥ ।
vibhāva iti ।
dhvastasāhacaryaḥ krauñca ālambanavibhāvaḥ, nihananamuddīpanavibhāvaḥ ।
nanu nihatetyādiyathāśrutagranthena tadākrandajanito muneśśoka ityartha iva pagratīyate ।
tatkathaṃ śoko hi karuṇasthāyibhāvaḥ ।
pratīyamānasya cānyabhedadarśane api locanam janita iti ।
carvaṇāgocaratveneti śeṣaḥ ।
nanu śokacarvaṇāto yadi śloka udbhūtastatpratīyamānaṃ vastu kāvyasyātmeti kuta ityāśaṅkyāhaśoko hīti ।
karuṇasya taccarvaṇāgocarātmanaḥ sthāyibhāvaḥ ।
śoke hi sthāyibhāve ye vibhāvānubhāvāstatsamucitā cittavṛttiścarvyamāṇātmā rasa ityaucityātsthāyino rasatāpattirityucyate ।
prāksvasaṃviditaṃ paratrānumitaṃ ca cittavṛttijātaṃ bālapriyā pūrvaṃ tanniṣedha ityato vyācaṣṭecarvaṇetyādi ।
tadākrandena janitaścarvaṇāgocarīkṛta ityarthaḥ ।
śoka ityasya vāsanārūpeṇa sthito muneḥ śoka ityarthaśceti bhāvaḥ ।
nanu aśoko hī'tyādigranthena śokasya karuṇarasasthāyitvānuvādo atra nirarthaka ityatastadgranthamavatārayatinanvityādi ।
taditi ।
tarhityarthaḥ ।
pratīyamānaṃ vastviti ।
rasa ityarthaḥ ।
prakṛtāvismaraṇārthamevamuktam ।
samādhānasiddhyanuguṇaṃ vyācaṣṭekaruṇasyetyādi ।
taccarvaṇeti ।
śokacarvaṇetyarthaḥ ।
aśokaḥ śloktvamāgataḥ' iti śokacarvaṇātaḥ ślokotpattivacanenaiva rasasyātmavaṃ prakāśitameva śokacarvaṇāgocarātmatvātkaruṇarasasyeti bhāvaḥ ।
nanu kathamanyacarvaṇāyā anyo viṣayaḥ syādityata upapādayatiśoke hītyādi ।
śoke sthāyibhāve krauñcādivarṇyamānagate śokādau sthāyibhāve ।
nimitte saptamī ।
ye vibhāvānubhāvā ।
iti ।
śokādernimittabhūtā ye vibhāvāḥ kāryabhūtā ye anubhavāścetyarthaḥ ।
tatsamucitā carvyamāmānāṃ teṣāṃ vibhāvānubhāvānāṃ samucitā ।
varṇyamānatattadgatasthāyisajātīyeti yāvat ।
cittavṛttiḥ carvayitari vāsanārūpeṇa sthitā śokādicittavṛttiḥ ।
carvyamāṇātmā rasyamānātmā ।
rasaḥ rasapadārthaḥ ।
aucityāditi ।
upayogitvanibandhanādupacārādityarthaḥ, na mukhyatveneti bhāvaḥ ।
rasatāpattiḥ rasatvaprāptiḥ ।
ucyate "sthāyibhāvo rasa" ityādinā ucyate ।
upayogitvaṃ darśayati-prāgityādi ।
sahṛdayeneti śeṣaḥ ।
svasaṃviditaṃ svasminnanubhūtam ।
paratra krauñcādau ।
anumitamākrandanādinetyarthāt ।
cittavṛttīti ।
sthāyītyarthaḥ ।
saṃskāretyādi ।
svānubhavasaṃskāraṃ svānumānasaṃskāraṃ cādhāya tābhyāṃ hṛdayasaṃvādamādadhānaṃ sadityarthaḥ ।
ayata upayujyate tata aucityādi'ti sambandhaḥ ।
rasabhāvamukhenaivopalakṣaṇaṃ prādhānyāt ।
locanam saṃskārakrameṇa hṛdayasaṃvādamāda dhānaṃ carvaṇāyāmupayujyate yataḥ ।
nanu pratīyamānarūpamātmā tatra tribhedaṃ pratipāditaṃ na tu rasaikarūpam, anena citihāsena rasasyaivātmabhūtatvamuktaṃ bhavatītyāśaṅkyābhyupagamenaivottaramāha-pratīyamānasya ceti ।
anyo bhedo vastvalaṅkārātmā ।
bhāvagrahaṇena vyabhicāriṇo api carvyamāṇasya tāvanmātrāviśrāntāvapi sthāyicarvaṇāparyavasānocitarasapratiṣṭāmanavāpyāpi prāṇatvaṃ bhavatītyuktam ।
yathā nakhaṃ nakhāgrema vighaṭṭayantī vivartayantī valayaṃ vilolam ।
āmandramāśiñjitanūpureṇa pādena mandaṃ bhuvamālikhantī ।।
ityatra lajjāyāḥ ।
rasabhāvaśabdena ca tadābhāsatatpraśamāvapi saṃgṛhītāveva; avāntaravaicitrye api tadekarūpatvāt ।
prādhānyāditi ।
rasaparyavasānādityarthaḥ ।
tāvanmātrāviśrāntāvapi cānyaśābdavailakṣaṇyakāritvena vastvalaṅkāradhvanerapi jīvitatvamaucityāduktamiti bhāvaḥ ।।

bālapriyā pratīyamānarūpamātmeti ।
"kāvyasyātmā dhvani"riti pratīyamānasāmānyasyātmatvābhidhānāditi bhāvaḥ ।
vṛttau arase'tyādi ।
rasamukhenaiva bhāvamukhenaiva cetyarthaḥ ।
aupalakṣaṇam' iti ।
pratīyamānasyetyanuṣajyate ।
kenāpi sambandhenānyonyasambandhiṣu pradhānasya yadanyajñāpanaṃ tadupalakṣaṇaṃ; yathā rājāsau gacchatītyatra rājā parivārasyopalakṣakaḥ ।
atra bhāvagrahaṇasya phalamāhabhāvetyādi ।
abhāvagrahaṇena ityuktam' iti sambandhaḥ ।
tāvaditi ।
tāvanmātre svarūpamātre ।
aviśrāntiḥ viśrāntyabhāvastasyāmapītyarthaḥ ।
apiśabdenāmukhyatvaṃ sūcitam ।
tarhi rasapratiṣṭayā bhāvyamityata āhasthāyītyādi ।
stāyicarvaṇāyāṃ yatparyavasānaṃ tatpūrṇatākaraṇalakṣaṇaṃ tadeva ucitarasapratiṣṭā tāmaprāpyāpītyarthaḥ ।
prāṇatvaṃ kāvyajīvitatvam ।
bhavatīti ।
taccarvaṇayaiva camatkārodayāditi bhāvaḥ ।
nakhamiti ।
atra valayavivartanoktyā priyatamādarśanajanitaṃ kārśyaṃ vyajyate ।
atroktarnakhavighaṭṭanādibhiranubhāvairgamyena priyatamavārtāśravaṇādinā vibhāvena cābhivyajyamānāyā lajjāyāḥ śṛṅgāraniṣṭāmanavāpya carvaṇāgocarībhavantyāḥ prāṇatvamityāhaatra lajjāyā iti ।
prāṇatvamityanuṣaṅgaḥ ।
rasetyādi ।
rasaśabdena rasābhāsasya, bhāvaśabdena bhāvābhāsatatpraśamayośca grahaṇamityarthaḥ ।
vṛttau aprādhānyādi'tyāsya rasasya prādhānyādityarthaḥ ।
tatra hetumāharasaparyavasānāditi ।
anyeṣāmiti śeṣaḥ ।
prasaṅgādāhatāvadityādi ।
tāvanmātrāviśrāntau vastvalaṅkārasvarūpamātre viśrāntyabhāve ।
api ceti nipāto apītyarthe ।
aanyaśābdavailakṣaṇyakāritvenaucityādi'ti sambandhaḥ ।

sarasvatī svādu tad-artha-vastu niḥṣyandamānā mahatāṃ kavīnām ।
aloka-sāmānyam abhivyanakti parisphurantam pratibhā-viśeṣam ।।

sarasvatī svādu tadarthavastu niḥṣyandamānā mahatāṃ kavīnām ।
alokasāmānyamabhivyanakti parisphurantaṃ pratibhāviśeṣam ।।

tat vastutattvaṃ niḥṣyandamānā mahatāṃ kavīnāṃ bhāratī alokasāmānyaṃ locanam evamitihāsamukhena pratīyamānasya kāvyatmatāṃ pradarśya svasaṃvitsiddhamapyetaditi darśayatisarasvatīti ।
vāgrūpā bhagavatītyarthaḥ ।
vastuśabdenārthaśabdaṃ tatvaśabdena ca vastuśabdaṃ vyācaṣṭeniḥṣyandamāneti ।
divyamānandarasaṃ svayameva prasnuvānetyarthaḥ ।
yadāha bhaṭṭanāyakaḥ vāgdhenurdugdha etaṃ hi rasaṃ yadbālatṛṣṇāyā ।
bālapriyā athedamālocanīyaṃ sahṛdayaiḥśrīvālmīkinā "mā niṣāde"tyādiślokena ślokāntaraiśca sahacarasya puṃsa eva krauñcasya nihananaṃ nirdiṣṭam, atra tu anihate'tyādiyathāśratagranthena vṛttikṛtā, sahacarīhananodbhūtene'ti anihatasahacarīti vibhāva ukta' iti ca vyākhyānena locanakṛtā, aniṣādanihatasahacarīkaṃ krauñcayuvānam' ityādivacanena kāvyamīmāṃsākāreṇa ca sahacarīhananaṃ pratipāditāmityeteṣāṃ granthakṛtāṃ rāmāyaṇavacanaviruddhārthapratipādane nimittaṃ kimiti ।
atra kecit'nihate'tyādivṛttigranthasya anihataḥ sahacarīvirahakātaraḥ svata eva sahacarīvirahāsahiṣṇuśca yaḥ krauñca
staduddeśyako ya ākrandastajjaniti' ityarthaḥ ।
locane asahacarohanane'tyatra asahacare'ti pāṭhena bhāvyam ।
anihatasahacarīti vibhāva ukta' ityasya "nihatasahacarī"tyādigranthena vibhāvaḥ pradarśita ityarthaśceti na rāmāyaṇavacanavirodhaḥ ।
kāvyamīmāṃsākṛdvacanaṃ ca yathāśrutavṛttigranthārthāvabodhamūlakamaśraddheyameveti vadanti ।।
evamityādi ।
svasaṃvitsiddhaṃ sahṛdayānubhavasiddham ।
etaditi ।
pratīyamānasya kāvyātmatvamityarthaḥ ।
darśayatīti ।
pūrvakārikayetihāsaḥ pratīyamānasya kāvyātmatve pramāṇāmityuktam, anayā tu tatsthirīkaraṇāya svasaṃvedanalakṣaṇaṃ pramāṇamucyate ।
svasaṃvedane hi na kasyāpi vimatirityarthaḥ ।
sarasvatīti ।
asarasvatī'tyādilokenetyarthaḥ ।
sarasvatīpadaṃ vyācaṣṭevāgrūpā bhagavatīti ।
atadi'tyasya pūrvoktamityarthaḥ ।
avastutatvam' iti "arthavastu" ityasya vyakhyānamityāha-vastuśabdenetyādi ।
artheṣu vastvalaṅkāraraseṣu ।
vastu sārabhūtamarthavastu ।
atadarthavastvi'tyāsya phalitamarthaṃ karma kṛtāvā aniḥṣyandamāne'tyetahyācaṣṭedivyaṃ alaukikam ।
svayameveti sadābhimukhyaṃ sūcayati ।
prasnuvānā kṣārayantī ।
anena sarasvatyā dhenusāmyaṃ sūcyate ।
uktavyākhyāne pramāṇamāhapadāheti ।
vāgiti ।
vāk kāvyarūpā saiva dhenuḥ ।
etaṃ divyaṃ rasam ।
bālatṛṣṇayā locanam tena nāsya ramaḥ sa syādduhyate yogibhirhi yaḥ ।।
tadāveśena vināpyākrāntyā hi yo yogibhirduhyate ।
ata eva yaṃ sarvaśaulāḥ parikalpya vatsaṃ merau sthite dogdhari dohadakṣe ।
bhāsvanti ratnāni mahauṣadhīśca pṛthūpadiṣṭāṃ duduhurdharitrīm ।।
ityanena sārāgrayavastupātratvaṃ himavata uktam ।
aabhivyanakti parisphurantam' iti ।
pratipattṝn prati sā pratibhā nānumīyamānā, api tu tadāveśena bhāsamānetyarthaḥ ।
yaduktamasmadupādhyāyabhaṭṭatautena'nāyakasya kaveḥ śrotuḥ samāno anubhavastataḥ' iti ।
apratibhā' apūrvavastunirmāṇakṣamā prajñā; tasyā aviśeṣo' rasāveśacavaiśadyasaundaryaṃ kāvyanirmāṇakṣamatvam ।
bālapriyā sahṛdayavatse snehena hetunā ।
hi dugdhe prasnauti yat, tena tasmāddhetoḥ saḥ asya bālatṛṣṇayā prasnatasya rasasya, ramaḥ na syāta, yaḥ ānandarasaḥ ।
yogibhirhi duhyata ityarthaḥ ।
asamatvaṃ sphuṭayituṃ turīyapādārthamāhatadāveśenetyādi ।
tadāveśena rasāveśena ।
apirevārthe ।
ākrāntyā balātkāreṇa ānandarūpeśvaratanmayībhāvabhāvanāprakarṣasampādaneneti yāvat ।
vāgdhenostu bālatṛṣṇāyā tadāveśavaśāttaddogdhṛteti bhāvaḥ ।
ākrāntidugdhātsvayaṃ prasnutasya sātiśayatve pramāṇamāhaata evetyādi ।
ata eva yato rasaparipūrṇāyāstadāveśaparavaśāyā dhenoḥ prasnavanaṃ prati svayaṃ kartṛtvaṃ, tata eva ।
hibhavataḥ vatsarūpasyeti yāvat aata eva ityanena himavataḥ sārāgṣapātratvamuktam' iti sambandhaḥ ।
sarasvatīpratibhāviśeṣamabhivyanaktyanumāpayatītyarthabhramaṃ nivartayan vyācaṣṭe-pratipattṝnityādi ।
abhivyanaktītyatra pratipattṝn pratīti pūraṇīyam ।
pratipattṛṇāmityarthaḥ ।
sā pratibhā mahākavisambandhinī pratibhā ।
nānumīyamāneti ।
tathāvidhasarasvatīliṅgakānumitiviṣayo netyarthaḥ ।
taditi ।
pratibhāviṣayabhūtarasāveśenetyarthaḥ ।
bhāsamāneti ।
pratyakṣaviṣayabhūtetyarthaḥ ।
tathāvidhā sarasvatī mahākavīnāṃ tathāvidhaṃ pratibhāviśeṣaṃ sphuraṇaviśiṣṭamabhivyanaktirasāveśānabhimukhatvarūpāvaraṇanivartanātmakābhivyañjanena pratipattṝṇāṃ pratyakṣaviṣayaṃ karotīti kārikārtha iti bhāvaḥ ।
kavigatasya rasasya kathaṃ pratipattṛgatatvamityata āhayaduktamityādi ।
nāyakasyeti ।
nāyakasya kavisamāropācchrotustu rasacarvaṇayeti bhāvaḥ ।
pratibhāviśeṣamityetahyācaṣṭe-pratibhetyādi ।
prajñā buddhiḥ ।
raseti ।
pratibhāviśeṣaṃ parisphurantamabhivyanakti ।
yenāsminnativicitrakaviparamparāvāhini saṃsāre kālidāsaprabhṛtayo dvitrāḥ pañcaṣā vā mahākavaya iti gaṇyante ।
idaṃ cāparaṃ pratīyamānasyārthasya sadbhāvasādhanaṃ pramāṇam

śabdārtha-śāsana-jñāna-mātreṇaiva na vedyate ।
vedyate sa tu kāvyārtha-tattvajñair eva kevalam ।।

śabdārthaśāsanajñānamātreṇaiva na vedyate ।
vedyate sa tu kāvyārthatattvajñaireva kevalam ।।

so artho yasmātkevalaṃ kāvyārthatattvajñaireva jñāyate ।
yadi ca vācyarūpa locanam yadāha muniḥ'kaverantargataṃ bhāvaṃ' iti ।
yeneti ।
abhivyaktena sphuratā pratibhāviśeṣeṇa nimittena mahākavitvagaṇaneti yāvat ।।
idaṃ ceti ।
na kevalaṃ apratīyamānaṃ punaranyadeva' ityetatkārikāsūcitau svarūpaviṣayabhedāveva; yāvadbhinnasāmagrīvedyatvamapi vācyātiriktatve pramāṇamiti yāvat ।
vedyata bālapriyā rasāveśasya kāraṇabhūtaṃ yadvaiśadyaṃ rasāveśānabhimukhatvarāhityaṃ tena yatsaundaryaṃ rasaparatvādilakṣaṇam yadvārasāveśena yadvaiśadyaṃ "vivakṣātatparatvena"tyādisūcipadoṣarāhityaṃ, tena saundaryaṃ tatsūcitaguṇasāhityaṃ tadrūpaṃ kāvyanirmāṇakṣamatvamityarthaḥ ।
sarasvatīpratibhāviśeṣaṃ pratipattṝṇāmabhivyanaktītyatra saṃvādamāhayadāheti ।
ayene'tyādivṛttigranthaṃ vyācaṣṭeabhivyaktenetyādi ।
abivyaktena ata eva sphuratā pratipattṝṇāṃ pratyakṣaviṣayeṇa ।
animittene'tyantaṃ ayene'tyasya vyākhyānam ।
mahākavitvagaṇaneti ।
pratipattṝṇāmādau rasasyānubhavastataḥ pratibhāyāstato mahākavitvagaṇaneti bhāvaḥ ।।
ana kevelam' ityādi avedyatvamapī'tyantaṃ aidañcāparam' ityasya vivaraṇam ।
sadbhāvetyādervācyātiriktatvena sadbhāvasyetyādyartha ityāhavācyetyādi ।
tathā ca kārikā evāsāvarthaḥ syāttadvācyavāṭacakarūpaparijñānādeva tatpratītiḥ syāt ।
atha ca vācyavācakalakṣaṇamātrakṛtaśramāṇāṃ kāvyatattvārthabhāvanāvimukhānāṃ svaraśrutyādilakṣaṇamivāpragītānāṃ gāndharvalakṣaṇavidāmagocara evāsāvarthaḥ ।
locanam iti ।
na tu na vedyate, yena na syādasāviti bhāvaḥ ।
kāvyasya tattvabhūto yo arthastasya bhāvanā vācyātirekeṇānavaratacarvaṇā tatra vimukhānām ।
svarāḥ ṣaṅjādayaḥ sapta ।
śrutirnāma śabdasya vailakṣaṇyamātrakāri yadrūpāntaraṃ tatparimāṇā svaratadantarālobhayabhedakalpitā dvāviśatividhā ।
ādiśabdena jātyaṃśakagrāmarāgabhāṣāvibhāṣāntarabhāṣādeśī bālapriyā nādhikāribhedapradarśanaparā, kintu sāmagrībhedapradarśanaparā ।
vācyārthabodhe anuśiṣṭaśabdārthajñānarūpā, nyaṅgyārthabodhe tu sahṛdayatvādirūpā ca sāmagrī pūrvottarārdhābhyāṃ darśitā ceti bhāvaḥ ।
vedane siddhe tatsāmagrīcintāvakāśa ityāśyena punarapi vedyata ityuktam, tadvyācaṣṭena tvityādi ।
yena avedanena ।
asau pratīyamānārthaḥ ।
vṛttau aso artha' ityādyuttarārdhasya vivaraṇaṃ atasmādi'ti pūrvārdhena sambandhaḥ ।
tadvivaraṇaṃ ayadici'tyādi ।
aasau arthaḥ' pratīyamānārthaḥ ।
atatpratītiḥ' pratīyamānārthapratītiḥ ।
iṣṭāpatti pariharati'atha ce'tyādi ।
aatha cāsāvarthaḥ kāvyatattvārthabhāvanāvimukānāṃ vācyavācakalakṣaṇamātrakṛtaśramāṇāmagocara' iti sambandhaḥ ।
tatra dṛṣṭāntaḥ'apragītānāṃ gandharvalakṣaṇavidāṃ svaraśrutyādilakṣaṇamive'ti ।
aagocaraḥ' agrāhyaḥ ।
agāndharvalakṣaṇavidāṃ granthapaṭhanena saṅgītalakṣaṇaṃ jānatām ।
kārikāyāṃ asa hī'tyatra sa tviti ca pāṭhaḥ ।
kāvyetyādikaṃ vyācaṣṭekāvyasyetyādi ।
śabdasyeti ।
gītādirūpaśabdasyetyarthaḥ ।
vailakṣaṇyamātrakāri parasparabhedamātrakāri ।
na guṇādāyakamiti bhāvaḥ ।
rūpāntaraṃ rūpaviśeṣaḥ ।
gītādiśabdaśravaṇe sati tasya śabdasya yadrūpāntaraṃ lavādikālāṃśaṃ nimittīkṛtya jāyate tadityarthaḥ ।
taditi ।
tat parimāmaṃ kālapramāṇaṃ yasyāḥ setyarthaḥ tanmātrakāleti yāvat ।
svareti ।
svaraḥ tasya svarasyāntarālamubhayamarthātpārśvadvayaṃ ca teṣāṃ yo bhedastatkalpitetyarthaḥ ।
śrutirnāma svarasyaivāṃśa iti yāvat ।
jātītyādi ।
jhātyādīnāṃ svarūpamanyato avadhātavyam ।
apragītānāmiti bālapriyā nañsamāsaghaṭakaṃ pragītapadaṃ vyācaṣṭeprakṛṣṭamityādi ।
pakṣānramāhakanāḍībhedavaśāt dvāviṃśatiprakāro bhavati ।
ima eva bhedāḥśrutaya iti vyapadiśyante ।
śravaṇārthasya dhātoḥ ktin pratyaye śrūyanta iti vyutpattyā śrūtiśabdo niṣpannaḥ ।
atra nādāparaparyāyaśrutivibhāgaviṣaye bahavaḥ prakārā varttantekecana dvāviṃśatiṃ śrutīrmanyante, apare ca ṣaṭṣaṣṭibhedabhinnāḥ śrutaya ityācakṣate, anye punarānantayaṃ kathayanti śrutīnām ।
ata evoktaṃ kohalena dvāviṃśatiṃ kecidudāharanti śrutīḥ śrutijñānavicāradakṣāḥ ।
ṣaṭṣaṣṭibhinnāḥ khalu kecidāsāmānantyameva pratipādayanti ।।
iti ।।
tatra dvāviṃśatipakṣa eva prakṛte granthakārābhimataḥ ।
etāsāṃ śrutīnāṃ mitho bhedaḥviṇādaṇḍe pūrvottarabāvena dvāviṃśatiṃ tantrīḥ parikalpya prathamāpekṣayā dvitīyāditantrīṣu kiñcitkiñcidddaḍhīkaraṇapūrvakaṃ vādyamānāsu tāsu pratyakṣato avagantuṃ śakyaḥ ।
ābhyaśca śrutibhyaḥ ṣaṅjarṣabhagāndhāramadyamapañcamadhaivataniṣādākhyāḥ sapta svarā bhavanti ।
svataḥ sahakārikāraṇanirapekṣaṃ rañjayati śrotṛcittamanuraktaṃ karotīti svaraḥ, iti tadvyutpattiḥ ।
saptānāmapyamīṣāṃ svarāṇāṃ vyastānāṃ satāṃ dṛṣṭāddaṣṭaphalaupayikatvaṃ na bhavatīti tatsiddhaye grāmasyāvaśyakatā jāyate ।
grāmo nāma svarasamūhaḥ ।
etāvattyucyamāne laukikavaidikavākyeṣvapi svarasamūhasya sambhavāttatrātivyāptissyāditi tahyāvṛttaye mūrcchanākramatāvavarṇālaṅkārajātyādyāśrayatve sati svarasamūhatvaṃ grāmatvamiti lakṣaṇaṃ vaktavyam ।
mūrcachanādīnāṃ svarūpavibhāgādayaḥ saṅgītaratnākarasya svarādhyāyato avaseyāḥ ।
sa cāyaṃ grāmo dvividhaḥṣaṅjagrāmaḥ, madhyamagrāmaśceti ।
tatraikasman vīṇādaṇḍe dvāviṃśatiṃ tantrīḥ parikalpaya āditasturīyāyāṃ tantryāṃ ṣaṅjasvaraḥ, saptamyāṃ ṛṣabhaḥ, navamyāṃ gāndhāraḥ, trayodaśyāṃ madhyamaḥ, saptadaśyāṃ pañcamaḥ, viṃśyāṃ dhaivataḥ, dvāviṃśyāṃ niṣādaśceti svareṣu vinyasteṣu ṣaṅjagrāmo bhavati ।
ayameva śuddhāśrayaḥ ṣaṅjagrāma iti vyavahliyate ।
evamaparasmin vīṇādaṇḍe āditasturīyāyāṃ tantryāṃ madhyamaḥ, saptamyāṃ pañcamaḥ, ekādaśyāṃ dhaivataḥ, trayodaśyāṃ niṣādaḥ, saptadaśyāṃ ṣaṅjaḥ, viṃśyāmṛṣabhaḥ, dvāviśyāṃ gāndhāraśceti vinyasteṣu svareṣu madhyamagrāmo bhavati ।
ayameva vikṛtāśrayo madhyamagrāma iti vyapadiśyate ।
evañca ṣaṅjagrāmeṣaṅjamadhyamapañcamāḥ catasṛbhyaḥ śrutibhya utpannāḥ, ṛṣabhadhaivatau tisṛbhya utpannau, gāndhāraniṣādau dvābhyāmutpannau; madhyamagrāme ca madhyamadhaivataṣaṅjāḥ catasṛbhya utpannāḥ, pañcamarṣabhau tisṛbhya utpannau, niṣādagandhārau dvābhyāmutpannāvita dvaigrāmikyo dvāviṃśyaḥ śrutayaḥ svaratadantarālobhayabhedakalpitāḥ siddhāḥ ।
tatra ṣaṅjagrāmamadhyamagrāmayormilitvā santyaṣṭādaśa jātayaḥṣāṅjī, ārṣabhī, gāndharī, madhyamā, patrvamī, dhaivatī, naiṣādī, paṅjakaiśikī, ṣaṅjodīcyavā, ṣaṅjagātuṃ veti ।
evaṃ vācyavyatirekiṇo vyaṅgyasya sadbhāvaṃ pratipādya prādhānyaṃ tasyaiveti darśayati locanam mārgā gṛhyante ।
prakṛṣṭaṃ gītaṃ gānaṃ yeṣāṃ te pragītāḥ, gātuṃ vā prārabdhā ityādikarmaṇiktaḥ ।
prārambheṇa cātra phalaparyantatā lakṣyate ।।
evamiti ।
svarūpabhedena bhinnasāmagrījñeyatvena cetyarthaḥ ।
pratyabhijñeyāvi bālapriyā ādikarmaṇīti ।
prārambharūpārtha ityarthaḥ ।
phaleti ।
phalamatra svarādisākṣātkāraḥ ।।
evamityanena sannihitamātraparāmarśabhramaḥ syādato vyācaṣṭe
svarūpabhedenetyādi

so arthas tad-vyakti-sāmarthya-yogī śabdaś ca kaścana ।
yatnataḥ pratyabhijñeyau tau śabdārthau mahākaveḥ ।।

so arthastadyvaktisāmarthyayogī śabdaśca kaścana ।
yatnataḥ pratyabhijñeyau tau śabdārthau mahākaveḥ ।।

vyaṅgyo arthastadvyaktisāmarthyayogī śabdaśca kaścana, na śabdamātram ।
tāveva śabdārthau mahākaveḥ pratyabhijñeyau ।
vyahgyavyañjakābhyāmeva suprayuktābhyāṃ locanam tyarhārthe kṛtyaḥ, sarvo hi tathā yatate itīyatā prādhānye lokasiddhatvaṃ pramāṇamuktam ।
niyogārthena ca kṛtyena śikṣākrama uktaḥ ।
pratyabhijñeyaśabdenedamāha akāvyaṃ tu jātu jāyeta kasthacitpratibhāvataḥ' iti nayena yadyapi svayamasyaitatparisphurati, tathāpīdamitthamiti viśeṣato nirūpyamāṇaṃ sahasraśākhībhavati ।
bālapriyā asvarūpaviṣayabhedene'ti ca pāṭhaḥ ।
kathaṃ prādhānyaṃ darśitamityato vyācaṣṭearhārtha ityādi ।
kṛtyaḥ kṛtyapratyayaḥ ।
sarvaḥ sakalassahṛdayaḥ ।
atathā hī'ti sambandhaḥ ।
arhatvena hītyarthaḥ ।
yatate tathāvidhaśabdārtayorbubhutsayā pravartate ।
phalitamāhaitītyādi ।
iyatā sahṛdayapratyabhijñeyatvavacanena ।
prādhānye vyaṅgyasya prādhānye viṣaye ।
loketi ।
sahṛdayayoketyarthaḥ ।
asahṛdayaiḥ so arthaḥ tathāvidhaḥ śabdasca mahākavestau śabdārtho yatnataḥ pratyabhijñeyāvi'ti sambandhaḥ ।
atāvi'ti pratyabhijñākārapradarśakaḥ ।
etau mahākaveḥ tau tāddaśau śabdārthāvityākārakasahṛdayapratyabhijñānārhāvityartha iti bhāvaḥ ।
atha tau śabdārthau mahākaveḥ mahākavinā pratyabhijñeyāvityarthāntaraṃ ca grāhyamityāhaniyogetyādi ।
asmin pakṣe atāvi'tyasya pūrvoktāvityarthaḥ ।
pūrvārdhañca bhinnaṃ vā kyam ।
śijñākramaḥ kaviśikṣāprakāraḥ ।
śabdārthapratyabhijñānasya phalamāhapratyabhijñeyetyādi ।
kāvyamataci ।
tuśabdaḥ śāstrādito viśeṣadyotakaḥ ।
jātu kadācideva ।
kasyacit na sarvasya ।
ko asāvityatrāhapratibhāvata iti ।
svayaṃ svayameva ।
asya kaveḥ ।
etat kāvyam ।
idamiti ।
idamitthaṃ kartavyamiti nirūpaṇaprakāraḥ ।
nirūpyamāṇamiti ।
nirūpya kriyamāṇamityarthaḥ ।
tadityanuṣajyate ।
sahasreti ।
sahasradhā bhavatītyarthaḥ ।
vicchittiprakārāṇāmanantatvāditi bhāvaḥ ।
viśeṣanirūpaṇasya kartavyatāṃ vyatirekodāharaṇena samarthayateyathoktamiti ।
pratyabhijñāśāstrānta iti śeṣaḥ ।
mahākavitvalābho mahākavīnāṃ, na vācyavācakaracanāmātreṇa ।
locanam yathoktamasmatparamagurubhiḥ śrīmadutpalapādaiḥ taistairapyupayācitairupanatastanvyāḥ sthito apyantike kānto lokasamāna evamaparijñāto na rantuṃ yathā ।
lokasyaiṣa tathānavekṣitaguṇaḥ svātmāpi viśveśvaro naivālaṃ nijavaibhavāya tadiyaṃ tatpratyabhijñoditā ḥ
iti ।।
tena jñātasyāpi viśeṣato nirūpaṇamanusandhānātmakamatra pratyabhijñānaṃ, na tu tadevadamityetāvanmātram ।
mahākaveriti ।
yo mahākavirahaṃ bhūyāsamityāśāste ।
evaṃ vyaṅgyasyārthasya vyañjakasya śabdasya ca prādhānyaṃ vadatā vyaṅkyavyañjakabhāvasyāpi bālapriyā taistairiti ।
sāmānyato avagatasyāpīśvarasya viśeṣato avagamamantareṇa na phalaparyantībhāvalābha ityartapradarśanaparo ayaṃ ślokaḥ ।
taistairupayācitaiḥ dūtīsampreṣaṇātmavṛttāntanivedanādibhirupacārapūrvakayācanaiḥ ।
aupanato apī'ti yojanā ।
na kevalamupanataḥ, tanvyā antike sthito api ।
evamaparijñātaḥ yo mayā lokottarasaundaryādiguṇaviśiṣṭatvena śrutastata eva rāgātiśayena prarthitasca sa kānto ayamiti viśeṣeṇājñātaḥ ।
ata eva lokasamānaḥ janasādhāraṇatvaṃ prāptaḥ ।
kāntaḥ tanvīkāmanāviṣayaḥ puruṣaḥ ।
yathā rantuṃ ramayituṃ tanvīmānandayitumiti yāvat ।
na prabhavatīti śeṣaḥ ।
evaṃ dṛṣṭāntaṃ pradarśya prakṛtamāhalokasyetyādi ।
alokasyātme'ti sambandhaḥ ।
anavekṣiteti ।
lokena viśeṣato ajñātetyarthaḥ ।
yasmātsāmānyato jñāte api viśeṣājñānasambhavaḥ, tasmāt svataḥ sphuritayorapi śabdārthayoḥ mahākavinā yuktameva pratyabhijñānakaraṇamiti bhāvaḥ ।
tarhi ko atra pratyabhijñāpadārtha ityata uktaphalatayā tatsvrūpamāhatenetyādi ।
mahākavitvarvṛttau śikṣānarhatvānniyogāyogamāśaṅkya vyācaṣṭeyo mahetyādi ।
mahākavirityasya mahākavitvaprakārakāśasāviṣaya ityartha iti bhāvaḥ ।
vṛttau amahākavestau śabdārthau sahṛdayaiḥ pratyabhijñeyāvi'viti atāveva śabdārthau mahākaveḥ pratyabhijñeyāvi'ti ca yojanā bodhyā ।
mahākavinā pratyabhijñeyāvi'viti atāveva śabdārthau mahākaveḥ pratyabhijñetyāvi'ti ca yojanā bodhyā ।
mahākavinā pratyabhijñeyāvityaseyopapādakam'vyaṅgye'tyādi ।
asuprayuktābhyāṃ' viśeṣato nirūpya prayuktābhyām ।
amahākavīnām' ityasya ukto arthaḥ ।
vṛttigranthena vyañajakasyāpi pradhānyaṃ darśitamata āhaevamityādi ।
upapannamiti ।
dhvaniriti idānīṃ vyaṅgyavyañjakayoḥ prādhānye api yadvācyavācakāveva prathamamupādadate kavayastadapi yuktamevetyāha

ālokārthī yathā dīpa-śikhāyāṃ yatnavāñ janaḥ ।
tad-upāyatayā tadvad arthe vācye tad-ādṛtaḥ ।।

ālokārthī yathā dīpaśikhāyāṃ yatnavāñjanaḥ ।
tadupāyatayā tadvadarthe vācye tadādṛtaḥ ।।

yathā hyālokārthī sannapi dīpaśikhāyāṃ yatnavāñjano bhavati tadupāyatayā ।
na hi dīpaśikāmantareṇālokaḥ sambhaviti ।
tadvadyvaṅgyamarthaṃ pratyāddato jano vācye arthe yatnavān bhavati ।
locanam prādhānyamuktamiti dhvanati dhvanyate dhvananamiti tritayamapyupapannamityuktam ।।
nanu prathamopādīyamānatvādvācyavācakatadbhāvasyaiva prādhānyamityāśaṅkyopāyānāmeva prathamamupādānaṃ bhavatītyabhiprāyema viruddho ayaṃ prādhānye sādhye heturiti darśayatiidānīmityādinā ।
ālokanamālokaḥ; vanitāvadanāravindādivilokanamityarthaḥ ।
tatra copāyo dīpaśikhā ।।
bālapriyā vakṣyamāṇamupapannamityarthaḥ ।।
vyaṅgyavyañjakaprādhānyānuvādena vācyavācakayoḥ prathamopādānayuktatvavacanaṃ vṛttāvayuktaṃ, prādhānyānuvādasyānupayogādityataḥ śaṅkottaratvena ghaṭayatinanvityādi ।
vācyetyādi ।
dvandvaikavadbhāvaḥ ।
prathamopādīyamānatvahetoḥ ko doṣa ityataḥ so api darśita ityāhaupāyānāmevetyādi ।
viruddha iti ।
sādhyābhāvenāpārādānyena vyāpta ityarthaḥ ।
aprayojaka ityartho vā ।
ālokaśabdasya prakāśarūpārthe prasiddheḥ prakṛte tadarsamāhaālokanamiti ।
cākṣuṣajñānamityarthaḥ ।
ālokanamityasyaiva vivaraṇamvanitetyādi ।
vṛttau apratipādakasye'ti ।
vakturityarthaḥ ।।
anena pratipādakasya kavervyaṅgyamarthaṃ prati vyāpāro darśitaḥ ।
pratipādyasyāpi taṃ darśayitumāha

yathā padārtha-dvāreṇa vākyārthaḥ sampratīyate ।
vācyārtha-pūrvikā tadvat pratipattasya vastunaḥ ।।

yathā padārthadvāreṇa vākyārthaḥ sampratīyate ।
vācyārthapūrvikā tadvatpratipattasya vastunaḥ ।।

yathā hi padārthadvāreṇa vākyārthāvagamastathā vācyārthapratītipūrvikā vyaṅgyasyārthasya pratipattiḥ ।
locanam pratipaditi bhāve kvip ।
atasya vastuna' iti vyaṅgyarūpasya sārasyetyarthaḥ ।
anena ślokenātyantasahṛdayo yo na bhavati tasyaiṣa sphuṭasaṃvedya eva kramaḥ ।
yathātyantaśabdavṛttajño yo na bhavati tasya padārthavākyārthakramaḥ ।
kāṣṭāprāptasahṛdayabhāvasta tu vākyavṛttakuśalasyeva sannapi kramo abhyastānumānāvinābhāvasmṛtyādivadasaṃvedya iti darśitam ।।
bālapriyā vṛttau apratipādyasye'ti ।
vācyārthasyetyarthaḥ ।
atam' iti ।
vyaṅgyamarthaṃ prati vyāpāramityarthaḥ ।
sa ca svapratītyutpādanarūpaḥ ।
kārikāyāṃ apratipattasye'tyatrānyathāpratipattinirāsāyāhapratipadityādi ।
pratipattiriti tadartha iti bhāvaḥ ।
kārikāyāṃ apadārthe'tyasya avācyārthe'tyasya ca jñāyamānatattadarthetyarthaḥ ।
tattadarśajñānamiti vā ।
asampratīyata' iti ।
pratipattṛbhirjñāyata ityarthaḥ ।
atra vācyavyaṅgyapratītyoḥ padārthavākyārthapratītisāmyakathanasya phalāntaramapyastītyahaanenetyādi ।
aanena ślokena iti darśitam' iti sambandhaḥ ।
yaḥ yaḥ pratipattā ।
tasya tathāvidhasya pratipattuḥ ।
eṣaḥ vācyavyaṅgyaniṣṭaḥ ।
atra dṛṣṭāntamāhayathetyādi ।
śabdavṛtteti ।
vākyavṛttetyarthaḥ ।
padārthetyādi ।
sphuṭasaṃvedya ityanuṣaṅgaḥ ।
kāṣṭāprāpteti ।
utkarṣaprāptetyarthaḥ ।
vākyavṛttakuśālasyeti ।
vākyasphoṭādikaṃ jānata ityarthaḥ ।
sato api kramasyāsaṃvedyatve dṛṣṭāntaḥabhyastetyādi ।
abhyaste viṣaye anumānamanumitiḥ avinābhāvasmṛtiḥ vyāptismṛtiḥ tayoḥ ।
ādipadena samayasmṛtyarthabodhayoḥ parigrahaḥ ।
tadvattanniṣṭakramavadityarthaḥ ।।

idānīṃ vācyārthapratītipūrvakatve api tatpratītervyaṅgyasyārthasya prādhānyaṃ yathā na vyālupyate tathā darśayati

sva-sāmarthya-vaśenaiva vākyārthaṃ pratipādayan ।
yathā vyāpāra-niṣpattau padārtho na vibhāvyate ।।

svasāmarthyavaśenaiva vākyārthe pratipādayan ।
yathā vyāpāraniṣpattau padārtho na vibhāvyate ।।

locanam na vyālupyata iti ।
prādhānyādeva tatparyantānusaraṇaraṇaraṇakatvaritā madhye viśrānti na kurvata iti kramasya sāto apyalakṣaṇaṃ prādhānye hetuḥ ।
svamāmarthyamākāṅkṣāyogyatāsannidhayaḥ ।
vibhāvyata iti ।
viśabdena vibhaktatoktā; vibhaktatayā bālapriyā asvasāmarthyai'tyādikārikādvayamavatārayati vṛttau'idānīm' ityādi ।
atatpratīteḥ' vyaṅgyapratīteḥ ।
ana vyālupyate' nāpagacchati pratyuta sidhyati ।
nanu kārikāyāṃ sato api kramasyālakṣaṇaṃ darśitaṃ, tasya kathaṃ prādhānyopapādakatvamityata āhaprādhānyādevetyādi ।
prādhānyādeva vyaṅgyasyetyarthāt ।
taditi ।
tatparyantaṃ prayojanabhūtapratīyamānārthaparyantaṃ yadanusaraṇaṃ budhyānudhāvanaṃ, atattātparye'ti pāṭhe pratīyamānarūpatātparyārthaṃ prati yadanusaraṇamityarthaḥ ।
tatra raṇaraṇakena autsukyena tvaritāḥ santa ityarthaḥ ।
sahṛdayā iti śeṣaḥ ।
madhye vācyāṃśacarvaṇāyām ।
viśrāntiṃ na kurvata iti ।
tathā ca kā kathā kramaparyālocanāyāmiti bhāvaḥ ।
heturiti ।
jñāpakamityarthaḥ ।
asvasāmarthye'tyasya svasya padārthasya yat sāmarthyaṃ sahakārītyarthābhiprāyeṇa vivṛṇotiākāṅkṣetyādi ।
kārikāyāṃ avyāpāraniṣpattā'viti svavyāpārasya vākyārthapratipādanarūpasya niṣpattau satyāṃ vākyārthabuddhāvityarthaḥ ।
vṛttau avibhaktataye'ti kārikopaskāra iti bhramaṃ nudati-viśabdeneti ।
bhāvyate pratipattṛbhirjñāyate ।
aneneti ।
vibhāvanamātraniṣedhena yathā svasāmarthyavaśenaiva vākyārthaṃ prakāśayannapi padārtho vyāpāraniṣpattau na bhāvyate vibhaktatayā ।

tadvat sa-cetasāṃ so artho vācyārtha-vimukhātmanām ।
buddhau tattvārtha-darśinyāṃ jhaṭity evāvabhāsate ।।

tadvat sacetasāṃ so artho vācyārthavimukhātmanām ।
buddhau tattvārthadarśinyāṃ jhaṭityevāvabhāsate ।।

locanam na bhāvyata ityarthaḥ ।
anena vidyamāna eva kramo na saṃvedyata ityuktam ।
tena yatsphoṭābhiprāyeṇāsanneva krama iti vyācakṣate tatpratyuta viruddhameva ।
vācye arthe vimukho viśrāntinibandhanaṃ paritoṣamalabhamāna ātmā hṛdayaṃ yeṣāmityanena sacetasāmityasyaivārtho abhivyaktaḥ ।
sahṛdayānāmeva tarhyayaṃ mahimāstu, na tu kāvyasyāsau kaścidatiśaya ityāśaṅkyāha-avabhāsata iti ।
tenātra vibhaktatayā na bhāsate, na tu vācyasya sarvathaivānavabhāsaḥ ।
ata eva tṛtīyoddyote ghaṭapradīpaddaṣṭāntabalādvyaṅgyapratītikāle api vācyapratītirna vighaṭata iti yadvakṣyati tena sahāsya granthasya na virodhaḥ ।।
bālapriyā vastusattāyā abhyanujñānādityarthaḥ ।
teneti ।
vidyamānakramālakṣaṇapratapādanenetyarthaḥ ।
viruddhamevetyanenāsya sambandhaḥ ।
sphoṭābhiprāyeṇeti ।
vākyatadarthāvavibhaktasphoṭarūpāvityabhiprāyeṇetyarthaḥ ।
kārikāyāṃ aso artha' iti ।
vākyārtharūpavācyārthaḥ ।
atatvārthe'ti ।
vyaṅgyārthetyarthaḥ ।
avācyārthavimukhātmanā'mityatra vimukhaśabdaṃ prakaraṇalabdhamarthamādāya vyācaṣṭevācya ityādi ।
viśrāntireva nibandhanaṃ kāraṇaṃ yasya tam ।
nātyantaṃ vācyabahirmukha iti bhāvaḥ ।
viśeṣaṇasyāsya phalamāhaanenati ।
abhivyaktaḥ pradarśitaḥ ।
sahṛdayānāmevetyādi ।
yadyuktalakṣaṇasahṛdayabudhyupādhikamasya jhāṭityena sphuraṇaṃ, tarhyanvayavyatirekābhyāṃ tadbuddhereva taddhetutvātsahṛdayānāmeva lorottaraḥ kaścidatiśayo ayaṃ na kāvyasyetyarthaḥ ।
avabhāsata itīti ।
kāvyaśravaṇasamayasamanantarasamāsādyamānajanmanastadarśavabhāsasya kāryasya parisphuṭopalabdhasya kāvyavyāpāraikanibandhanatvaniścayātkāvyasyaivāyamatiśaya iti bhāvaḥ ।
tenetyādi ।
tena uktena kārikādvayavyākhyānaprakāreṇa ।
atra vācyārthe ।
vibhaktatā vyaṅgyārthāpekṣayā pṛthakatvam ।
na bhāsate vibhaktatvasya kevalamanavabhāsanamityarthaḥ ।
sarvathaiveti ।
svarūpeṇāpīti yāvat ।
kecittu avibhaktataye'ti paṭhitvā atreti buddhāvityarthaḥ ।
vibhaktatayeti ।
vācyādityarthāt ।
na bhāsata iti vyaṅgyo artha iti śeṣaḥ; yena kramo lakṣyeta iti vyācakṣate ।
ata eveti ।
uktavyākyānādevetyarthaḥ ।
vācyasya svarūpato avabhāsāṅgīkaraṇādvibhāgamātrasyānavabhāsāṅgīkārācceti yāvat ।
evaṃ vācyavyatirekiṇo vyaṅgyasyārthasya sadbhāvaṃ pratipādya prakṛta upayojayannāha

yatrārthaḥ śabdo vā tam artham upasarjanīkṛta-svārthau ।
vyaṅktaḥ kāvya-viśeṣaḥ sa dhvanir iti sūribhiḥ kathitaḥ ।।

yatrārthaḥ śabdo vā tamarthamupasarjanīkṛtasvārthau ।
vyaṅktaḥ kāvyaviśeṣaḥ sa dhvaniriti sūribhiḥ kathitaḥ ।।

locanam sadbhāvamiti ।
sattāṃ sādhubhāvaṃ prādhānyaṃ cetyarthaḥ ।
dvayaṃ hi pratipipādayiṣitam ।
prakṛta iti lakṣaṇe ।
upayojayan upayogaṃ gamayan ।
tamarthamiti cāyamupayogaḥ ।
svaśabda ātmavācī ।
svaścārthaśca tau svārthau; tau guṇīkṛttau yābhyām; yathāsaṃkhyena tenārtho guṇīkṛtātmā,śabdo guṇīkṛtābhidheyaḥ ।
tamarthamiti ।
asarasvatī svādu tadarthavastu' bālapriyā na virodha iti ।
idamupalakṣaṇam, dṛṣṭāntavaiṣamyamapi nāstīti bodhyam ।।

asādhubhāvam' ityasya vyākhyānaṃprādhānyamiti ।
ityartha iti ।
yathoktam"sadbhāve sādhubhāve ca sadityetatprayucyate" iti ।
dvayamuktārthadvayam ।
lakṣaṇa iti ।
prastutasya dhvanerlakṣaṇa ityarthaḥ ।
upayogamiti ।
arthadvyaṅgyasadbhāvasya ।
kenāṃśenopayojanamityata āhatamiti ।
vyaṅgyasya sadbhāve siddhavi siddha eva tamarithamiti tatpadena parāmarśo yujyata iti bhāvaḥ ।
arthasyārthābhāvāhyācaṣṭesvaścetyādi ।
aupasarjanīkṛtāvi'tyasya vivaraṇan-guṇīkṛtāviti ।
phalitamāha-tenetyādi ।
tathāvidho arthastathāvidhaḥ śabdaścetyarthaḥ ।
yatrārtho vācyaviśeṣaḥ vācakaviśeṣaḥ śabdo vā tamarthaṃ vyaṅktaḥ, sa kāvyaviśeṣo dhvaniriti ।
anena vācyavācakacārutvahetubhya upamādibhyo anuprāsādibhyaśca locanam iti yaduktam ।
vyaṅktaḥ dyotayataḥ ।
vyaṅkta iti dvivacanenadamāhayadyapyavivakṣitavācye śabda eva vyañjakastathāpyarthasyāpi sahakāritā na truṭyati, anyathā ajñātārtho api śabdastahyañjakaḥ syāt ।
vivakṣitānyaparavācye ca śabdasyāpi sahakāritvaṃ bhavatyeva, viśiṣṭaśabdābhidheyatayā vinā tasyārthasyāvyañjakatvāditi sarvatra śabdārthayorubhayorapi dhvananaṃ vyāpāraḥ ।
tena yadbhaṭṭanāyakena dvivacanaṃ dūṣitaṃ tadgajanimīlikayaiva ।
arthaḥ śabdo veti tu vikalpābhidhānaṃ prādhānyābhiprāyema ।
kāvyaṃ ca tadviśeṣaścāsau kāvyasya vā viśeṣaḥ ।
kāvyagrahaṇādguṇāṅkāropaskṛtaśabdārthapṛṣṭapātī dhvanilakṣaṇa aātme'tyuktam ।
bālapriyā nanvekaikatra śabdārthayorekaikasyaiva vyañjakatvāt vyaṅkta iti dvivacanamanupapannamityata āhadvivacanenetyādi ।
abhayorapi dhvananaṃ vyāpāraḥ advivacanenedamāha' iti sambandhaḥ ।
viśiṣṭaśabdeti ।
yathārasaṃ varṇānāṃ bhedāditi bhāvaḥ ।
teneti ।
yuktyā dvivacanasamarthanenetyarthaḥ ।
gajanimīlikayeti ।
yathā gajasyākṣinimīlanaṃ na buddhipūrvakamapi tu svabhāvata evetyavicāro gajanimīlikāśabdena lakṣyate ।
nanu yadi samuccayastarhi aarthaśabdāvi'ti bhāvyamityata āhaartha ityādi ।
prādhānyeti ।
vyañjanaprādhānyetyarthaḥ ।
ayaṃ bhāvaḥvākāro atra śabdārthayoḥ vyañjanakriyākarttṛtve vikalpasya na bodhakaḥ, yena "śiraśśvā kāko vā dgupadatanayo vā parimṛśe"dityādāvivaikavacanaṃ bhavet, āpi tu vyañjanakriyāyāṃ kartṛtvenānvitayoḥ śabdārthayoḥ vyañjanaprādhānye vikalpamavagamayati ।
tathā ca vikalpitavyañjanaprādhānyau śabdārthau vyaṅkta iti vākyārtha iti ।
viśeṣaśabdasya viśiṣṭārthatvābhiprāyeṇa vivṛṇotikāvyamityādi ।
pakṣāntaramāhakāvyasya veti ।
kāvyetyādi ।
ayo dhvanilakṣaṇa ātmā sa tathāvidhaśabdārthapṛṣṭapātīti kāvyagrahaṇāduktam' iti saṃbandhaḥ ।
śabdārthapṛṣṭapātitvaṃ tahyaṅgyatvāt ।
locanam tenaitanniravakāśaṃ śrutārthāpattāvapi dhvanivyavahāraḥ syāditi ।
yaccoktam'cārutvapratītistarhi kāvyasyātmā syāt' iti tadaṅgīkurma eva ।
nāmni khalvayaṃ vivāda iti ।
yaccoktam'cāruṇaḥ pratītiryadi kāvyātmā pratyakṣādipramāṇādapi sā bhavantī tathā syāt' iti ।
tatra śabdārthamayakāvyātmābhidhānaprastāve ka eṣa prasaṅga iti na kiñcidetat ।
sa iti ।
artho vā śabdo vā, vyāpāro vā ।
artho api vācyo vā dhvanatīti, śabdopyevam ।
vyaṅgyo vā dhvanyata iti vyāpāro vā bālapriyā teneti ।
yato guṇālaṅkāropaskṛtaśabdārthapṛṣṭapātino dhvanivyavahārastata ityarthaḥ ।
syāditi ।
apono devadatto divā na bhuṅkta' ityādau rātribhojanādergamyatvāditi bhāvaḥ ।
cārutvapratītistarhītyādi ।
yadi cārutvahetutayā prāsiddhebhyo guṇādibhyo anyaḥ kāvyātmā syāttarhi cārutvapratītireva tadātmāstu, tasyāḥ dṛṣṭatvenāddaṣṭavastvantarakalpane gauravāditi tadatirikto na dhvanirityākṣepaḥ ।
kuto aṅgīkāra ityata āhanāmnīti ।
khaluravadhāraṇe ।
cārutvapratītirityasya cārutvapratīterviṣayo heturvā kaścidguṇādibhyo anya ityarthasya vaktavyatayā dhvanināmnyena vivāda ityartaḥ ।
cāruṇaḥ pratītiriti ।
cāruvastupratītirityarthaḥ ।
vastuviśeṣyakacārutvapratītiriti yāvat ।
seti ।
cāruvastupratītirityarthaḥ ।
tathā dhvanivyavahāraviṣayaḥ ।
prakaraṇānabhijño asau pūrvaṃpakṣī, ata upekṣya iti pariharatitatretyādi ।
tatra pratyakṣādiviṣaye ।
aeva prasaṅgaḥ ka' iti sambandhaḥ ।
nanu kāvyasya śabdārthajñitatvābhidānamityata āhaartho vetyādi ।
kasya katheṃ dhvaniśabdavācyatvamityatrāhaartho apītyādi ।
sarvatra itiśabdo adhvaniriti pratipāditam' ityanena sambadhyate ।
evamiti ।
dhvanatīti prakāreṇetyarthaḥ ।
śabdavācyavyaṅgyavyañjanāni catvāryapi yogena dhvaniśabdavācyānītyarthaḥ ।
prādhānyeneti ।
makhyatāyāṃ hetuḥ; samudāyasya samudāyyapekṣayā prādhānyāt ।
vibhakta eva dhvanerviṣaya iti darśitam ।
yadapyuktam'prasiddhaprasthānātikramiṇo mārgasya kāvyatvahānerdhvanirnāsti' iti, tadapyayuktam ।
yato lakṣaṇakṛtāmeva sa kevalaṃ na prasiddhaḥ, lakṣye tu parīkṣyamāṇe sa eva sahṛdayahṛdayāhlādakāri kāvyatattvam ।
locanam śabdārthayordhvananamiti ।
kārikayā tu prādhānyena samudāya eva kāvyarūpo mukhyatayā dhvaniriti pratipāditam ।
vibhakta iti ।
guṇālaṅkārāṇāṃ vācyavācakabhāvaprāṇatvāt ।
viṣayaśabdārthaḥ ।
evaṃ tadvyatiriktaḥ ko ayaṃ dhvaniriti nirākṛtam ।
lakṣaṇakṛtāmeveti ।
lakṣaṇakārāprasiddhatāviruddho hetuḥ; tata eva hi yatnena lakṣaṇīyatā ।
lakṣye tvaprasiddhatvamasiddho hetuḥ ।
bālapriyā mukhyatayeti ।
itareṣāntvamukhyatayeti bhāvaḥ ।
dhvanirityādi ।
rūḍhyā dhvanipadārthatvenoktamityarthaḥ ।
tathāca saḥ tathāvidhaḥ śabdavācyavyaṅgyavyañjanasamudāyātmakaḥ kāvyaviśeṣo dhvaniriti kathitaḥ ।
rūḍhyā dhvanipadavācyatvena kathita iti kārikārthaḥ ।
tathāvidhakāvyaviśeṣatvaṃ lakṣaṇaṃ, rūḍhyā dhvanipadavācyatvaṃ lakṣyatāvacchedakam ।
yadyapi akāvyaviśeṣaghaṭitalakṣaṇasyaiva prakṛta upayogāttadabhihitamiti ca bodhyam ।
vṛttau aanene'ti ।
evaṃ lakṣaṇapratipādanenetyarthaḥ ।
aupamādibhya' ityādi ।
tadviṣayebhya ityarthaḥ ।
avibhaktaḥ' bhinnaḥ ।
kathaṃ ghvanerupamādibhyo vibhaktaviṣayatvamityata āhaguṇetyādi ।
vācyavācakāśrayatvāttadbhāvopajīvitvam ।
uktārthopapādanāya aviśeṣeṇa sinoti badhnāti svasambandhinaṃ padārtham' iti vyutpattimabhipretya viṣayaśabdasyārthamāhaananyatra bhāva iti ।
anyatra sadbhāvasyābhāva ityarthaḥ ।
viṣayaśabdārthaḥ viśeṣaṇa vidhayā viṣayaśabdapratipādyaḥ ।
adhvanerviṣaya' ityasya yasamādanyatra dhvanivyavahārasya sadbhāvo nāsti, sa ityartha iti bhāvaḥ ।
lakṣaṇapratipādanenaiva prathamābhāvavādimataṃ nirākṛtamityabhiprāyeṇa vṛttikṛto ayadapyuktam' ityādinā dvitīyābhāvavādimatadūṣaṇābhidhānamiti pradarśayitumāhaevamityādi ।
evamiti nirdeṣalakṣaṇakathanamuśena dhvaneḥ sadbhāvasya samarthitatvenetyarthaḥ ।
itīti ।
upasaṃhāroktametādityarthaḥ ।
ghnanirnāma kāvyaprakāro na kāvyaśabdavācyaḥ prasiddhaprasthānātikrāmitvāditi paramatasya prasiddhaprasthānātikrāmitvādityanena lakṣaṇakārāprasiddhatvaṃ lakṣyāprasiddhatvaṃ vā vivakṣitamiti vikalpamabhipretya yata ityādinā dūṣaṇamabhihitamiti vyācaṣṭelakṣaṇetyādi ।
viruddhatvaṃ sādhayatitata eveti ।
lakṣaṇakārāprasiddhatvādeva ।
kāvyaviśeṣeṣu dhvanilakṣaṇānugamanena kāvyaśabdavācyeṣvapi lakṣaṇakārāprasiddhatvahetorvartanādviruddho heturityarthaḥ ।
tatto anyaccitramevetyagre darśayiṣyāmaḥ ।
yadapyuktam'kāmanīyakamanativartamānasya tasyoktālaṅkārādiprakāreṣvantarbhāvaḥ' iti, tadapyasamīcīnam; vācyavācakamātrāśrayiṇi prasthāne vyaṅgyavyañjakasamāśrayema vyavasthitasya dhvaneḥ kathamantarbhāvaḥ, vācyavācakacārutvahetavo hi tasyāṅgabhūtāḥ, sa tvaṅgirūpa eveti pratipādayiṣyamāṇatvāt ।
parikaraślokaścātra vyaṅgyavyañjakasambandhanibandhanatayā dhvaneḥ ।
vācyavācakacārutvahetvantaḥpātitā kutaḥ ।।
locanam yacca nuttagītādikalpaṃ, tatkāvyasya na kiñjit ।
citramiti ।
vismayakṛdvṛttādivaśāt, na tu sahṛdayābhilaṣaṇīyacamatkārasārarasaniḥṣpandamayamityarthaḥ ।
kāvyānukāritvādvā citram, ālekhamātratvādvā, kalāmātratvādvā ।
agra iti ।
pradhānaguṇabhāvābhyāṃ vyaṅgyasyaivaṃ vyavasthitam ।
dvidhā kāvyaṃ tato anyadyattaccitramabhidhīyate ।।
iti tṛtīyoddyote vakṣyati ।
parikarārtha kārikārthasyādhikāvāpaṃ kartuṃ ślokaḥ parikaraślokaḥ ।
bālapriyā guṇādivyatiriktasya tasya nṛttādiprāyatvameveti yaduktaṃ tadapi nirākarotiyaccetyādi ।
kāvyasyeti ।
dhvanilakṣaṇalakṣitasyetyarthaḥ ।
na kiñjiditi ।
upahāsyatāmāvahatītyarthaḥ ।
vṛttau asahṛdayahṛdayāhlādakārī'ti dhvaniguṇībhūtavyaṅgyayorgrahaṇamityabhiprāyeṇa atato anyaccitrame'vetyatra citrapadaṃ vyācaṣṭevismayakṛditi ।
vṛttādītyādipadena yamakopamādiparigrahaḥ vivakṣitaṃ vyavacchedyamāhana tvityādi ।
gauṇo vā kāvyasya citrapadena vyavahāra ityāhakāvyetyādi ।
kāvyeti ।
dhvanikāvyetyarthaḥ ।
viṣṇavādyanukāritvamālekhyamātratvaṃ kalārūpatvaṃ ca lokaprasiddhacitrāṇāmastīti tadyogātkāvye citraśabdapravṛttirityarthaḥ ।
vākārassamuccaye ।
vṛttau aprasthāna' iti ।
alaṅkārādāvityarthaḥ ।
avācye'tyādi ।
alaṅkārādaya ityarthaḥ ।
atasya' dhvaneḥ ।
asaḥ' dhvaniḥ ।
apratipādayiṣyamāmatvāt' vakṣyamāmatvāt ।
parikararasya sāpekṣatvātkasyetyapekṣāyāmāha-kārikārthasyeti ।
parikārthamityasya vyākhyānam-adhikāvāpaṃ kartumiti ।
nanu yatra pratiyamānasyārthasya vaiśadyenāpratītiḥ sa nāma mā bhūddhvanerviṣayaḥ ।
yatra tu pratītirasti, yathā-samāsoktyākṣepānuktanimittaviśeṣoktiparyāyoktāpahnutidī pakasaṅka- rālaṅkārādau, tatra dhvanerantarbhāvo bhaviṣyatītyādi nirākartumabhihitam- aupasarjanīkṛtasvārthau' iti ।
artho guṇīkṛtātmā, guṇīkṛtātmā, guṇīkṛtābhidheyaḥ śabdo vā yatrārthāntaramabhivyanakti sa dhvaniriti ।
teṣu kathaṃ tasyāntarbhāvaḥ ।
vyaṅgyaprādhānye hi dhvaniḥ ।
na caitatsamāso locanam yatretyalaṅkāreḥ vaiśadyeneti ।
cārutayā sphuṭatayā cetyarthaḥ ।
abhihitamiti bhūtaprayoga ādau vyaṅkta ityasya vyākhyātatvāt ।
guṇīkṛtātmeti ।
ātmetyanena svaśabdasyārtho vyākhyātaḥ ।
na caitaditi ।
vyaṅgyasya prādānyam ।
prādhānyaṃ ca yadyapi jñaptau na cakāsti; abuddhau tattvāvabhāsinyāṃ' iti nayenākhaṇḍacarvamāviśrānteḥ, tathāpi vivecakairjīvitānveṣaṇe kriyamāṇe yadā vyaṅgyo arthaḥ punarapi vācyamevānuprāṇayannāste tadā tadupakaraṇatvādeva tasyālaṅkāratā ।
tato vācyādeva tadupaskṛtāccamatkāralābha iti ।
yadyapi paryante rasadhvanirasti, tathāpi madhyakakṣāniviṣṭo asau vyahgyo artho bālapriyā kārikāyāmanuktasyādhikasyāpekṣitasyārthasyāvāpaḥ prakṣepaḥ taṃ kartumityarthaḥ ।
alaṅkāra iti ।
upamāsvābhāvoktyādāvityarthaḥ ।
āhetyanuktvā aabhihitam' ityukterbījamāhaabhihitamityādinā ।
pūrvoktamanusmārayatiātmetyādi ।
dhvaniguṇībhūtavyaṅgyayordvayorapi pratītidaśāyāṃ prādhānyapratītyabhāvasya tulyatvāt, prādhānyaṃ tulyamityāśaṅkyābhiprāyaprakaṭanena pariharatiprādhānyaṃ cetyādi ।
prādhānyaṃ vyaṅgyasya prādhānyam ।
akhaṇḍeti ।
khaṇḍo gumaprādhānyādilakṣaṇo bhedaḥ, tadrahito akhaṇḍastāddaśasya vākyārthībhūtasya rasādivyaṅgyasya carvaṇāyāṃ viśrānteḥ sahṛdayamanasāṃ viśrānterityarthaḥ ।
vivecakaiḥ sahṛdayaiḥ ।
akhaṇḍacarvaṇānantaramityarthāt ।
jīvitānveṣaṇe kriyamāma ityubhayasādhāraṇam ।
yadetyādi ।
yaḥ pūrvaṃ vācyāduttīrmastadvyaṅgyatvātsakakṣyāntarahgato api punaḥ pūrvabhāvirnī vācyakakṣyāṃ praviśya vācyamevānuprāṇayanyadā āste ityarthaḥ ।
atadālaṅkārate'ti sambandhaḥ ।
avadhāryata iti śeṣaḥ ।
tadupakaraṇatvāditi ।
tasya vācyasya upakaraṇatvadaṅgatvādityarthaḥ ।
vyaṅgyaṃ vinā taccārutvāsiddheriti bhāvaḥ ।
eveti ।
nānyatetyarthaḥ ।
tasya vyaṅgyasya ।
astvevaṃ kimata ityatrāhatata ityādi ।
tataḥ tasyālaṅkāratvāt ।
tadupaskṛtāt vyaṅgyenālaṅkṛtāt ।
camatkāralābha iti ।
yadā punarvyaṅgyo artho vācyenopaskṛtaḥ kāvyamanuprāṇaṭayannāste tadā tasmāccamatkāralābha ityanenārthāt sidhyati ।
svayamaṅgasya satyaṅgini kimityaṅgāntare parthavasānamityāśaṅkya samādhatteyadyapītyādi ।
madhyakakṣeti ।
samāsoktyādiṣu ktyādiṣvasti ।
samāsoktau tāvat upoḍharāgema vilolatārakaṃ tathā gṛhītaṃ śaśinā niśāmukham ।
yathā samastaṃ timiśaṃśukaṃ tayā puro api rāgādgalitaṃ na lakṣitam ।।
ityādau vyaṅgyenānugataṃ vācyameva prādhānyena pratīyate locanam na rasonmukhībhavati; svātantryeṇāpi tu vācyamevārtha saṃskartuṃ dhāvatīti guṇībhūtavyaṅgyatokta ।
samāsoktāviti ।
yatroktau gamyate anyo arthastatsamānairviśeṣaṇaiḥ ।
sā samasoktiruditā saṃkṣiptārthatayā budhaiḥ ।।
ityatra samāsokterlakṣaṇasvarūpaṃ hetirnāma tannirvacanamiti pādacatuṣṭayena kramāduktam ।
upoḍhorāgaḥ sāndhyo aruṇimā prema cayena ।
vilolāstārakā jyotīṃṣi netratribhāgāśca yatra ।
tatheti ।
jhaṭityeva premarabhasena ca ।
gṛhītamābhāsitaṃ paricumbitumākrāntaṃ ca ।
niśāyā mukhaṃ prārambho vadanakokanadaṃ ceti ।
yatheti ।
jhaṭiti grahaṇena premarabhasena ca ।
timiraṃ cāṃśukāśca sūkṣmāṃśavastimiśaṃśukaṃ raśmiśabalīkṛtaṃ tamaḥpaṭalaṃ, timiśaṃśukaṃ nīlajālikā navoḍhāprauḍhavadhūcitā ।
rāgādraktatvāt sandhyākṛtādanantaraṃ premarūpācca bālapriyā prathamāvācyasya dvitīyā vastuvyaṅgyasya tṛtīyā rasadhvaneśca kakṣeti sthitiḥ ।
svātantryeṇeti ।
vācyaṃlakṣaṇamityādi ।
lakṣaṇasvarūpamiti ।
svarūpalakṣaṇamityarthaḥ ।
alakṣaṇaṃ svarūpam' iti ca pāṭhaḥ ।
atra niśāśaśivṛttāntaḥ prākāraṇikatvādvācyo nāyakavṛttāntastvaprākaraṇikatvādvyaṅgya ityabhipretya samānaviśeṣaṇatvaṃ vivṛṇotiupoḍha ityādinā ।
jyotiṣāṃ vilolatvaṃ pratītyā ।
netratribhāgā iti ।
netratribhāganirīkṣaṇānītyarthaḥ ।
tathā gṛhītamityettprakṛtānuguṇatayā vyācaṣṭebhaktiṭatyevetyādi ।
ākrāntamiti ।
tathaiva cumvanasya rasāvahatvāt ।
yathoktam"vāmo hi kāma" iti ।
ekarūpatvārthaṃ yathāśabdaṃ vyācaṣṭebhktaṭitītyādi ।
timirāṃśukamityatra rūpakabhramaṃ vyāvartaṃyatitimiraṃ cetyādi ।
alpārthe ka ityābhiprāyeṇaṃśukapadaṃ vyācaṣṭesūkṣmāṃśava iti ।
arthācchaśinaḥ ।
timieṃśukamiti dvandvaikavadbhāvaḥ ।
phalitamāharaśmīti ।
śavalaṃ citram ।
nīlajāliketi ।
nīlavarṇapaṭṭavasanasya kāmaśāstraprasiddhaṃ nāma ।
tasyātraucityāduktirityāhanavoḍhetyādi ।
prakṛte timirāṃśukagalanaṃ pratirāgasyāhetutvāt pūrayati-anantaramiti ।
pura ityasya vyākhyānam-pūrvasyāmityādi ।
locanam hetoḥ ।
puro api pūrvasyāṃ diśi agre ca ।
galitaṃ praśāntaṃ patitaṃ ca ।
rātryā karaṇabhūtayā samastaṃ miśritam; upalakṣaṇatvena vā ।
na lakṣitaṃ rākṣiprārambho asāviti na jñātaṃ, timirasaṃvalitāṃśudarśane hi rātrimukhamiti lokena lakṣyate na tu sphuṭa āloke ।
nāyikāpakṣe tu tayeti kartṛpadam ।
lākṣipakṣe tu apiśabdo lakṣitamityasyānantaraḥ ।
atra ca nāyakena paścādgatena cumbanopakrame puro nīlāṃśukasya galanaṃ patanam ।
yadi vā apuro agre nāyakena tathā gṛhītaṃ mukham' iti sambandhaḥ ।
tenātra vyaṅgye pratīte api na prādhānyam ।
tathāhi nāyakavyavahāro niśāśaśināveva śṛṅgāravibhāvarūpau saṃskurvāṇo alaṅkāratāṃ bhajate, tatastu vācyādvibhāvībhūtādrasaniḥṣyandaḥ ।
yastu vyācaṣṭe'teyāniśayeti kartṛpadaṃ, na cācetanāyāḥ kartṛtvamupapannamiti śabdenaivātra nāyakavyavahāra unnīto abhidhadheya eva, na vyaṅgya ityata eva samāsoktiḥ' iti ।
sa prakṛtameva granthārthamatyajadvyaṅgyenānugatamiti ।
ekadeśavivarti cetthaṃ rūpakaṃ syāt, arājahaṃsairavījyanta śaradaiva saronṛpāḥ' itivat, na tu samāsoktiḥ; tulyaviśeṣaṇābhavāt ।
bālapriyā timirasya sūkṣmāṃśūnāṃ ca sammiśraṇaṃ prati rātryāḥ karamatvasambhavāttayeti karaṇe tṛtīyetyāhakaraṇabhūtayeti ।
tanmiśraṇaṃ prati rātryāḥ jñāpakatvarūpopalakṣaṇatvasambhavāt tayetyupalakṣaṇe tṛtīyā vetyāha-upalakṣaṇatvena veti ।
tasyā upalakṣaṇatvena tayā mikṣitamiti sambandhaḥ ।
upalakṣaṇena veti ca pāṭhaḥ ।
na lakṣitamityetadākāraṃ pradarśayan vyācaṣṭe-rātrītyādi ।
na jñātamiti ।
janairiti śeṣaḥ ।
labhitamiti bhāve ktaḥ ।
galitamityantaṃ bhinnaṃ vākyam ।
ata eva na labhitamiti hetuhetumadbhāvaṃ bodhayitumāhatimiretyādi ।
rātripakṣa iti ।
anenānyatra puro apītyeva sambandha iti darśitam ।
anantara iti ।
tathā cāpiśabdo galanālakṣaṇayoḥ samuccāyaka ityarthaḥ ।
kathaṃ nīlāmbarapurogalanamityatastadupapādayati-atra cetyādi ।
cumbanaucityānusāreṇāhayadi vetyādi ।
puraśśabdasya vyavahitena gṛhītamityanenānvaya iti bhāvaḥ ।
teneti ।
uktenārthadvayenetyarthaḥ ।
pyaṅgye iti ।
nāyakavṛttāntarūpavyaṅgye ityarthaḥ ।
alaṅkāratāṃ bhajata ityatra hetugarbhaṃ viśeṣaṇamniśetyādi ।
saṃskurvāmaḥ āropeṇālaṅkurvāṇaḥ ।
evaṃ vyaṅgyasya guṇībhūtatvaṃ pradarśya rasāpekṣyā dhvanitvamapyastīti darśayintumāhatata ityādi ।
tataḥ saṃskṛtāt ।
vibhāvībhūtāditi ।
pūrvaṃ vibhāvabhāvamananubhavataḥ saṃskaraṇānantaraṃ prāptavibhāvādityarthaḥ ।
śabdeneti ।
niśāśaśiśabdenetyarthaḥ ।
unnītaḥ anumitaḥ, kalpito vā ।
abhighe eveti ।
abhidhātiriktavyāpārabhāvāditi bhāvaḥ ।
samāsoktiriti saṃjñābalāccābhidheyatvaniścaya ityāhaata evetyādi ।
pratyācaṣṭesa ityādi ।
aiti granthārtham' iti sambandhaḥ ।
dūṣaṇāntaramāhaekadeśetyādi ।
itthamiti ।
nāyakavyavahārasyabhidheyatva ityarthaḥ ।
itivaditi ।
yathātra saronṛpā samāropitanāyikānāyakavyavahārayorniśāśaśinoreva vākyārthatvāt ।
ākṣepe api vyaṅgyaviseṣākṣepiṇo api vācyasyaiva cārutvaṃ prādhānyena vākyārtha ākṣepoktisāmarthyādeva jñāyate ।
tathāhi-tatra śabdopārūḍho viśeṣābhidhānecchayā pratiṣeṣa locanam gamyata iti cānenābhidhāvyāpāranirāsādityalamavāntareṇa bahunā ।
nāyikāyā nāyake yo vyavahāraḥ sa niśāyāṃ samāropitaḥ; nāyikāyāṃ nāyakasya yo vyavahāraḥ sa śaśini samāropita iti vyākhyāne naikaśeṣaprasaṅgaḥ ।
ākṣepa iti ।
pratiṣedha iveṣṭasya yo viśeṣābhidhitsayā ।
vakṣyamāṇoktaviṣayaḥ sa ākṣepo dvidhā mataḥ ।।
tatrādyau yathā ahaṃ tvāṃ yadi nekṣeya kṣaṇamapyutsukā tataḥ ।
iyadevāstvato anyena kimuktenāpriyeṇa te ।।
bālapriyā ityuktyanuguṇatayā rājahaṃsānāṃ cāmaratvaṃ śaradaścāmaragrāhiṇītvaṃ cārthāt sidhyati, tathā prakṛte timirāṃśukapadānuguṇatayā niśādernāyikātvādikamata ekadeśavivartirūpakaṃ syādityarthaḥ ।
na tu samāsoktirityatra hetumāha-tulyeti ।
uktamuktipadānuguṇyaṃ nirākarotigamyata ityādi ।
aneneti ।
lakṣaṇavacanenetyarthaḥ ।
uktiriti tu prakṛtaviṣayatayaivopapadyate yatroktityādyārambhāditi bhāvaḥ ।
nāyikāyā ityādi ।
nāyikāyā vyavahāre nīlāmbaragalanānavalokanādirūpo vyāpāraḥ, nāyakasya tu vadanacumbanārambhādilakṣaṇaḥ ।
iti vyākhyāna iti ।
evamarthasya vivakṣitasya vyākhyāne satītyarthaḥ ।
naikaśeṣaprasaṅga iti ।
nāyikānāyaketyatra "pumāṃsstriye"tyekaśeṣaprasaṅgo netyarthaḥ ।
evaṃ samāsoktau vyaṅgyopaskṛtaṃ vācyameva pradhānamatastatra dhvanilakṣaṇasya nātivyāptiriti pradarśyākṣepe api sa eva prakāra ityāha vṛtto-'ākṣepe apī' tyādi ।
ākṣepe api avācyasyaiva cārutvaṃ, prādhānyena jñāyata' iti sambandhaḥ ।
atra hetuḥ avākyārtha' ityādi ।
vākyārthe viṣaye yā ākṣepoktiḥ, tasyāḥ sāmarthyādityarthaḥ ।
kathaṃ tatrākṣepoktirityata uktam'vyagye'ti ।
vyaṅgayo yo viśeṣastadākṣepiṇastadākarṣitvādityarthaḥ ।
aśabdopārūḍha' iti ।
śabdavācya ityarthaḥ ।
locane bhāmahokte tallakṣaṇādyodāharaṇe darśayatipratiṣedha iti ।
viśeṣābidhitsayā vyaṅgyabhūtaviśeṣapratipipādayiṣayā ।
yaḥ iṣṭasya vaktumiṣṭasya ।
pratiṣedha iva locanam iti vakṣyamāṇamaraṇaviṣayo niṣedhātmākṣepaḥ ।
tatreyadastvityetadevātra mriye ityākṣipatsaccārutvanibandhanamityākṣepyeṇākṣepakamalaṅkṛtaṃ satpradhānam ।
uktaviṣayastu yathā mamaiva bho bhoḥ kiṃ kimakāṇḍa eva patitastvaṃ pāntha kānyā gatiḥ tattāddaktṛṣitasya me khalamatiḥ so ayaṃ jalaṃ gūhate ।
asthānopanatāmakālasulabhāṃ tṛṣṇāṃ prati krudhya bhoḥ trailokyaprathitaprabhāvamihimā mārgaḥ punarmāravaḥ ।।
bālapriyā pratiṣedhābhāsaḥ iṣṭatvādeva ।
saḥ ākṣepaḥ ।
tasya dvaividhyamāhavakṣyamāṇeti ।
atra vakṣyamāṇaviṣaye kathanasyaiva niṣedhaḥ ।
uktaviṣaye tu kvacidvastunaḥ, kvacidvastukathanasyeti bodhyam ।
ahamiti ।
prasthānonmukhaṃ priyatamaṃ prati sotkaṇṭhāyāḥ kasyāściduktiḥ ।
utsukāhaṃ tvāṃ kṣaṇamapi na tar ikṣeya yadi, tataḥ tarhi iyadetāvat yadiparyantaṃ vacanameva astu ।
ataḥ anyena te apriyeṇeti hetugarbham ।
uktena vacanena ।
kiṃ na vakṣyāmītyarthaḥ ।
atra lakṣaṇaṃ yojayatiitītyādi ।
niṣedhātmeti ।
kimukteneti kathananiṣedhābhāsātmetyarthaḥ ।
atrāpi vācyasyaiva prādhānyamiti darśayatitatretyādi ।
ityetadeva iti vācyārthaṃ eva ।
ākṣipat ।
vyañjayat ।
ākṣepyeṇa maraṇādhyavasāyarūpavyaṅgyena ।
ākṣepakamiyadevāstvityādinoktam ।
bho bho iti ।
akhalasṛtisseyam' iti akhalamatisso ayam' iti ca pāṭhaḥ ।
atra pānthamarumārgasambandhyartho vācyaḥ ।
prakṛto duṣprabhusevāvṛttāntastu vyaṅgyaḥ ।
bho bho iti vīpsayā bodhanīyaṃ pratyādarātiśayo dyotyate ।
akāṇḍe ।
asthāna eva ।
kiṃ kiṃ patitaḥ atrāgamanena etatsevanena cābhimataṃ phalaṃ na sidhyatītyarthaḥ ।
pānthetyanena sevānabhijñatvaṃ dyotyate ।
cirasevinā kenacidevamukte pānthaḥ kiñcit kupita āhakānyetyādi khaletyantena ।
he khala ।
tattādṛgatiśayena tṛṣitasya tṛṣā jalapipāsā dhanalipsā ca ।
me anyāgatirāśrayaḥ kā naivetyarthaḥ ।
mārgāntarālābhādatrāgataḥ āśrayaṇīyāntarālābhādayaṃ prabhurāśritaścetyarthaḥ ।
tacchrutvāpara āhasṛtirityādisā tvayā'śritā ।
iyaṃ sṛtiḥ ayaṃ mārgaḥ prabhuśca ।
jalaṃ vāri dhanaṃ ca ।
ghate saṃvṛṇoti ।
kuto vitaramasambhāvaneti bhāvaḥ ।
akhalamatisso ayam' iti pāṭhe tu so ayamiti māravamārgaṃ prabhuṃ coddiśyoktiḥ ।
gūhata ityantaṃ pānthasyaiva vacanamiti kecit ।
khaletyanena prakāśitaṃ kopamupahasan para evāha-asthānetyādi ।
akālasulabhāṃ yadā viṣayasya sulabhatvaṃ tadā tṛṣṇā na bhavati, yadā punarasulabhatvaṃ tadā bhavatītyakālasulabhatvam ।
tṛṣṇāṃ prati tava tṛṣṇāyai krudhya na māṃ pratīti bhāvaḥ ।
kathamasthānopanatatvamityatrāhatrailokyetyādi ।
prabhāvamahimā atyantāpakāritvādiratyantalubdhatvādiśca ।
māravaḥ marusambandhī mārgaḥ, atha ca duṣprabhuḥ ।
locanam atra kaścitsevakaḥ prāptaḥ prāptavyamasmātkimiti na labha iti pratyāśāviśasyamānahṛdayaḥ kenacidamunākṣepeṇa pratibodhyate ।
tatrākṣepeṇa niṣedharūpema vācyasyaivāsatpuruṣasevātadvaiphalyatatkṛtodvegātmanaḥ śantarasasthāyibhūtanirvedavibhāvarūpatayā camatkṛtidāyitvam ।
vāmanasya tu aupamānākṣepaḥ' ityākṣepalakṣaṇam ।
upamānasya candrāderākṣepaḥ; asminsati kiṃ tvayā kṛtyamiti ।
yathā tasyāstanmukhamasti saumyasubhagaṃ kiṃ pārvaṇenenḍhunā saundaryasya padaṃ dṛśau yadi ca taiḥ kiṃ nāma nīlotpalaiḥ ।
bālapriyā uktaṃ vyaṅgyamarthamabhipretyāha-atretyādinā ।
akaścit sevakaḥ kenacitpratibodhyata' iti sambandhaḥ ।
prāpta ityādidvayaṃ sevakaviśeṣaṇam ।
prāptaḥ sevyaṃ prabhuṃ prāptaḥ ।
prāptavyam dhanādikam ।
asmāt prabhoḥ ।
kimiti ।
kasmāt kāraṇāt ।
na labhe iti vitarkānantarajātayā pratyāśayā pratikṣaṇotpannayā āśayā viśasyamānaṃ hṛdayaṃ yasya sa iti pratibodhane hetuḥ ।
kenacit cirasevinā kenāpi kartrā ।
amunā ākṣepeṇa asatpuruṣasevātadvaiphalyādirūpavyaṅgyaviśeṣapratipipādayiṣayā kṛtena kiṃ kimakāṇḍa eva patita iti niṣedharūpeṇa ।
pratibodhyata iti ।
pūrvameva jñātaṃ prabhoratyantalobhaśīlatvādisvabhāvaṃ kāruṇyātpratibodhyata ityarthaḥ ।
atrāpi vyaṅgyasya vācyopaskārakatvaṃ darśayatitatretyādi ।
tatra udāharaṇe ।
niṣedharūpeṇeti ।
kiṃ kimiti patanaphalaniṣedharūpemetyarthaḥ ।
ākṣepeṇeti tṛtīyārtho vaiśiṣṭyaṃ vācyānvayi, tatsahitavācyetyarthaḥ ।
vācyasyaiveti ।
pānthamarumārgādivācyārthaṃ pratyevetyarthaḥ ।
acamatkṛtidāyitvam' ityanena sambandhaḥ ।
kasyetyatrāha-asadityādi ।
asatpuruṣaḥ duṣprabhuḥ ।
vyaṅgyasyetyarthāt ।
asya vyaṅgyasya vācyārthacamatkārasampādane hetumāhaśāntetyādi ।
asatpuruṣasevāvaiphalyaṃ vibhāvaḥ, tatkṛtodvego anubhāvaḥ ।
kiṃ kimakāṇḍa eva patita itīṣṭapatanaphalaniṣedharūpākṣepemākṣepyaṃ yadasatpuruṣasevāvaiphalyādi tenālaṅkṛtamākṣepakaṃ tadvācyameva pradhānamiti bhāvaḥ ।
"prāṇā yena samarpitā" ityādivadatrāprastutapraśaṃsāpyastīti tatsaṅkīrṇo ayamākṣepa ityapi bodhyam ।
avāmanasyeti lakṣaṇam' ityanena sambandhaḥ ।
ākṣepaśabdārthaṃ darśayatiāsminnityādi ।
asmin upameyatvābhimate mukhādau ।
tvayā mukhādyupamānena candrādinā ।
kṛtyaṃ phalam ।
tasyā iti ।
tadityanubhūtārthakaṃ dṛśāvityanenāpi vipariṇāmena yojyam ।
saumyaṃ madhuradarśanamata eva subhagaṃ ca ।
kiṃ kiṃ phalam ।
dṛśāviti ।
sta iti śeṣaḥ ।
yadīti siddhānuvāde ।
taiḥ prasiddhaiḥ ।
tatra tasmin ।
hīti ।
aho kaṣṭamityarthaḥ ।
rūpo ya ākṣepaḥ sa eva vyaṅgyaviśeṣamākṣipanmukhyaṃ kāvyaśarīram ।
cārutvotkarṣanibandhanā hi vācyavyaṅgyayoḥ prādānyavivakṣā ।
yathā anurāgavatī sandhyā divasastatpurassaraḥ ।
locanam kiṃ vā komalakāntibhiḥ kisalayaiḥ satyeva tatrādhare hī dhātuḥ punaruktavasturacanārambheṣvapūrvā grahaḥ ।।
atra vyaṅgyo apyupamārtho vācyasyaivopaskurute ।
kiṃ tena kṛtyamiti tvapahastanārūpa ākṣepo vācya eva camatkārakāraṇam ।
yadi vopamānasyākṣepaḥ sāmarthyādākarṣaṇam ।
yathā aindraṃ dhanuḥ pāṇḍupayodhareṇa śaraddadhānārdranakhakṣatābham ।
prasādayantī sakalaṅkaminduṃ tāpaṃ raverabhyadhikaṃ cakāra ।।
ityatrerṣyākaluṣitanāyakāntaramupamānamākṣiptamapi vācyarthamevālaṅkarotītyeṣā tu samāsoktireva ।
tadāhacārutvotkarṣeti ।
atraiva prasiddaṃ dṛṣṭāntamāhaanurāgavatīti ।
tenopaprameyasamarthanamevāparisamāptamiti mantavyam ।
tatrodāharamatvena bālapriyā punariti ।
punaruktānāmanupādeyānāṃ niṣphalānāṃ vastūnāṃ pārvaṇacandrādīnāṃ racanāyāṃ sṛṣṭau viṣaye ye ārambhā vyāpārāḥ teṣu ।
apūrvaḥ anyatrāddaṣṭaḥ ।
grahaḥ abhisandhiviśeṣaḥ ।
atrāpi vyaṅgayasya guṇībhāvaṃ darsayatiatretyādi ।
upamārthaḥ candrādisāddaśyarūpārthaḥ ।
vācyasyaivopaskurute vāyyārthamevālaṅkareti ।
atra hetumāhakimityādi ।
aiti vācya ākṣepa eva camatkārakāraṇam' iti sambandhaḥ ।
apahastanārūpaḥ nirasanarūpaḥ ।
"upamānākṣepa" iti sūtramanyathā vyācaṣṭeyadi vetyādi ।
sāmarthyādarthasāmarthyāt ।
ākarṣaṇaṃ vyañjanam ।
aindramiti ।
payodharo medhaḥ stanasca ।
prasādayantītyādi ।
śaratkāle hi candrasya prasādātiśayo ravitāpādhikyaṃ ca ।
atra lakṣamaṃ yojayatiatretyādir ।
irṣyetir ।
irṣyayā ākṣāntyā kaluṣitaṃ yannāyakāntaraṃ tadrūpamupamānamityarthaḥ ।
ākṣiptamiti ।
vyañjitamityarthaḥ ।
nāyikāvyañjanasyāpyupalakṣaṇamidam ।
nāyikāpakṣe nakhakṣatasthatayā śrutamapyupamānatvamaindre dhanuṣiyojanīyamindracāpābhaṃ nakakṣataṃ dadhānetyarthaḥ ।
eṣetyādi ।
vāmanamate ākṣepodāharaṇatvenoktaṃ idaṃ bhāmahamate samāsoktyudāharaṇamevetyarthaḥ ।
tadāheti ।
vācyasyaiva prādhānyaṃ na vyaṅgyasyetyasminnuktārthe hetumāhetyarthaḥ ।
atraiveti ।
cārutvotkarṣakṛtaṃ prādhānyamityasminnartha evetyarthaḥ ।
evakāro alaṅkārodāharaṇatvaśaṅkāśamanārthaḥ ।
anurāgavatīti ।
anurāgau raktimā premaviśeṣaśca ।
tatpurassaraḥ tasyāḥsa purassaraḥ pūrvakāle sammukhaṃ ca saranniti dvayorarthayoradhyavasāyenaikyaṃ bodhyamata evāho ityādeparupapattiḥ ।
nāyakapakṣe tu sammukhaṃ vartamāna ityarthaḥ ।
teneti ।
ddaṣṭāntoktitayā aho daivagatiḥ kīddaktathāpi na samāgamaḥ ।।
atra satyāmapi vyaṅgyapratītau vācyasyaiva cārutvamutkarṣavaditi tasyaiva prādhānyavivakṣā ।
yathā ca dīpakāpahnutyādau vyaṅgyatvenopamāyāḥ pratītāvapi prādhānyenāvivikṣitatvānna tayā vyapadeśastadvadatrāpi draṣṭavyam ।
locanam samāsoktiślokaḥ paṭhitaḥ ।
aho daivagatiriti ।
gurupāratantryādinimitto asamāgama ityarthaḥ ।
tasyaiveti ।
vācyasyaiveti yāvat ।
vāmanābhiprāyemāyamākṣepaḥ, bhāmahābhiprāyeṇa tu samāsoktirityamumāśayaṃ hṛdaye gṛhītvā samāsoktyakṣepayoḥ yuktyedamekamevodāharaṇaṃ vyataradgranthakṛt ।
eṣāpi samāsoktirvāstu ākṣepo vā, kimanenāsmākame ।
sarvathālaṅkāreṣu vyaṅgyaṃ vācye guṇībhavatīti naḥ sādhyamityatrāśayo atra granthe asmadgurubhirnirūpitaḥ ।
evaṃ prādhānyavivakṣāyāṃ dṛṣṭāntamuktvā vyapadeśo api prādhānyakṛta eva bhavatītyatra dṛṣṭāntaṃ svaparaprasiddhamāhayathā ceti ।
upamāyā iti ।
upamānopameyabhāva syetyarthaḥ ।
tayetyupamayā ।
dīpake hi aādimadhyāntaviṣayaṃ tridhā dīpakamiṣyate' iti lakṣaṇam ।
maṇiḥ śāṇollīḍhaḥ samaravijayī hetidalitaḥ kalāśeṣaścandra suratamṛditā bālalanā ।
madakṣīṇo nāgaḥ śaradi saridāśyānapulinā tanimnā śobhante galitavibhavāścārthiṣu janāḥ ।।
bālapriyā alaṅkārodāharaṇatvābhāvenetyarthaḥ ।
aparisamāptameveti yojanā ।
tatreti ।
ākṣepasamarthana ityarthaḥ ।
nāyakayorasamāgame gamyaṃ hetuṃ darśayatigurvityādi ।
aanurāge'tyādyudāharaṇapradarśanābiprāyamāhavāmanetyādi ।
vāmanābhiprāyema upamānapratyāyanapakṣarūpeṇa ।
idamiti ।
anurāgetyādikamityarthaḥ ।
atra grantha iti ।
cārutvetyādiprādhānyavivakṣetyantagrantha ityarthaḥ ।
dīpake hīti ।
aityatra dīpanakṛtameva cārutvam' ityanvayaḥ ।
dīpake hītyasya sthāne atathāhī'ti ca pāṭhaḥ ।
bhāmahoktalakṣaṇamanyattadudāharaṇañca darśayatiādītyādi ।
atrādyādayaśśabdā vākyaviṣayāḥ ।
tatrāntyadīpakamudāharatimaṇiriti ।
locanam ityatra dīpanakṛtameva cārutvam ।
aapahnutirabhīṣṭasya kiñcidantargatopamā' iti ।
tatrāpahnutyaiva śobhā ।
yathā neyaṃ virauti bhṛṅgālī madena mukharā muhuḥ ।
ayamākṛṣyamāṇasya kandarpadhanuṣo dhvaniḥ ।।
iti ।।
evamākṣepaṃ vicāryoddeśakrameṇaiva prameyāntaramāha-anuktanimittāyāmiti ।
ekadeśasya vigame yā gumāntarasaṃstutiḥ ।
viśeṣaprathanāyāsau viśeṣoktiriti smṛtā ।।
yathā sa ekastrīṇi jayati jaganti kusumāyudhaḥ ।
haratāpi tanuṃ yasya śambhunā na hṛtaṃ balam ।।
iyaṃ cācintyanimitteti nāsyāṃ vyaṅgyasya sadbhāvaḥ ।
uktanimittāyāmapi vastusvabhāvamātratve paryavasānamiti tatrāpi na vyaṅgyasadbhāvaśaṅkā ।
yathā karpūra iva dagdho api śaktimānyo jane jane ।
namo astvavāryavīryāya tasmai kusumadhanvane ।।
bālapriyā śloko artha kuvalayānande apyudāhṛtaḥ ।
dīpanakṛtameveti ।
dīpanaṃ nāmānekatraikadharmānvayaḥ ।
evakāreṇa vyaṅgyāyā upamāyā vyavacchedaḥ ।
apahnuterbhāmahīye lakṣaṇodāharaṇe darśayatiapahnutirityādi ।
atrāpahnutipadasyāvṛttirbodhyā ।
abhīṣṭasya varṇyatvenābhimatasya ।
kiñjidantargatā vyaṅgyā upamā yasyāssā ।
apahnutiḥ niṣedhaḥ ।
apahnutiḥ tannāmālaṅkāraḥ ।
apahnutyeti ।
apahnaveneti ca pāṭhaḥ ।
śobhācārutvam ।
neyamiti ।
muhurvirautītyanvayaḥ ।
amadena mukharā ākṛṣyamāṇasye'ti ca bimbapratibimbatayoktiḥ ।
aanuktanimittāyām' ityādigranyasya pūrvagranthena sambandhaṃ darśayannavatārayatievamityādi ।
uddeśeti ।
samāsoktyākṣepetyādipūrvoktetyarthaḥ ।
aanuktanimittāyā'miti kathanasya phalaṃ vaktumupakramamāṃṇa āhaeketyādi ।
eketyādilakṣaṇaṃ bhāmahīyam ।
ekadesasya tanumattvādeḥ kāraṇasya ।
guṇāntarasya balavatvādirūpakāryasya ।
saṃstutiḥ kathanam ।
viśeṣaprathanāya kasyacidatiśayasya khyāpanāya ।
sa iti ।
saḥ prasiddhaḥ ।
apiśabdaḥ sambhunetyatrāpi yojyaḥ ।
balasya tanvāśrayatvāttanuvigame balavigamo nyāyyaḥ ।
iha tu tanuvigame api balasadbhāva uktaḥ ।
tatra ca yatkiñcinnimittaṃ bhavet, parantu tadacintyamityāhaiyañceti ।
vastusvabhāvamātratve paryavasānamiti ।
vārthāntaravyañjakatvamityarthaḥ ।
karpūra iti ।
avāryetyādirnimittoktiḥ ।
teneti ।
yasmādukte prakāradvaye vyaṅyasadbhāvo anuktanimittāyāmapi viśeṣoktau āhūto api sahāyaiḥ omityuktvā vimuktanidro api ।
gantumanā api pathikaḥ saṅkocaṃ naiva śithilayati ।।
ityādau vyaṅgyasya prakaraṇasāmarthyātpratītimātram ।
na tu tatpratītinimittā locanam tena prakāradvayamavadhīrya tṛtīyaṃ prakāramāśaṅkateanuktanimittāyāmapīti ।
vyahgyasyeti ।
śītakṛtā khalvārtiratra nimittamiti bhaṭṭodbhaṭaḥ, tadabhiprāyeṇāha-na tvatra kāciccārutvaniṣpattiriti ।
yattu rasikairapi nimittaṃ kalpitam-'kāntāsamāgame gamanādapi laghutaramupāyaṃ svapnaṃ manyamāno nidrāgamabuddhyā saṅkocaṃ nātyajat' iti tadapi nimittaṃ cārutvahetutayā nālaṅkāravidbhiḥ kalpitam, api tu viśeṣoktibhāga eva na śithilayatītyevambhūto abhivyajyamānanimittopaskṛtaścārutvahetuḥ ।
anyathā tu viśeṣoktireveyaṃ na bhavet ।
evamabhiprāyadvayamapi sādhāraṇoktyā granthakṛnnyarūpayanna tvaudbhaṭenaivābhiprāyeṇa grantho vyavasthita iti mantavyam ।
paryāyokte apīti ।
paryāyoktaṃ yadanyena prakāremābhidhīyate ।
vācyavācakavṛttibhyāṃ śūnyenāvagamātmanā ।।
iti lakṣaṇam ।
yathā śatrucchedaddaḍhecchasya munerutpathagāminaḥ ।
rāmasyānena dhanuṣā deśitā dharmadeśanā ।।
iti ।।
bālapriyā nāsti, tasmādityarthaḥ ।
atra nimittamiti ।
saṅkocāśithilane gamyaṃ nimittamityarthaḥ ।
laghutaramiti ।
saṅkocāparityāgalabhyatvānnidrāgamasyeti bhāvaḥ ।
tadapi nimittamiti ।
rasikaiḥ kalpitaṃ nidrāgamabuddhirūpaṃ nimittamityarthaḥ ।
api tvityādi ।
ana śithilayatītyevaṃbhūto viśeṣoktibhāga eve'ti yojanā ।
abhivyajyamānanimitteti ।
pūrvoktanimittetyarthaḥ ।
anyathā tviti ।
vyajyamānanimittopaskārarūpaviśeṣavirahetvityarthaḥ ।
abhiprāyadvayamiti ।
udbhaṭarasikābhiprāyadvayamityarthaḥ ।
sādhāraṇokatyā vyaṅgyasyatyādyuktyā ।
bhaṭṭodbhaṭoktaṃ lakṣaṇamāhaparyāyoktamiti ।
taditi śeṣaḥ ।
paryāyaśabdārthaṃ darśayatianyeneti ।
tameva sphuṭayativācyeti ।
śatruccheda iti ।
muneśśatrusadbhāvo nocitaḥ, tatra taducchedecchā tato apyanucitā, tasyā draḍhimā atyantānucitaḥ; ata evāha-utpateti ।
rāmasya bhārgavasya ।
anena bhīṣmema kartrā dhanuṣā karaṇena ।
deśitā kṛtā ।
dharmadeśanā dharmopadeśaḥ ।
atrāpi vācyameva pradhānamiti darśayati-atretyādi ।
kāciccārutvaniṣpattiriti na prādhānyam ।
paryāyokte api yadi prādhānyena vyaṅgyatvaṃ tadbhavatu nāma tasya dhvanāvantarbhāvaḥ ।
na tu dhvanestatrāntarbhāvaḥ ।
tasya mahāviṣayatvenāṅgitvena ca pratipādayiṣyamāmatvāt ।
locanam atra bhīṣmasya bhārgavaprabhāvabhibhāvī prabhāva iti yadyapi pratīyate, tathāpi tatsahāyena deśitā dharmadeśanetyabhidhīyamānenaiva kāvyārtho alaṅkṛtaḥ ।
ata eva paryāyeṇa prakārāntareṇāvagamātmanā vyaṅgyenopalakṣitaṃ sadyadabhidhīyate tadabhidhīyamānamuktameva satparyāyoktamityabhidhīyata itilakṣaṇapadam, paryāyoktamiti lakṣyapadam, arthālaṅkāratvaṃ sāmānyalakṣaṇaṃ ceti sarvaṃ yujyate ।
yadi tvabhidhīyata ityasya balādyvakhyānamabhidhīyate pratīyate pradānatayeti, udāharamaṃ ca abhama dhammia' ityādi, tadālaṅgāratvameva dūre sampannamātmatāyāṃ paryavasānāt ।
tadā cālaṅkāramadhye gaṇanā na kāryā ।
bhedāntarāṇi cāsyā vaktavyāni ।
tadāhayadi prādhānyeneti ।
dhvanāviti ।
ātmanyantarbhāvādātmaivāso nālaṅkārassyādityarthaḥ ।
tatreti ।
bālapriyā pratīyata iti ।
vyajyata ityarthaḥ ।
tatsahāyeneti ।
tena pratīyamānārthenopaskṛtenetyarthaḥ ।
abhidhīyamānenaiva vācyārthenaiva ।
kāvyārthaḥ vīrarasaḥ ।
ata eveti ।
aata eva iti sarvaṃ yujyata' iti sambandhaḥ ।
vyaṅgyasya prādhānye sarvametadanupapannaṃ bhavedato vācyasyaiva prādhānyamabhyupeyamiti bhāvaḥ ।
aparyāyoktaṃ yadanyena prakāreṇābhidhīyata' ityetāvanmātraṃ bhāmahoktaṃ lakṣaṇam; tatrānyena prakāreṇetyasya vivaraṇaṃ aparyāyeṇetyādyupalakṣita'mityantam ।
paryāyaśabdārtha evānyena prakāreṇetyanenokta ityavedayitumatra paryāyeṇetyuktam ।
ata eva tasya vyākhyānamprakārāntareṇeti ।
ko asau prakāra ityātrāhaavagamātmaneti ।
asyaiva vivaraṇamvyaṅgyeneti ।
tṛtīyāyā arthamāhaupalakṣitamiti ।
ayadabhidhīyate tadabhidīyamānaṃ pāryayoktamityabhidhīyate' iti sambandhaḥ ।
aabhidīyamānam' ityasya vyākhyānamuktameva saditi ।
iti lakṣaṇapadamiti ।
ityarthakaṃ lakṣaṇavākyamityarthaḥ ।
anena lakṣaṇavākyenaiva vyaṅgyānugatasya vācyasya prādhānyaṃ gamyata iti bhāvaḥ ।
iti lakṣyapadamiti ।
anvarthenānenāpi pūrvoktaṃ gamyata iti bhāvaḥ ।
arthālaṅkārattvaṃ sāmānyalakṣaṇamiti ।
vyaṅgyasya prādhānye alaṅkāryatvaprāptyālaṅkāratvabhaṅgassyāditi ।
bhāvaḥ ।
sāmānyalakṣaṇaṃ sāmānyadharmaḥ ।
pakṣāntaramāśaṅkate-yaditviti ।
balāditi ।
śabdapīḍanenetyarthaḥ ।
pratīyate pradhānatayeti ।
abhītyābhimukhye ।
tacca prādānyanibandhanamiti bhāvaḥ ।
asmin pakṣe abhimataṃ na siddhyedityāhatadetyādi ।
nanu mābhūdalaṅkāratvamityatrāhatadeti ।
na kevalamasya prasiddhasvabhāvaparityāgaḥ, aprasiddhāvāntarabhedakalpanāpi syādityāha-bhedetyādi ।
prādhānavyaṅgyānāṃ na punaḥ paryāyokte bhāmahodāhṛtasaddaśe vyaṅgyasyaiva prādhānyam ।
vācyasya tatropasarjanābhāvenāvivakṣitatvāt ।
apahnutidīpakayoḥ punarvācyasya locanam yāddaśo alaṅkāratvena vivakṣitastāddaśe dhvanirnāntarbhavati, na tāddagasmābhirdhvaniruktaḥ ।
dhvanirhi mahāviṣayaḥ sarvatra bhāvādyvāpakaḥ samastapratiṣṭāsthānatvāccāṅgī ।
na cālaṅkāro vyāpako anyālahkāravat ।
na cāṅgī, alaṅkāryatantratvāt ।
atha vyāpakatvāṅgitve tasyopagamyete, tyajyate cālaṅkāratā,tarhyasmannaya evāyamavalambyate kevalaṃ mātsaryagrahātparyāyoktavāceti bhāvaḥ ।
na ceyadapi prāktanairddaṣṭamapi tvasmābhirevonmīlitamiti darśayati-na punariti ।
bhāmahasya yāddaktadīyaṃ rūpabhimataṃ tāddagudāharaṇena darśatam tatrāpi naiva vyaṅgyasya prādhānyaṃ cārutvāhetutvāt ।
tena tadanusāritayā tatsaddaśaṃ yadudāharaṇāntaramapi kalpyate tatra naiva vyaṅgyasya prādhānyamiti saṅgatiḥ ।
yadi tu taduktamudāharaṇamanāddataya abhama dhamm' ityādyudāhniyate, tadasmacchiṣyataiva ।
kevalaṃ tu nayamanavalambyāpaśravamenātmasaṃskāra ityanāryaceṣṭitam yadāhuraitihā sikāḥ'avajñayāpyavacchādya śṛṇvannarakamṛcchati' iti ।
bhāmahena hyudāhṛtam aguheṣvadhvasu vā nānnaṃ bhuñjmahe yadadhītinaḥ ।
viprā na bhuñjate' iti ।
bālapriyā bahuvidhatvāditi bhāvaḥ ।
vṛttau dhvanyantarbhāvamātramuktaṃ, tasyānalaṅkāratvaprasaṅgaparyavasāyitāmāhaātmanīti ।
yādṛśa iti ।
upasarjanībhūtavyaṅgyārtha ityarthaḥ ।
anantarbhāve hetumāha-netyādi ।
samasteti ।
guṇādītyarthaḥ ।
anyālaṅkāravaditi ।
lokaprasiddhakaṭakādivadityarthaḥ ।
athetyādi ।
paryāyoktamityayamalaṅkāraḥ vyāpakaścāṅgīcetyupagamyata iti cedityarthaḥ ।
tarhīti ।
mātsaryagrahaṇātkevalaṃ paryāyoktavācā ayamasmannaya evāvalambyata iti yojanā ।
iyadapīti ।
vyaṅgyasya prādhānyamapītyarthaḥ ।
iti darśayatīti ।
ana punari'tyādigranthenoktamarthaṃ darśayatītyarthaḥ ।
tatrāpīti ।
bhāmahodāharaṇe apītyarthaḥ ।
pakṣāntaramāśaṅkya pariharatiyadi tvityādi ।
kevalantu nayamanavalambyāpaśravaṇeneti ।
yathāvidhi gurūpasadanapūrvakaṃ gurumukhādeva śāstrārthagrahaṇamakṛtvā śravaṇābhāsenetyarthaḥ ।
śravajñayeti ।
vidyāyāṃ gurau ceti śeṣaḥ ।
anacchādya ātmāpahnavaṃ kṛtvā ।
ṛcchati prāpnoti ।
kiṃ tadbhāmahodāharaṇamityatrāhabhāmaheneti ।
gṛheṣviti ।
aadhītinaḥ viprāḥ yadannaṃ na bhuñjate vayaṃ gṛheṣvadhvasu vā tadannaṃ na prādhānyaṃ vyaṅgyasya cānuyāyitvaṃ prasiddhameva ।
saṅkarālaṅkāre api yadālaṅkāro alaṅkārāntaracchāyāmanugṛhṇāti, locanam etaddhi bhagavadvāsudevavacanaṃ paryāyema rasadānaṃ niṣedhati ।
yatsa evāha'tacca rasadānanivṛttaye' iti ।
na cāsya rasadānaniṣedhasya vyaṅgyasya kiñciccārutvamasti yena prādhānyaṃ śaṅgyeta ।
api tu tadyvaṅgyopodbalitaṃ viprabhojanena vinā yannabhojanaṃ tadevoktaprakāreṇa paryāyoktaṃ satprākaraṇikaṃ bhojanārthamalaṅkurute ।
na hyasya nirviṣaṃ bhojanaṃ bhavatviti vivakṣitamiti paryāyoktamalaṅkāra eveti cirantanānāmabhimata iti tātparyam ।
apahnutidīpakayoriti ।
etatpūrvameva nirṇītam ।
ata evāhaprasiddhamiti ।
pratītaṃ prasādhitaṃ prāmāṇikaṃ cetyarthaḥ ।
pūrvaṃ caitadupamādivyapadeśabhājanameva tadyathā na bhavatītyamuyā chāyayā dṛṣṭāntatayoktamapyuddeśakramapūraṇāya granthaśayyāṃ yojayituṃ punarapyuktaṃ avyahkyaprādānyābhāvānna dhvaniri'ti ।
chāyāntarema vastu punarekamevopamāyā eva vyaṅgyatvena dhvanitvāśaṅkanāt ।
yattu vivaraṇakṛtdīpakasya sarvatropamānvayo nāstīti bahunodāharaṇaprapañcenavicāritavāṃstadanupayogi nissāraṃ supratikṣepaṃ ca ।
mado janayati prītiṃ sānaṅgaṃ mānabhañjanam ।
bālapriyā bhuñjamahe' ityanvayaḥ ।
vacanamiti ।
caidyaṃ pratīti śeṣaḥ ।
paryāyeṇeti ।
avagamātmanā prakārantareṇetyarthaḥ ।
rasadānaṃ niṣedhatīti ।
viṣadānanivṛttiṃ bodhayatītyarthaḥ ।
caidyasaṅkalpatamannayojitaviṣadānaṃ me mā bhavatviti, bhojanaṃ nirviṣaṃ bhavatviti vā bhagavato abhiprāyassahṛdayānāṃ vyaṅgyo bhavatītyarthaḥ ।
acārutvaṃ nāstī'ti sambandhaḥ ।
vācyasyaiva cārutvamiti bhāvaḥ ।
tadvyaṅgyeti ।
uktavyaṅgyetyarthaḥ ।
tadeva vācyantadeva ।
uktaprakāreṇeti ।
avagamātmanā vyaṅgyenopalakṣitatvenetyarthaḥ ।
prākaraṇikaṃ bhojanārthamiti ।
prakaraṇasiddhamadhītibhuktaśiṣṭamannaṃ bhuñjamahe ityevaṃbhūtamarthamityarthaḥ ।
vyahgyasyāvikṣitatvena cāprādhānyamityāhana hyasyeti ।
asya vāsudevasya ।
na vivakṣitaṃ caidyaṃ prata na bubodhayiṣitam ।
upasaṃharatiitīti ।
prasiddhapadaṃ tridhā vyācaṣṭepratītamityādi ।
tīpakāpahnutyādāviti pūrvoktasyaivādyakathanena paunarukatyamityāśaṅkāyāṃ svarūpaikye api prakārabhedānna paunaruktyamityāhapūrvamityādi ।
ityamuyā cchāyayeti ।
ityanena prakāreṇetyarthaḥ ।
avyaṅgya prādhānyābhāvānna dhvaniriti punarapyuktam' iti sambandhaḥ ।
vastviti ।
vyaṅgyatve apyupamāyā aprādhānyarūpaṃ vastvityarthaḥ ।
upamānvayapradarśanena supratikṣepatvamāhamada ityādi ।
madaḥ viśiṣṭaviṣayaniṣevājjanito harṣaḥ ।
prītiṃ viṣayābhiṣaṅgam ।
mānaḥ citasamunnatiḥ, tadbhañjanamityanaṅgaviśeṣaṇam ।
locanam sa priyāsaṅgamotkaṇṭhāṃ sāsahyāṃ manasaḥ śucam ।।
iti ।
atrāpyuttarottarajanyatva'pyupamānopameyabhāvasya sukalpatvāt ।
na hi kramikāṇāṃ nopamānopameyabhāvaḥ ।
tathā hi rāma iva daśaratho abhūddaśaratha iva radhurajo api radhusaddaśaḥ ।
aja iva dilīpavaṃśaścitraṃ rāmasya kīrtiriyam ।।
iti na na bhavati ।
tasmātkramikatvaṃ samaṃ vā prākaraṇikatvamupamāṃ niruṃṇaddhīti ko ayaṃ trāsa itlaṃ gardabhīdohānuvartanena ।
saṅkarālaṅgāre apīti ।
viruddhālaṅkriyollekhe samaṃ tadvṛtyasambhave ।
ekasya ca grahe nyāyadoṣābhāve ca saṅkaraḥ ।।
iti lakṣaṇādekaḥ prakāraḥ ।
yathā mamaiva śaśivadanāsitasarasijanayanā sitakundadaśanapaṅktiriyam ।
gaganajalasthalasambhavahṛdyākārā kṛtā vidhinā ।।
iti ।
atra śaśī vadanamasyāḥ tadvadvā vadanamasyā iti rūpakopamollekhādyugapaddvayāsambhavādekatarapakṣatyāgagrahaṇe pramāṇābhāvātsaṅkara iti vyaṅgyavācyatāyā evaniścayātkā dhvanisambhāvanā ।
yo api dvitīyaḥ prakāraḥśabdārthālaṅkārāmāmekatrabhāva iti tatrāpi pratīyamānasya kā śaṅkā ।
yathāsmara smaramiva priyaṃ ramayase yamāliṅganāt iti ।
bālapriyā uttareti ।
uttarottarasya pūrvapūrvajanyatve apītyarthaḥ ।
anena kramikatvamuktam ।
upamāneti ।
manovikārajanakatvena teṣāṃ sāmyasya kalpayituṃ śakyatvādityarthaḥ ।
kramikāmāmupamānopameyabhāvaṃ darśayatirāma iveti ।
atra gumaviśeṣavatvena sāmyaṃ bodyam ।
na na bhavatīti ।
bhavatyevetyarthaḥ ।
sopahāsamupasaṃharatitasmādityādi ।
saṅkaraścaturvidhaḥsandehasaṅkarādibhedāditi; teṣāṃ lakṣaṇāni bhaṭṭodbhaṭamatānurodhena darśayativiruddheti ।
viruddhayoralaṅkriyayoḥ ullekhaḥ ullāsaḥ tasmin sati ।
samaṃ yugapata ।
tadvṛtyasambhava iti ।
tayorvartanasyāsambhava ityarthaḥ ।
ekasya grahe tayorekasyānyatyāgena graheṇe ।
nyāyaḥ sādhakaṃ bhānam doṣaḥ bādhakam ।
śaśīti ।
aśaśivadane'tyādi viśeṣaṇatrayaṃ krameṃṇa agagane'tyāderupapādakam ।
eketi ।
ekatarasya pakṣasya tyāge grahaṇe cetyarthaḥ ।
itīti hetau ।
vyaṅgyetyādi ।
ko vyaṅgyaḥ ko vācya ityaniścayādvyaṅgyaprādānyakṛtadhvanitvasambhāvanāpi locanam atraiva yamakamupamā ca ।
tṛtīyaḥ prakāraḥ yatraikatra vākyāṃśe aneko arthālaṅkārastatrāpi dvayoḥ sāmyātkasya vyaṅgyatā ।
yathā tulyodayāvasānatvādgate astaṃ prati bhāsvati ।
vāsāya vāsaraḥ klānto viśatīva tamoguhām ।।
iti ।
atra hi svāmivipattisamucitavratagrahaṇahevākikulaputrakarūpaṇamekadeśavivarttirūpakaṃ darśayati ।
utprekṣā cevaśabdenoktā ।
tadidaṃ prakāradvayamuktam ।
śabdārthavarttyalaṅkārā vākya ekatra varttinaḥ ।
saṅgaraścaikavākyāṃśapraveśādvābhidhīyate ।।
iti ca ।
caturthastu prakāraḥ yatrānugrahyānugrāhakabhāvo alaṅkārāṇām ।
yathā pravātanīlotpalanirviśeṣamadhīraviprekṣitamāyatākṣyā ।
tayā gṛhītaṃ nu mṛgāṅganābhyastato gahītaṃ nu mṛgāṅganābhiḥ ।।
atra mṛgāṅganāvalokanena tadavalokanasyopamā yadyapi vyaṅgyā, tathāpi vāyyasya sā sandehālaṅkārasyābhyutthānakārimītvenānugrahakatvādguṇībhūtā, anugrāhyatvena hi sandehe paryavasānam ।
yathoktam parasparopakāreṇa yatrālaṅkṛtayaḥ sthitāḥ ।
svātantryeṇātmalābhaṃ no labhante so api saṅkaraḥ ।।
bālapriyā ketyarthaḥ ।
ekavākyavartanarūpaṃ saṅkaraṃ darśayitvā, ekavākyāṃśasamāveśarūpaṃ saṅkaraṃ darśayatiyatretyādi ।
sāmyāditi ।
vācyātvena sāddaśyādityarthaḥ ।
svāmītī ।
svāmino vipattau satyāṃ samucitaṃ yadvratagrahaṇa tatra hevākī udyuktaḥ yaḥ kulaputrakaḥ tadrūpaṇaṃ vāsaraviṣayakaṃ karma ।
tamoguhāmityekadeśavivartirūpaṅkaṃ kartaḥ ।
bhāsvatassvāmitvamatastadgamanasya vipattitvaṃ guhānivāsasya vratagrahamatvaṃ tatpraveśasya tadarthavyāpāratvañca tamoguhāmiti śābdena rūpakeṇa gamyata iti bhāvaḥ ।
uktayorbhedayossammatimāhatadidamityādi ।
anayā kārikayā uktayorbhedayorlakṣaṇaṃ pradarsitam ।
vṛttigranthānurodena vācyavyaṅgyayoranugrāhyānugrāhakabhāvāpannaṃ saṅkaramudāharati-pravāteti ।
tayeti ।
śrīpārvatyetyarthaḥ ।
nanvanugrāhakatve api kuto guṇībhāva ityata āhaanugrāhyatveneti ।
sandehasyeti śeṣaḥ ।
paryavasānamiti ।
anugrāhikāyāvyaṅgyopamāyā iti śeṣaḥ ।
tadā vyaṅgyasya prādhānyenāvivakṣitatvānna dhvaniviṣayatvam ।
alaṅkāradvayasambhāvanāyāṃ tu vācyavyaṅgyayoḥ samaṃ prādhānyam ।
atha vācyopasarjanībhāvena vyaṅgyasya tatrāvasthānaṃ tadā locanam tadāha-yadālaṅkāra ityādi ।
evaṃ caturthe api prakāre dhvanitā nirākṛtā ।
madhyamayostu vyahgyasambhāvanaiva nāstītyuktam ।
ādye tu prakāre aśaśivadane'tyādyudāhṛte kathañcidasti sambhāvanetyāśacaṅkya nirākarotialaṅkāradvayeti ।
samamiti ।
dvayorapyāndolyamānatvāditi bhāvaḥ ।
nanu yatra vyaṅgyameva prādhānyena bhāti tatra kiṃ kartavyam ।
yathā hīi ṇa guṇāṇurāo khalāṇaṃ ṇavaraṃ pasiddhisaraṇāṇam ।
kira pahiṇusai sasimaṇaṃ cande piāmuhe diṭṭhe ।।
atrārthāntaranyāsastāvadvācyatvenābhāti, vyatirekāpahnutī tu vyaṅgyatvena pradhānatayetyabhiprāyeṇāśaṅkateatheti ।
tatrottaramtadā so apīti ।
saṅkarālaṅkāra bālapriyā asmiṃścaturthe bhede dhvanyabhāvaparatayā vṛttigranthamavatārayatitadāheti ।
āndolyamānatvāditi ।
vācyatvavyaṅgyatvābhyāṃ sandihyamānatvādityarthaḥ ।
nanvityādi ।
yatreti ।
yāddaśe saṅkarālaṅkāra ityarthaḥ ।
hoi iti ।
bhavati na guṇānurāgaḥ khalānāṃ kevalaṃ prasiddhiśaraṇānām ।
kila prasnaiti śaśimaṇiḥ candre na priyāmukhe dṛṣṭe ।।
iti cchāyā ।
guṇānurāgaḥ parairvarṇyamāneṣvapi keṣāñcidguṇeṣu prītiḥ ।
na bhavatītyatra hetumāhaprasiddhīti ।
vastutatvāvamarśarahitānāmiti bhāvaḥ ।
uktaṃ sāmānyaṃ viśeṣeṇa samarthayatekiletyādi ।
aśaśimaṇiḥ candre dṛṣṭe prasnauti kila; priyāmukhe dṛṣṭe na prasnautī'tyānvayaḥ ।
yadi śasimaṇergumānurāgassyāttadā priyāmukhadarśane kathaṃ na niḥṣyandeteti bhāvaḥ ।
vyatireketi ।
candraḥ priyāmukhameva candra ityarthasya khyāpanādapahnutiśceti bhāvaḥ ।
vyaṅgyatvenetyādi ।
vyaṅgyatvena pradhānatayā ca bhāta ityarthaḥ ।
saṅkaroktereva dhvanitvabuddhinivartakatvaṃ vṛttāvuktaṃ, so api dhvaniviṣayo astu, na tu sa eva dhvaniriti vaktuṃ śakyam ।
paryāyoktanirdiṣṭanyāyāt ।
api ca saṅkarālaṅkāre api ca kvacit saṅkaroktireva locanam evāyaṃ na bhavati, api tvalaṅkāradhvanināmāyaṃ dhvanerdvitīyo bhedaḥ ।
yacca paryāyokte nirūpataṃ tatsarvamatrāpyanusaraṇīyam ।
atha sarveṣu saṅkaraprabhedeṣu vyaṅgyasambhāvanānirāsaprakāraṃ sādhāraṇamāhaapi ceti ।
akvacidapi saṅkarālaṅkāre ce'ti sambandhaḥ, sarvabhedabhinna ityarthaḥ ।
saṅkīrmatā hi miśratvaṃ lolībhāvaḥ, tatra kathamekasya prādhānyaṃ kṣīrajalavat ।
adhikārādapetasya vastuno anyasya yā stutiḥ ।
aprastutapraśaṃsā sā trividhā parikīrttitā ।।
aprastutasya varṇanaṃ prastutākṣepima ityarthaḥ ।
sa cākṣepastrividho bhavatisāmānyaviśeṣabhāvāt, nimittanimittibhāvāt sārūpyācca ।
tatra prathame prakāradvaye prastutāprastutayostulyameva prādhānyamiti pratijñāṃ karoti-aprastutetyādinā prādhānyamityantena ।
tatra sāmānyaviśeṣabhāve api dvayī gatiḥsāmānyamaprākaraṇikaṃ śabdenocyate, gamyate tu prākaraṇiko viśeṣaḥ sa ekaḥ prakāraḥ ।
yathā aho saṃsāranairghṛṇyamaho daurātmyamāpadām ।
aho nisargajihmasya durantā gatayo vidheḥ ।।
atra hi daivaprādhānyaṃ sarvatra sāmānyarūpamaprastutaṃ varṇitaṃ satprakṛte vastuni kvāpi vinaṣṭe viśeṣātmani paryavasyati ।
tatrāpi viśeṣāṃśasya sāmānyena vyāptatvādyvaṅgyaviśeṣavadvācyasāmānyasyāpi prādhānyam, na hi sāmānyaviśeṣayoryugapatprādhānyaṃ virudhyate ।
yadā tu viseṣo aprākaramikaḥ prākaraṇikaṃ sāmānyamākṣipati tadā dvitīyaḥ bālapriyā tatkathamityatrāhasaṅkīrṇateti ।
amikṣatvam' ityasya vivaraṇamlolībhāva iti ।
ātyantikassaṃśleṣa ityarthaḥ ।
adhikārāditi bhāmahīyamidam ।
adhikāraḥ prastutatvam ।
sārārthaṃ vyācaṣṭe-aprastutasya varṇanamiti ।
stutiśabdārthakathanaṃ varṇanamiti ।
dvayī gatiriti ।
prakāradvayamityarthaḥ ।
sa iti ।
sāmānyādviśeṣapratītirūpa ityarthaḥ ।
daivaprādhānyamiti ।
adaivasvātantryam' iti ca pāṭhaḥ ।
sarvatra sāmānyarūpamiti ।
saṃsāranairghṛṇyādāvanugatamityarthaḥ ।
sarvasya tadāyattasthititvāditi bhāvaḥ ।
kvāpīti ।
preyasīputrādirūpa ityarthaḥ ।
atra vyaṅgyavācyayossamaprādhānyaṃ darśayatitatrāpītyādi ।
nanu vyaṅgyasya viśeṣasyāstu prādhānyaṃ, vācyasya sāmānyasya tatkathaṃ syādityatrāhaviśeṣāṃśasyeti ।
prādhānyamiti ।
dhvanisambhāvanāṃ nirākaroti ।
aprastutapraśaṃsāyāmapi yadā sāmānyaviśeṣabhāvānnimittanimittibhāvādvā abhidhīyamānasyāprastutsaya pratīyamānena prastutenābhisambandhaḥ tadābhidhīyamānapratīyamānayoḥ samameva prādhānyam ।
yadā tāvatsāmānyasyāprastutasyābhidhīyamānasya prākaraṇikena viśeṣeṇa pratīyamānena sambandhastadā viśeṣapratītau satyāmapi prādhānyena tatsāmānyenāvinābhāvātsāmānyasyāpi prādhānyam ।
yadāpi viśeṣasya sāmānyaniṣṭhatvaṃ tadāpi sāmānyasya prādhānye sāmanye sarvaviśeṣāṇāmantarbhāvādviśeṣasyāpi prādhānyam ।
locanam prakāraḥ ।
yathā etattasya mukhātkiyattakamalinīpattre kaṇaṃ pārthaso yanmuktāmaṇirityamaṃsta sa jaḍaḥ śṛṇvanyadasmādapi ।
aṅgulyagralaghukriyāpravilayinyādīyamāne śanai statroṅḍīya gato hahetyanudinaṃ nidrāti nāntaḥ śucā ।।
atrāsthāne mahattvasambhavanaṃ sāmānyaṃ prastutam, prastutaṃ tu jalabindau maṇitvasambhāvanaṃ viśeṣarūpaṃ vācyam ।
tatrrāpi sāmānyaviśeṣayoryugapatprādhānye na virodha ityuktam ।
evamekaḥ prakāro dvibhedo api vicāritaḥ, yadā tāvadityādinā viśeṣasyāpi prādhānyamityantena ।
etameva nyāyaṃ nimittanaimittikabhāve atidiśaṃstasyāpi dviprakāratāṃ bālapriyā viśeṣaprādhānyanāntarīyakatvaṃ sāmānyaprādhānyasyeti bhāvaḥ ।
na hi virudhyata iti ।
yathā araktaṃ paṭaṃ vaye'tyādau dvayostrayāṇaṃ vā vidhirit bhāvaḥ ।
etaditi ।
mukhāditi ।
ārambhata ityarthaḥ ।
prathamatassambhūtamiti yāvat ।
aetadvakṣyamāṇaṃ śṛṇvi'ti sambandhaḥ ।
muktāmaṇirityamasta yat etattasya jaḍasya kiyat vakṣyamāṇāpekṣayā atyalpamevetyarthaḥ ।
sāddaśyanimittakastadbhramasya sambhavājjalakaṇe muktāmaṇibhramo bhavediti bhāvaḥ ।
śṛṇviti ।
asmāt pūrvoktāt ।
anyadapi tvaṃ śṛṇu; kiṃ tadityatrāhaaṅgulīti ।
sa jaḍa ityatrāpyanuṣajyate ।
jātamuktāmaṇibhramo jaḍa ityarthaḥ ।
tatreti ।
tasmiñjalakaṇa ityarthaḥ ।
akutroḍḍīye'ti pāṭhe tu tasminniti śeṣo bodhyaḥ ।
śanaiḥ muktāmaṇibudhyā mandam ।
ādīyamāne aṅgulyagrasya laghukriyayā alpacācalanena pravlayini aṅguloveva lagra ityarthastathā sati ।
uḍḍīyeti ।
ayamiti śeṣaḥ ।
tasyādarśinānmamāyaṃ muktāmaṇiḥ khamutpatya gata iti matvā antaḥśucā na nidrātītyarthaḥ ।
nimittanimittibhāve cāyameva nyāyaḥ ।
yadā tu sārūpyamātravaśenāprastutapraśaṃsāyāmaprakṛtaprakatayoḥ locanam darśayatinimitteti ।
kadācinnimittamaprastutaṃ sadabhidhīyamānaṃ naimittikaṃ prastutamākṣipati ।
yathā ye yāntyabhyudaye prītiṃ nojjhanti vyasaneṣu ca ।
te bāndhavāste suhṛdo lokaḥ svārthaparo aparaḥ ।।
atrāprastutaṃ suhṛdbāndhavarūpatvaṃ nimitt sajjanāsaktyā varṇayati naimittikīṃ śraddheyavacanatāṃ prastutāmātmano abhivyaṅktum; yatra naimittikapratītāvapi nimittapratītireva pradhānībhavatyanuprāṇākatveneti vyaṅgyavyañjakayoḥ prādhānyam ।
kadācittu nemititakamaprastutaṃ varṇyamānaṃ satprastutaṃ nimittaṃ vyanakti ।
yathā setau
saggaṃ apārijāaṃ kotthuhalacchirahiaṃ mahumahassa uram ।
sumarābhi mahaṇapurao amuddhaandaṃ ca harajaḍāpabbhāram ।।
atra jāmbavān kaustubhalakṣmīvirahitaharivakṣaḥsmaraṇādikamaprastutanemittikaṃ varṇayati prastutaṃ vṛddhasevācirajīvitvavyavahārakauśalādinimittabhūtaṃ mantritāyāmupādeyamabhivyaṅktum ।
tatra nimittapratītāvapi nemittikaṃ vācyabhūtam; pratyuta tannimittānuprāṇitatvenoddhurakandharīkarotyātmānamiti samapradhānataiva vācyavyaṅgyayoḥ ।
tatrāpi dvau prakārauaprastutātkadācidvācyāccamatkāraḥ, vyaṅgyaṃ tu tanmukhaprekṣam ।
yathāsmadupādhyāyabhaṭṭendurājasya prāṇā yena samarpitāstava balādyena tvamutthāpitaḥ skandhe yasya ciraṃ sthito asi vidadhe yaste saparyāmapi ।
tasyāsya smitamātrakeṇa janayan prāṇāpahārakriyāṃ bhrātaḥ pratyupakāriṇāṃ dhuri paraṃ vetāla līlāyate ।।
bālapriyā atrāsthāna iti ।
jaḍānāmiti śeṣaḥ ।
ye iti ।
aparaḥ uktaviparītavṛttiḥ ।
nimittaṃ śraddheyavacanatānimittam ।
sajjanāsaktyeti ।
sajjanabahumatyetyarthaḥ ।
naimittaketi ।
śraddheyavacanatetyarthaḥ ।
nimittapratītireveti ।
na hi vaktustathāvidhabāndhavatvādipratītiṃ vinā śraddheyavacanatvaṃ pratītipathamavatarediti bhāvaḥ ।
saggamiti ।
svargamapārijātaṃ kaustubhalakṣmīrahitaṃ madhumathanasyoraḥ ।
smarāmi mathanātpurataḥ amugdhacandraṃ ca harajaṭāprāgbhāram ।।
iti chāyā ।
vṛddhetyāditrayaṃ prastutamityasya viśeṣaṇama ।
uddhurakandharīkarotīti ।
pradhānīkarotītyarthaḥ ।
tanmukhaprekṣamiti ।
tathā ca apradhānamiti bhāvaḥ ।
prāṇā iti ।
locanam atra yadyapi sārūpyavaśena kṛtadhnaḥ kaścidanyaḥ prastuta ākṣipyate, tathāpyaprastutasyaiva vetālavṛttāntasya camatkārakāritvam ।
na hyacetanopālambhavadasambhāvyamāno ayamartho na ca na hṛdya iti vācyasyātra pradhānatā ।
yadi punaracetanādinātyantāsambhāvyamānatadarthaviśeṣaṇenāprastutena varṇitena prastutamākṣipyamāṇaṃ camatkārakāri tadā vastudhvanirasau ।
yathā mamaiva bhāvavrāta haṭhājjanasya hṛdayānyākramya yannartayan bhaṅgībhirvividhābhirātmahṛdayaṃ pracchādya saṃkrīḍase ।
sa tvāmāha jaḍaṃ tataḥ sahṛdayammanyatvaduḥśikṣito manye amuṣya jaḍātmatā stutipadaṃ tvatsāmyasambhāvanāt ।।
kaścinmahāpuruṣo vītarāgo api sarāgavaditi nyāyena gāḍhavivekālokatiraskṛtatimirapratāno api lokamadhye svātmānaṃ pracchādayalaṃlokaṃ ca vācālayannātmanyapratibhāsamevāṅgīkurvaṃstenaiva lokena mūrkho ayamiti yadavajñāyate tadā tadīyaṃ lokottaraṃ caritaṃ prastutaṃ bālapriyā atvamutpādita' iti asaparyāṃ pura' iti ca pāṭhaḥ ।
sārūpyavaśeneti ।
prāṇasamarṣaṇādyupakartari apakartṛtvarūpasāddaśyabalenetyarthaḥ ।
prastutasyaiveti ।
vācyasyeti śeṣaḥ ।
atra hetumāhana hītyādi ।
na ca na hṛdya iti ।
hṛdya evetyarthaḥ ।
yadītyādi ।
aacetanādinā ākṣipyamāṇam' iti yojanā ।
acetanādinetyasya viśeṣaṇāni-atyantetyādīni ।
atyantamasambhāvyamānāni tadarthasya aprastutārthasya viśeṣaṇāni yatra tena ।
vastudhvanirasāviti ।
nāyamaprastutapraśaṃsālaṅkāra iti bhāvaḥ ।
bhāveti ।
bhāvānāṃ candrodyānādipadārthanāṃ vrātaḥ sārthaḥ he bhāva vrāta ।
tvaṃ tathā saṃkrīḍase yaditi sambandhaḥ ।
tataḥ evaṃ saṃkrīḍanāddhetoḥ ।
sahṛdayammanyatvena sahṛdayo ahamityabhimānena duḥśikṣitaḥ durlalitaḥ ।
saḥ janaḥ ।
tvāṃ jaḍamāha ।
parantu amuṣya evaṃvadato janasya ।
yā jaḍātmatā jaḍo asītyucyamānatā sā tvatsāmyasambhāvanāt tvatsāmyāpātāddhetoḥ ।
aamuṣya stutipadaṃ manye' iti sambandhaḥ ।
yene'tyasya apracchādayanni'tyādinā sambandhaḥ ।
yathoktam "jñātatatvasya loko ayaṃ jaḍonmattapiśācavat ।
jñātatatvo api lokasya jaḍonmattapiśācavadi"ti ।।
gāḍheti ।
gāḍho yo viveka evālokaḥ tena tiraskṛtaṃ timirapratānaṃ mohāndhakārasamūho yasya saḥ ।
vācālayanniti ।
ātmāvamānagarbhitā bahvīrvācaḥ pravartayannityarthaḥ ।
ātmani svasmin ।
apratibhāsaṃ janairāropitamavabodham ।
atha sambandhastadāpyaprastutasya sarūpasyābhidhīyamānasya prādhānyenāvivakṣāyāṃ dhvanāvevāntaḥpātaḥ ।
locanam vyaṅgyatayā prādhānyena prakāśyate ।
jaḍo ayamiti hyudyānendūdayādirbhāvo lokenāvajñāyete, sa ca pratyuta kasyacidvirihiṇa autsukyacintādūyamānamānasatāmanyasya praharṣaparavaśatāṃ karotīti haṭhādeva lokaṃ yathecchaṃ vikārakāraṇābhirnartayati ।
na ca tasya hṛdayaṅkenāpi jñāyate kīdṛgayamiti, pratyuta mahāgambhīro atividagdhaḥ suṣṭugarvahīno atiśayena krīḍācaturaḥ sa yadi lokena jaḍa iti tata eva kāraṇātpratyuta vaidagdhyasambhāvananimittātsambhāvitaḥ, ātmā ca yata eva kāraṇātpratyuta jāḍyena sambhāvyastata eva sahṛdayaḥ sambhāvitastadasya lokasya jaḍo asīti yadyucyate tadā jaḍyamevaṃvidhasya bhāvavrātasyāvidagdhasya prasiddhamiti sā pratyuta stutirit ।
jaḍādapa pāpīyānayaṃ loka iti dhvanyate ।
tadāhayadā tviti ।
itarathā tviti ।
itarathaiva punaralaṅkārāntaratvamalaṅkāraviśeṣatvaṃ na vyaṅgyasya kathañcidapi prādhānya iti bhāvaḥ ।
uddeśe yadādigrahaṇaṃ kṛtaṃ samāsoktītyatra dvandve tena vyājastutiprabhṛtiralaṅkāravargo api sambhāvyamānavyaṅgyānuveśaḥ sambhāvitaḥ ।
bālapriyā vācyārthaṃ darśayatijaḍo ayamityādi stutirityantena ।
aiti hyavajñāyata' iti sambandhaḥ ।
lokena kartrā ।
sa ca udyānādirbhāvaśca ।
pratyuteti ।
ajaḍa eva na, kintu vidagdhasvabhāvo apītyarthaḥ ।
anyasyeti ।
priyatamāmilitasyetyarthaḥ ।
haṭhādākramyetyasya vyākhyānamyathecchaṃ vikārakāraṇābhirit ।
vikārāṇāmautsukyaharṣādīnāṃ kāraṇābhiḥ pravartanābhiḥ ।
ātmahṛdayaṃ pracchādyetyasya vyākhyānamna cetyādi ।
pratyutetyasyaiva vivaraṇammahāgambhīra ityādi ।
sa ityāsya atrāpi sambandhaḥ ।
uttarārdhaṃ vyācaṣṭesa yadītyādi ।
saḥ uktaguṇaviśiṣṭo bhāvavrātaḥ ।
jaḍa itītyasya sambhāvita ityanenānvayaḥ ।
tata ityasya vyākhyānamtata eva kāraṇāditi ।
uktaprakārakasaṃkrīḍanarūpādityarthaḥ ।
kāraṇādityasya viśeṣaṇampratyuta vaidagdhyetyādi ।
sahṛdayetyādervyākhyānamātmā cetyādi ।
taditi ।
tarhi ityarthaḥ ।
aasya lokasya sā stutiri'ti sambandhaḥ ।
kā stutirevetyarthaḥ ।
kuta etadityata āha-tadetyādi ।
tadā tadvacanakāle ।
jāḍyamevaṃvidhasyetyādi ।
ayamarthaḥajaḍasya sato jaḍatvaprasidhyupajīvinī hi janasambandhijaḍatvoktiḥ ।
tathā sati tattulyayogakṣematayā janasyāpyajaḍatvasambhavājjanaṃ pratijaḍo asītyuktirvāstavī stutireva paryavasyediti ।
evamaprastutaṃ vācyārtha vyākhyā pāryantikamarthaṃ pradarśayatijaḍādapīti ।
tadāheti ।
yadetatsārūpyeṇa pratīyamānasya prādhānye dhvanitvamuktaṃ tadāhetyarthaḥ ।
evakāro bhinnakrama iti darśayatiitarathaiveti ।
tuśabdārthakathanaṃ itarathātvalaṅkārāntarameva ।
tadayamatra saṅkṣepaḥ locanam tatra sarvatra sādhāraṇamuttaraṃ dātumupakramatetadayamatreti ।
kiyadvā pratipadaṃ likhyatāmiti bhāvaḥ ।
tatra vyājastutiryathā kiṃ vṛttāntaiḥ paragṛhagataiḥ kintu nāhaṃ samartha- stūṇīṃ sthātuṃ prakṛtimukharo dākṣiṇātyasvabhāvaḥ ।
gehe gehe vipaṇiṣu tathā catvare pānagoṣṭhyā- munmatteva bhramati bhavato vallabhā hanta kīrtiḥ ।।
atra vyaṅgyaṃ stutyātmakaṃ yattena vācyamevopaskriyate ।
yattūdāhṛtaṃ kenacit āsīnnātha pitāmahī tava mahī jātā tato anantaraṃ mātā samprati sāmburāśiraśanā jāyā kulodbhūtaye ।
pūrṇe varṣaśate bhaviṣyati punaḥ saivānavadyā snuṣā yuktaṃ nāma samagranītividuṣāṃ kiṃ bhūpatīnāṃ kule ।।
iti, tadasmākaṃ grāmyaṃ pratibhātyatyantāsabhyasmṛtihetutvāt ।
kā cānena stutiḥ kṛtā? tvaṃ vaṃśakrameṇa rājeti hi kiyadidam? ityevaṃprāyā vyājastutiḥ sahṛdagoṣṭhīṣu ninditetyupekṣyaiva ।
yasya vikāraḥ prabhavannapratibandhastu hetunā yena ।
gamayati tamabhiprāyaṃ tatpratibandhaṃ ca bhāvo asau ।।
iti ।
atrāpi vācyaprādhānye bhāvālaṅkārātā ।
yasya cittavṛttiviśeṣasya sambandhī vāgvyāpārādirvikāro apratibandho niyataḥ bālapriyā punariti ।
aalaṅkārāntarāṅgatvam' ityatrānyathāpratipattiḥ syādityato vivṛṇotialaṅkāraviśeṣatvamiti ।
iti bhāva iti ।
aprastutavarṇanasthale yatra vācyasya aprastutārthasya camatkārakāritvaṃ vyaṅgyaṃ, prastutaṃ tu tadaṅgaṃ tatraivāprastutapraśaṃsālaṅkāraḥ ।
yatra tu prastutasya vyaṅgyasya prādhānyaṃ tatra vastudhvanireva nālaṅkāra iti granthakārāśaya ityarthaḥ ।
stutyātmakamiti ।
bhavataḥ kīrtirviśvaṃ vyāpnoti ityuttamaślokatvarūpaguṇakīrtanamityarthaḥ ।
āsīditi ।
snuṣā putrabhāryā ।
atyantāsabhyeti ।
pitāmahyā mātṛtvoktāvevāṅkuritā tāvadasabhyasmṛtistasāya jāyātvasnuṣātvavarṇanena sutarāmabhivyaktetyāśayenoktamatyantāsabhyeti ।
vācye arthe doṣamuktvā vyaṅgye api tamāha-kā ceti ।
kiyadidamiti ।
rājāntarādutkarṣaviśeṣāpratīteriti bhāvaḥ ।
avyājastutiprabhṛtiri'ti pūrvoktaprabhṛtipadārthaṃ bhāvālaṅkāraṃ rudraṭoktamāha-yasyeti ।
ayasya vikārastu apratibandhaḥ prabhavan yena hetunā tamabhiprāyaṃ tatpratibandhaṃ ca gamayati asau bhāva ityanvayaḥ ।
atrāpi dvaividhyamastītyāśayenāhaatrāpītyādi ।
lakṣaṇavākyaṃ vyācaṣṭeyasyetyādi ।
cittavṛttiviśeṣasya anurāgādeḥ sambandhījanyaḥ ।
apratibandha ityasya vyākhyānamniyata iti ।
vyaṅgyasya yatrāprādhānyaṃ vācyamātrānuyāyinaḥ ।
samāsoktyādayastatra vācyālaṅkṛtayaḥ sphuṭāḥ ।।
vyaṅgyasya pratibhāmātre vācyārthānugame api vā ।
na dhvaniryatra vā tasya prādhānyaṃ na pratīyate ।।
locanam prabhavaṃstaṃ cittavṛttiviśeṣarūpamabhiprāyaṃ yena hetunā gamayati sa heturyatheṣṭopabhogyatvādilakṣaṇo artho bhāvālaṅkāraḥ ।
yathā ekākinī yadabalā taruṇī tathāhamasmingṛhe gṛhapatiśca gato videśam ।
kaṃ yācase tadiha vāsamiyaṃ varākī śvaśrūrmamāndhabadhirā nanu mūḍha pāntha ।।
atra vyaṅgyamekaikatra padārthe upaskārakārīti vācyaṃ pradhānam ।
vyaṅgyaprādhānye tu na kācidalaṅkārateti nirūpitamityalaṃ bahunā ।
yatreti kāvye ।
alaṅkṛtaya iti ।
alaṅkṛtitvādeva ca vācyopaskārakatvam ।
pratibhāmātra iti ।
yatropamādau mliṣṭārthapratītiḥ ।
vācyārthānugama iti ।
vācyenārthenānugamaḥ samaṃ prādhānyamaprastutapraśaṃsāyāmivetyarthaḥ ।
na pratīyata iti ।
sphūṭatayā bālapriyā yena hetuneti ।
vākyapratipādyeneti śeṣaḥ ।
ayena pratibaddhena' iti pāṭhe tu pratibaddhenetyasyokta evārthaḥ ।
sa heturiti ।
kasyaciccittavṛttiviśeṣasya anubhāvo vyāpārādirvyaṅgyahetudvārā taccittavṛttiviśeṣasya gamakaḥ sa heturityarthaḥ ।
vakṣyamāṇodāharamābhiprāyeṇa taddhetuṃ darśayatiyatheṣṭetyādi ।
ahaṃ tvayā yatheṣṭamupabhoktavyā na kiñcitpratibandhakamiti nāyikāmanogatādirarthaṃ ityarthaḥ ।
ekākinīti ।
tatheti samuccaye ।
taditi ।
yadahamevaṃvidhāsmi gṛhapatirgataśca tadityarthaḥ ।
nanvasti khalu tava śvaśrūstāṃ yāca ityatrāha-iyamityādi ।
atra vyaṅgyamiti ।
ekākinyādipadavyaṅgyamātmano bhogyakāmukāntararāhityādikamityarthaḥ ।
vākyena cātmano nimantraṇayathecchopabhogyatvaṃ dyotyate ।
nanvetadvyaṅgyamatra prādānamevetyataḥ sādhāraṇyenāhavyaṅgyaprādhānya ityādi ।
tatpratibandhaṃ ca gamayatītyādyudāharaṇaṃ rudraṭagranthādavagantavyam ।
vyaṅgyasyetyādayastrayaḥ parikaraślokāḥ ।
ayatrāprādhānyam' ityatra yatreti padaṃ vyācaṣṭekāvya iti ।
aprādhānye heturvācyamātrānuyāyitvaṃ, tatra heturvācyārthopaskārakatvaṃ, taccālaṅkṛtipadena darśitamityāhaalaṅkṛtitvādeveti ।
avyaṅgyasya pratibhāmātra' ityetatsodāharaṇaṃ vivṛṇotiyatretyādi ।
mliṣṭā aspaṣṭā ।
arthapratītiḥ vyaṅgyapratītiḥ ।
avācacyamātrānuyāyina' ityanena paunaruktyaṃ parihartuṃ vyācaṣṭevācyenetyādi ।
ana pratīyata' tatparāveva śabdārthau yatra vyaṅgyaṃ prīta sthitau ।
dhvaneḥ sa eva viṣayo mantavyaḥ saṅkarojjhitaḥ ।।
tasmānna dhvaneranyatrāntarbhāvaḥ ।
itaśca nāntarbhāvaḥ; yataḥ kāvyaviśeṣo aṅgī dhvaniriti kathitaḥ ।
tasya punaraṅgānialaṅkārā guṇā vṛttayaśceti pratipādayiṣyante ।
na cāvayava eva pṛthagbhūto avayavīti prasiddhaḥ ।
locanam prādhānyaṃ na cakāsti, api tu balātkalpyate, tathāpi hṛdaye nānupraviśati ।
yathā-'deā pasiaṇiātāsu' ityātrānyakṛtāsu vyākhyāsu ।
tena caturṣu prakāreṣu na dhvanivyavahāraḥ sadbhāve api vyaṅgyasya aprādhānye mliṣṭapratītau vācyena samaprādhānye asphuṭe prādhānye ca ।
kva tarhyasāvityāhatatparāveveti ।
saṅkareṇālaṅkārānupraveśasambhāvanayā ujjhita ityarthaḥ ।
saṅkārālaṅkāreṇeti tvasat, anyālaṅkāropalakṣaṇatve hi kliṣṭaṃ syāt ।
itaśceti ।
na kevalamanyonyaviruddhavācyavācakabhāvavyaṅgyavyañjakabhāvasamāśrayatvānna tādātmyamalaṅkārāṇāṃ dhvaneśca yāvatsvābhibhṛtyavadaṅgirūpāṅgarūpayorvirodhādityarthaḥ ।
avayava iti ।
ekaika ityarthaḥ ।
tadāhapṛthagbhūta iti ।
atha pṛthagbhūtastathā mā bhūt, samudāyamadhyanipatitastarhyastu tathetyāśaṅkyāhaapṛthagbhāve tviti ।
tadāpi na sa bālapriyā ityasya vyakhyānamsphuṭatayā na cakāstīti ।
balātkalpyata iti ।
tacca yuktiparyālocanayā parīkṣādaśāyāmāharaṇam ।
nānupraviśatīti ।
yuktyanusandhānābhāve vilayāditi ।
bhāvaḥ ।
asyodāharaṇamāhayathetyādi ।
deā iti ।
aprārthaye tāvatprasīde'tyādiḥ pūrvodāhṛtā gāthā ।
ana dhvaniri'tyasya vivaraṇamna dhvanivyavahāra iti ।
sadbhāve apīti ।
dhvaneriti śeṣaḥ ।
acaturṣu prakāreṣu' ityuktasya vivaraṇam-vyaṅgyasyāprādhānya ityādi ।
asaṅkara' ityasya vyākhyānam-alaṅkārānupraveśetyādi ।
samāsoktyādyanupraveśaśaṅkayā pūrvoktayetyarthaḥ ।
yathāśrutārthaṃ niṣedhatisaṅkārālaṅkāreṇetyādi ।
vṛttāvitaścetyatra itaḥ vakṣyamāṇaddhetorityarthaṃ manasikṛtya vyācaṣṭena kevalamityādi ।
na tādātmyamiti ।
aikyābhāva ityarthaḥ ।
aṅgītyādi ।
aṅgitvaṅgatvayorityarthaḥ ।
nanvavayavātiriktāvayavino anupalambhānna cāvayava evāvayavīti tanniṣedho anupapanna iti śaṅkāmavayava ityekavacanārthasya vivakṣitatvaṃ darśayan pariharatiekaika iti ।
apṛthagbhūta' iti coktārthakamevetyāhatadāheti ।
atha pṛthagbhūta iti ।
avayava iti śeṣaḥ ।
tathā avayavī ।
samudāyamadhyapatitaḥ samudāyopahitasvarūpaḥ ।
tathāstu avayavī bhavatu ।
vṛttau atadaṅgatvam' iti ।
avayavyaṅgyatvamityarthaḥ ।
apṛthagbhāve tu tadaṅgatva tasya ।
na tu tattvameva ।
yatrāpi vā tattvaṃ tatrāpi dhvanermahāviṣayatvānna tanniṣṭhatvameva ।
asūribhiḥ kathita' iti vidvadupajñeyamuktiḥ, na tu yathākathañcitpravṛtteti pratipādyate ।
prathame hi vidvāṃso vaiyākaraṇāḥ, vyākaraṇamūlatvātsarvavidyānām ।
locanam eka eva samudāyaḥ, anyeṣāmapi samudāyināṃ tatra bhāvāt; tatsamudāyimadhye ca pratīyamānamapyasti, na ca tadalaṅkārarūpaṃ, pradhānatvādeva ।
yattvalaṅkārarūpaṃ tadapradhānatvānna dhvaniḥ ।
tadāhana tu tattvameveti ।
nanvalaṅkāra eva kaścittvayā pradhānatābhiṣekaṃ dattvā dhvanirityātmeti cokta ityāśaṅkyāhayatrāpi veti ।
na hi samāsoktyādīnāmanyatama evāsau tathāsmābhiḥ kṛtaḥ, tadviviktatve api tasya bhāvāt samāsoktyādyalaṅkārasvarūpasya samastasyābhāve api tasya darśitatvāt aattā ettha' iti akassa vā ṇa' ityādi; tadāha-na tanniṣṭatvameveti ।
vidṛdupajñeti ।
vidvadbhya upajñā prathama upakramo yatyā ukteriti bahuvrīhiḥ ।
tena aupajñopakramaṃ' iti tatpuruṣāśrayaṃ napuṃsakatvaṃ bālapriyā atasye'ti ।
avayavasyetyarthaḥ ।
atatvam' iti avayavitvamityarthaḥ ।
bhāvamāha locanetadāpītyādi ।
tadāpi samudāyamadyapatanadaśāyāmapi ।
saḥ samudāyirūpāvayavaḥ ।
eka eva na samudāyaḥ na samudāyarūpāvayavī ।
atra hetumāhaanyeṣāmapīti ।
tatra bhāvāditi ।
samudāye satvādityarthaḥ ।
nanvityādi ।
kaściditi ।
samāsoktyādyanyatama ityarthaḥ ।
vṛttau'yatrāpī'tyādi ।
ayatra' paryāyoktādau abhrama dhārmike'tyādau paryāyoktatvapakṣe, abhavati na guṇānurāga' ityādisaṅkarālaṅkāre ca ।
atatvam' iti ।
avayavitvamityarthaḥ; prādhānyamiti yāvat ।
atanniṣṭatvam' iti ।
tadavayaviniṣṭatvamityarthaḥ; tadalaṅkāraniṣṭatvamiti yāvat ।
dhvanermahāviṣayatvānna tanniṣṭhatvameveti yaduktaṃ tadvivṛṇoti locanena hītyādi ।
samāsoktau dhvanirantarbhavatīti paramatābhyupagamena samāsoktīti ।
ādipadena paryāyoktādīnāṃ grahaṇam ।
asau alaṅkāraḥ ।
tathā dhvanitvenātmatvena ca ।
tadviviktatve api samāsoktyādyalaṅkārasparśarāhitye api ।
tasya dhvaneḥ ।
uktasyaiva vivaraṇam-samāsoktyādīti ।
ityādīti ।
ityādāvityarthaḥ ।
adarśitatvādi'tyanena sambandhaḥ ।
avidvadupajñe'ti prayogasya sādhutvasampādanāyāhavidvadbhya ityādi ।
te ca śrūyamāṇeṣu varṇeṣu dhvaniriti vyavaharanti ।
tathaivānyaistanmatānusāribhiḥ sūribhiḥ kāvyatattvārthadarśibhirvācyavācakasammiśraḥ locanam niravakāśam ।
śrūyamāṇeṣviti ।
śrotraśaṣkulīṃ santānenāgatā antyāḥ śabdāḥ śrūyanta iti prakriyāyāṃ śabdajāḥ śabdāḥ śrūyamāṇā ityuktam ।
teṣāṃ ghaṇṭānuraṇanarūpatvaṃ tāvadasti; te ca dhvaniśabdenoktāḥ ।
yathāha bhagavān bhartṛhariḥ yaḥ saṃyogaviyogābhyāṃ karaṇairupajanyate ।
sa sphoṭaḥ śabdajāśśabdā dhvanayo anyairudāhṛtāḥ ।।
iti ।
evaṃ ghaṇṭādinirhlādasthānīyo anuraṇanātmopalakṣito vyaṅgyo apyartho dhvaniriti vyavahṛtaḥ ।
tathā śrūyamāṇā ye varṇā nādaśabdavācyā antyabuddhinirgrāhyasphoṭābhivyañjakāste dhvaniśabdenoktāḥ ।
yathāha bhagavān sa eva pratyayairanupākhyeyairgrahaṇānuguṇaistathā ।
bālapriyā atha vyaṅgyārthāśabdatadarthavyañjanānāṃ caturṇāṃ dhvaniśabdavācyatvaṃ vidvatprasiddhivaśātsādhayiṣyannādau vyaṅgyārthasya dhvaniśabdavācyatvasidhyanuguṇatayā vyācaṣṭeśrotretyādi ।
śrotraśaṣkulīṃ śaṣkulīsamānaśrotradesāvacchinnākāśam ।
santāneneti ।
vīcīsantānanyāyenetyarthaḥ ।
prākrayāyāmiti ।
vaiśeṣikādiprakriyāyāmityarthaḥ ।
śabdajāśśabdā iti ।
antyā iti bhāvaḥ ।
teṣāmiti ।
śrūyamāṇānāmantyānā śabdajaśabdānāmityarthaḥ ghaṇṭeti ।
pūrvaśabdajanyatvena sāmyāditi bhāvaḥ ।
ya iti ।
utpattipakṣe sphoṭadhvanyoḥ bhedaprakaṭanaparo ayaṃślokaḥ ।
saṃyogaviyogābhyāṃ karaṇānāṃ sthānaissaha yassaṃyogo viyogaśca tābhyām ।
karaṇairiti kartari tṛtīyā ।
jihvāprādibhirityarthaḥ ।
spaṣṭamidaṃ prātiśākhye ।
saḥ sphoṭa iti prathamamutpadyamānaḥ śabdaḥ sphoṭa ityarthaḥ ।
śabdajāḥ śabdā iti ।
śrūyamāṇā iti bhāvaḥ ।
anyairiti ।
utpattivādibhirityarthaḥ ।
yathoktaṃ vṛttikṛtā-'anityapakṣe sthānakaraṇaprāptivibhāgapūrvakaṃ prathamamebhirnirvṛtto yaśśabdaḥ sa sphoṭa ucyata' ityādi ।
ghaṇṭādīti ।
ghaṇṭādernirhnādaḥ anuraṇanaṃ tatsthānīyastattulya iti vyaṅgyasya thadhvanipadena vyavahāryatve hetuḥ ।
nanvevaṃvyaṅgyaviśeṣasyaiva dhvanivyavahāryatvaṃ bhavenna tu rasādestasyānuraṇanarūpatvavirahādityata āhaanuraṇaneti ।
etadupalakṣaṇamiti bhāvaḥ ।
atha vācakasya śabdasya vācyasyārthasya ca dhvanivyavahāryatvaṃ prasādhasatitathetyādi ।
nādaśabdavācyā iti ।
nādaśabdena vaiyākaraṇairvyavahṛtā ityarthaḥ ।
antyeti pūrvapūrvavarṇānubhavajanitasaṃskārasahakṛtā yā antyavarṇabuddhiḥ tayā nirgrāhyaḥ nitarāṃ vyaktarūpema grāhyo yaḥ sphoṭaḥ tasyābhivyañjakā ityarthaḥ ।
ta iti ।
te varṇā ityarthaḥ ।
pratyayairiti ।
anupākhyeyaiḥ idamitthamiti vyākhyātumaśakyaiḥ ।
grahaṇānuguṇaiḥ vyaktarūpasphoṭagrahaṇānukūlaiḥ ।
locanam dhvaniprakāśite śabde svarūpamavadhāryate ।।
iti ।
tena vyañjakau śabdārthāvapīha dhvaniśabdenoktau ।
kiñja varṇeṣu tāvanmātraparimāṇevapi satsu ।
yathoktam alpīyasāpi yatnena śabdamuccāritaṃ matiḥ ।
yadi vā naiva gṛhṇāti varṇaṃ vā sakalaṃ sphuṭam ।।
iti ।
teṣu tāvatsveva śrūyamāṇeṣu vakturyo anyo drutāvilambitādivṛttibhedātmā prasiddāduccāraṇavyāpārādabhyadhikaḥ sa dhvaniruktaḥ ।
yadāha sa eva śabdasyordhvamabhivyaktervṛttibhede tu vaikṛtāḥ ।
dhvanayaḥ samupohante sphoṭātmā tairna bhidyate ।।
iti ।
asamābhirapi prasiddhebhyaḥ śabdavyāpārebhyo abhidhātātparyalakṣaṇārūpebhyo atirikto vyāpāro dhvanirityuktaḥ ।
evaṃ catuṣkamapi dhvaniḥ ।
tadyogācca samastamapi kāvyaṃ bālapriyā dhvaniprakāśite śabde viṣaye utpannaiḥ antarālavartibhiḥ pratyayai sphoṭaviṣayakāvyaktapratyayaiḥ ।
svarūpaṃ sphoṭasvarūpam avadhāryate vyaktaṃ jñāyate ।
yathoktaṃ bhāṣye "vyaktarūpagrahamānuguṇā hyanupākhyeyākārā bahava upāyabhūtāḥ pratyayā dhvanibhiḥ prakāśyamāne śabde utpadyamānāśśabdasvarūpāvagrahe hetavo bhavanti" iti ।
teneti ।
vyañjakānāṃ dhvaniśabdena tairvyabahṛtatvādityarthaḥ ।
ata vyāpārasya vyañjanasyāpi dhvaniśabdavyavahāryatvaṃ prasādhayitumāhakiñceti ।
tāvanmātraparimāṇeṣviti ।
yāddaśo ayaṃ śrotrendriyeṇa gṛhyate tāddaśaparimāṇaviśiṣṭeṣvityarthaḥ ।
apiśabdaḥ samuccaye, aśrūyamāṇeṣvi'tyanenāsya sambandhaḥ ।
varṇeṣu svarūpataḥ parimāṇaviśeṣavattayā sthiteṣu teṣu tathāvidheṣvevākhaṇḍatayā śrotrendriyaviṣayatāṃ gateṣu ca satsu ityarthaḥ ।
asya saṃvādaślokagarbhitasya avakturyo anya' ityādigranthena sambandhaḥ ।
alpīyaseti ।
alpīyasā yatnenāpyuccāritaṃ śabdam ।
matiḥ katrīṃ naiva gṛhṇāti ।
yadi vā, sakalaṃ varṇaṃ sphuṭaṃ gṛhṇāti vā; na tu kiñjitgrahaṇāgrahaṇe sambhavato varṇasya niravayavatvāditi bhāvaḥ ।
anena atāvatsveva śrūyamāṇeṣvi'tyuktamupapāditam ।
sa iti ।
tathāvidhavyāpāra ityarthaḥ ।
śabdasyeti ।
śloko ayaṃ mañjūṣāyāmitthaṃ vyākhyātaḥ śabdasya sphoṭasya abhivyakterūrdhvaṃ vaikṛtā dhvanayo jāyante iti śeṣaḥ ।
te tu vṛttibhede drutādivṛttibhede ।
samupohante tatra kāraṇaṃ bhavanti ।
sphoṭastu tairna bhidyata ityarthaḥ ।
vaikṛtatvaṃ caiṣāmālasyādikṛtvāditi ।
avṛttibhedam' iti pāṭhe asamupohanta' ityasya janayantītyarthaḥ ।
catuṣkamiti ।
vyaṅgyādicatuṣṭayamityarthaḥ ।
ghvaniḥ dhvaniśabdavyavahāryaḥ ।
samastamapi kāvyaṃ vyaṅgyavācyāvācakavyāpārasamudāyātmakaṃ kāvyamapi ।
teneti ।
śabdātmā kāvyamiti vyapadeśyo vyapadeśyo vyañjakatvasāmyāddhvanirityuktaḥ ।
na caivaṃvidhasya dhvanervakṣyamāṇaprabhedatadbhedasaṅkalanayā mahāviṣayasya yatprakāśanaṃ tadaprasiddhālaṅkāraviśeṣamātrapratipādanena locanam dhvaniḥ ।
tena vyatirekāvyatirekavyapadeśo api na na yuktaḥ vācyavācakasaṃmiśra iti ।
vācyavācakasahitaḥ saṃmiśra iti madhyamapadalopī samāsaḥ ।
agāmaivaṃ puruṣaṃ paśum' itivatsamuccayo atra cakāreṇa vināpi ।
tena vācyo api dhvaniḥ vācako api śabdo dhvaniḥ, dvayorapi vyañjakatvaṃ dhvanatīti kṛtvā ।
saṃmiśpyate vibhāvānubhāvasaṃvalanayeti vyaṅgyo api dhvaniḥ, dhvanyata iti kṛtvā ।
śabdanaṃ śabdaḥ śabdavyāpāraḥ, na cāsāvabhidhādirūpaḥ, api tvātmabhūtaḥ, so api dhvananaṃ dhvaniḥ ।
kāvyamiti vyapadeśyaśca yo arthaḥ so api dhvaniḥ, uktaprakāradvanicatuṣṭayamayatvāt ।
ata evasādhāraṇahetumāhavyañjakatvasāmyāditi ।
vyaṅgyavyañjakabhāvaḥ sarvoṣu pakṣeṣu sāmānyarūpaḥ sādhāraṇa ityarthaḥ ।
yatpunaretaduktaṃ avāgvikalpānāmānantyāt' ityādi, tatpariharatina caivaṃ vidhasyeti ।
vakṣyamāṇaḥ prabhedo yathā-mukhye dve rūpe ।
tadbhedā yathā-arthāntarasaṃkramitavācyaḥ, atyantatiraskṛtavācya ityavivakṣitavācyasya, asaṃlakṣyakramavyaṅgyaḥ saṃlakṣyakramavyaṅgya iti vivakṣitānyaparavācyasyeti ।
tatrāpyavāntarabhedāḥ ।
mahāviṣayasyetiaśeṣalakṣyavyāpina ityarthaḥ ।
bālapriyā dhvaniśabdavācyatatsamudāyātmakatvenaiva kāvyasya dhvanitvalābhena hetunetyarthaḥ ।
vyatireketyādi ।
akāvyasyātmā dhvanirityādau bhedavyapadeśaḥ kāvyaviśeṣaḥ, sa dhvanirityādāvabhedavyapadeśaścetyarthaḥ ।
na na yukta iti ।
yukta evetyarthaḥ ।
vyaṅgyādīnāṃ pañcānāṃ yaddhvanivyavahāryatvamukt, tadanuguṇatayā vācyatyādigrantaṃ vyācaṣṭevācyavācaketyādi ।
iti madhyameti ।
tathāca vācyaśca sammiśraścetyartha iti bhāvaḥ ।
vināpīti ।
tathā ca śabdātmā kāvyamiti vyapadeśyaścetyartha iti bhāvaḥ ।
uktavyākhyānasya phalamāha-tenetyādi ।
dhvanatīti kṛtveti ।
vyañjayatīti hetorityarthaḥ ।
dhvaniriti kartari pratyaya iti bhāvaḥ ।
sammiśrapadena vyaṅgyārtho vivakṣita ityāha-sammiśrayata ityādi ।
vibhāveti ।
vibhāvānubhāvābhyāṃ saṃvalanayā sambandhenetyarthaḥ ।
dhvanyata iti kṛtveti ।
karmaṇi pratyaya iti bhāvaḥ ।
aśabdātme'ti padaṃ vyācaṣṭe-śabdanamityādi ।
dhvananaṃ dhvaniriti ।
asminnarthe dhvaniriti bhāve pratyaya iti bhāvaḥ ।
ata eveti ।
yasmādbhaktānāṃ pañjānāmarthānāṃ dhvanitvamatra granthe abhidhitsitaṃ, tasmādeva sādhāraṇasya hetorabhidhānādityarthaḥ ।
hetoḥ sādhāraṇyalābhāya vyañjakatvapadaṃ vyaṅgyavyañjakabhāvaparamityāśayena vyācaṣṭe-vyaṅgyeti ।
tulyamiti tadbhāvitacetasāṃ yukta eva saṃrambhaḥ ।
na ca teṣu kathañcidīrṣyayā kaluṣitaśemuṣīkatvamāviṣkaraṇīyam ।
tadevaṃ dhvanestāvadabhāvavādinaḥ pratyuktāḥ ।
asti dhvaniḥ ।
sa cāsāvavivakṣitavācyo vivakṣitānyaparavācyaśceti locanam viśeṣagrahaṇenāvyāpakatvamāha ।
mātraśabdenāṅgitvābhāvam ।
tatra dhvanisvarūpe bhāvitaṃ praṇihitaṃ ceto yeṣāṃ tena vā camatkakārarūpeṇa bhāvitamadhivāsitamata eva mukulitalocanatvādivikārakāraṇaṃ ceto yeṣāmiti ।
abhāvavādina iti ।
avāntaraprakāratrayabhinnā apītyarthaḥ ।
teṣāṃ pratyuktau phalamāhaastīti ।
udāharaṇapṛṣṭe bhāktatvaṃ suśaṅkaṃ supariharaṃ ca bhavatītyabhiprāyeṇodāharaṇadānāvakāśārthaṃ bhāktatvālakṣaṇīyatve prathamaṃ pariharaṇayogye apyapratisamādhāya bhaviṣyaduddyotānuvādānusāreṇa vṛttikṛdeva prabhedanirūpaṇaṃ karotisa ceti ।
pañcadhāpi dhvaniśabdārthe yena yatra yato yasya yasmai iti bahuvrīhyarthāśrayeṇa yathocitaṃ sāmānādhikaraṇyaṃ suyojyam ।
vācye arthe tu dhvanau vācyaśabdena svātmā tenāvivakṣito apradhānīkṛtaḥ svātmā yenetyavivaśritavācyo vyañjako arthaḥ ।
evaṃ vivakṣitānyaparavācye api ।
bālapriyā sāmānyarūpo vyaṅgyavyañjakabhāvaḥ sādhāraṇassamāna iti yojanā ।
atadaprasiddhālaṅkāraviśeṣamātre'tyatratyaviśeṣamātragrahaṇayoḥ phalamāhaviśeṣagrahaṇenetyādi ।
alaṅkārasyeti śeṣaḥ ।
mātraśabdo leśārthaka ityāśayenāha-aṅgitvābhāvamiti ।
āhetyanuṣajyate ।
prakārantareṇāhatene veti ।
tena dhvaninā kartrā ।
nanu kramaprāptaṃ bhāktatvādipakṣamapratisamādhāya vṛttikṛtā asa ce'tyādinā dhvanibhedapradarśanamanucitamityata āhaudāharaṇapṛṣṭa ityādi ।
avivakṣitavācyādidhvanerudāharaṇe pradarśite tatra lakṣaṇāyāssamunmeṣādbhaktireva dhvaniriti śaṅkā susaṃpādā, parasparabhedasaṃpādakasya rūpabhedādeḥ spaṣṭatvāttatparihāraśca sukara ityabhiprāyeṇetyarthaḥ ।
bhaviṣyadudyotānuvādānusāreṇeti ।
atrānuktavavivakṣitavācyo va iti dvitīyodyotādāvanuvādo anupapannaḥ syādataḥ svayameva kārikākārasthāne sthitvetyarthaḥ ।
nanu pañjānāṃ dhvaniśabdārthānāṃ madhye kamarthamabhipretyāvivakṣitavācyo dhvanirityādisāmānādhikaraṇyanirdeśa ityata āhapañcadhāpītyādi ।
pañcadhā vācakādisvarūpe ।
tatra vācakaḥ śabdo dhvanipadārtha iti pakṣe āvivakṣitaḥ vācyo yena śabdena ।
yatra yasmin śabde ।
yataḥ yasmācchabdāt ।
yasmai yadarthatvena ।
yasya yatsambandhitvena sa tathokta iti bahuvrīhirbodhyaḥ ।
evaṃ vyaṅgyavyañjanakāvyānāmanyapadārthatve api bodhyam ।
vāyyo dhvaniśabdārtha iti pakṣe viśeṣamāhavācye artha iti ।
svātmeti ।
ucyata iti dvividhaḥ sāmānyena ।
tatrādyasyodāharaṇam suvarṇapuṣpāṃ pṛthivīṃ cinvanti puruṣāstrayaḥ ।
śūraśca kṛtavidyaśca yaśca jānāti sevitum ।।
locanam yadi vā karmadhārayeṇārthapakṣe avivakṣitaścāsau vācyaśceti ।
vivakṣitānyaparaścāsau vācyaśceti ।
tatrārthaḥ kadācidanupapadyamānatvādinā nimittenāvivakṣito bhavati ।
kadācidupapadyamāna iti kṛtvā vivakṣita eva, vyaṅgyaparyantāṃ tu pratītiṃ svasaubhāgyamahimnā karoti ।
ata evārtho atra prādhānyena vyañjakaḥ, pūrvatra śabdaḥ ।
nanu ca vivakṣā cānyaparatvaṃ ceti viruddham ।
anyaparatvenaiva vivakṣaṇātko virodhaḥ? sāmānyeneti ।
vastvalaṅkārarasātmanā hi tribhedo api dhvanirubhābhyāmevābhyāṃ saṅgṛhīta iti bhāvaḥ ।
nanu tannāmapṛṣṭe etannāmaniveśanasya kiṃ phalam? ucyate
anena hi nāmadvayena dhvananātmani vyāpāre pūrvaprasiddhābhidhātātparyalakṣaṇātmakavyāpāratritayāvagatārthapratīteḥ pratipattṛgatāyāḥ prayoktrabhiprāyarūpāyāśca vivikṣāyā) sahakāritvamuktamiti dhvanisvarūpameva nāmabhyāmeva projjīvitam ।
suvarmapuṣpāmiti ।
suvarṇāni puṣpyatīti suvarṇapuṣpā, etacca vākyamevāsambhavatsvārthamiti kṛtvāvivakṣitavācyam ।
bālapriyā śeṣaḥ ।
avivakṣitapadasya yathāśrutārthābhiprāyeṇāha-yadi vetyādi ।
vācyasyāvivakṣitatvādikamupapādayatitatrārtha ityādi ।
ādipadenānupayogitvaṃ gṛhyate ।
upapadyamāna iti ।
artha ityanuṣajyate ।
vyaṅgyaparyantāṃ vyaṅgyapratītiparyantām ।
pratītiṃsvagocarāṃ pratītim ।
śaṅkatenanvita ।
viruddhamiti vivakṣitatve anyaparatvasambhavāditi bhāvaḥ ।
uttaramāhaanyetyādi ।
ko virodha iti ।
pradhānatayā vivakṣitatvasyaivānyaparatvopamardakatvāditi bhāvaḥ ।
pṛcchatinanviti ।
tannāmapṛṣṭe tasya dhvanināmnaḥ pṛṣṭe paścāt ।
etannāmeti ।
avivakṣitavācyādināmetyarthaḥ ।
asti dhvaniḥ sa cetyādiśca nirdeśaḥ kimartha ityarthaḥ ।
atrottaramāhaucyata ityādi ।
ayamarthaḥdhvananavyāpārasambandho hi pañcānāṃ dhvaniśabdavācyatve nibandhanam ।
tatra ca vyāpāre dvitīyasyāpi śikhariṇi kva nu nāma kiyacciraṃ kimabhidhānamasāvakarottapaḥ ।
taruṇi yena tavādharapāṭalaṃ daśati bimbaphalaṃ śukaśāvakaḥ ।।
locanam tata eva padārthamabhidhāyānvayaṃ ca tātparyaśaktyāvagamayyaiva bādhakavaśena tamupahatya sāddaśyātsulabhasamṛddhisambhārabhājanatāṃ lakṣayati ।
tallakṣaṇāprayojanaṃ śūrakṛtavidyasevakānāṃ praśastyamaśabdavācyatvena gopyamānaṃ sannāyikākucakalaśayugalamiva mahārghatāmupayaddhvanyata iti ।
śabdo atra pradhānatayā vyañjakaḥ, arthastu tatsahakāritayeti catvāro vyāpārāḥ ।
śikhariṇīti ।
na hi nirvidhnottamasiddhayo api śrīparvatādaya imāṃ siddhiṃ vidadhyuḥ ।
divyakalpasahastrādiścātra parimitaḥ kālaḥ ।
na caivaṃvidhottamaphalajanakatvena pañjāgriprabhṛtyāpi tapaḥ śrūtam ।
bālapriyā śabdārthobhayakartṛke abhidhāditrayajanyapratipattṛgatārthapratīteḥ prayoktṛgatavivakṣāyāśca sahakāritvamastītyatastasyāpi pratipipādayiṣayaitannāmadvayaṃ vihitaṃ na prabhedamātrapratipipādayiṣayā, tatrāvivakṣitavācyasya dhvanerlakṣaṇāmūlatvāttannāmnā pratipattṛgatatatpratīteḥ vivakṣitānyaparavācyanāmnā vivakṣāyāśca sahakāritvaṃ darśitamiti tannāmabhyāṃ dhvanisvarūpameva projjīvitamiti ।
bādhakavaśena tamupahatyeti ।
taṃ anvayamityarthaḥ ।
upahananaṃ bādhanam ।
sādṛśyāditi nimittoktiḥ ।
lakṣayatīti ।
suvarṇapuṣpāmityetallakṣaṇayā bodhayatītyarthaḥ ।
atallakṣaṇāprayojanaṃ prāśastyaṃ dhvanyata' iti sambandhaḥ ।
māhārghatāṃ cārutvam ।
upayatprāpnuvat ।
atreti ।
avivakṣitavācyādhvanāvityarthaḥ ।
catvāra iti ।
abhidhādyāścatvāra ityarthaḥ ।
suvarṇetyādipadyavyākhyāsmadīyakuvalayānandavyākhyāne draṣṭavyā ।
śakhariṇīti ।
atra nāmetyantasya kiyacciramityasya kimabhidhānamityasya ca dhvaniṃ krameṇāhana hītyādinā ।
imāmiti ।
taruṇyādharapāṭalimalābhasubhagambhavṛkabimbaphaladaśanātmikāmityarthaḥ ।
atretir ।
iddaśyāḥ siddheḥ prāptāvityarthaḥ ।
evaṃ vidheti ।
yathoktabimbaphaladaśanātmaketyarthaḥ ।
atvadadharāruṇamamburuhākṣi yadi'tyādyanirdiśya tavādharetyādinirdeśe bojamāhatavetyādi ।
bhinnaṃ pṛthak locanam taveti bhinnaṃ padam ।
samāsena vigalitatyā pratīyeta, tava daśatītyabhiprāyeṇa ।
tena yadāhuḥ'vṛttānurodhāttvadadharapāṭalamiti na kṛtam' iti, tadasadeva; daśatītyāsvādayati avicchinnaprabandhatayā, na tvaudarikavatparaṃ bhuṅkte; api tu rasajño ati tatprāptivadeva rasajñatāpyasya tapaḥ eveti ।
anurāgiṇaśca pracchannasvābhiprāyakyāpanavaidagdhyacāṭuviracanātmakavibhāvoddīpanaṃ vyaṅgyam ।
bālapriyā kṛtam ।
kuta ityata āhasamāsa iti ।
asamāse vigalitatayā pratīyeta na pratīyatām' iti kvacit granthe pāṭhaḥ ।
samāse yuṣmatpadasyādharapadena samāse sati ।
yuṣmadartha iti śeṣaḥ ।
vigalitatayā pṛthaktayā na pratīyetetyarthaḥ ।
nanu prādhānyena pratītaye vyastatayoktirāvaśyakītyāyātam ।
sā kimarthetyatrāhatevetyādi ।
tavetyasya daśanakriyayāpyanvayābhiprāyeṇetyarthaḥ ।
bhinnamityanena sambandhaḥ ।
ayambhāvaḥyathā aaruṇayā piṅgākṣye'tyādau vaidikavākye gavādyanvitasyāruṇyādessādhyatādisambandhena krayaṇādau ।
yathā vā adhanavān sukhī'tyādilaukikavākye matubādyarthānvitasya dhanādeḥ prayojyatvādi sambandhena sukhādau cānvayaḥ, tathātrādharānvitasya tvatsambandhisvasya prayojyatvasambandhena bimbaphalakarmakadaśane apyanvayaḥ ।
yataḥ śukaśābako ayaṃ tvadadharāruṇyalābhasubhagambhāvukaṃ bimbaphalaṃ tvatsambandhitayā daśati, tvāmeva prādhānatayoddiśya daśatītyartho vivakṣitaḥ ।
atastaveti vyastatayā nirdiṣṭamiti ।
avicchinnetyādi ।
āsvādayatītyanena sambandhaḥ ।
niravaśeṣeṇopabhoge sati hi prabandavicchedo bhavettathā netyarthaḥ ।
audarikavaditi ।
sa hi rasāsvādavārtānabhijño niravaśeṣameva bhojyadravyaṃ bhuṅkte ।
atreti ।
rasāsvādanakriyāyāmityarthaḥ ।
tatprāptivat tathāvidhabimbaphalaprāptivat ।
uciteti ।
ucite kāle lābhaḥ bimbaphalatadāsvādalābhaḥ tapasa eva taporūpahetoreva ।
itītyasyāpi vyaṅgyamityanenānvayaḥ ।
pracchanneti ।
locanam atra ca traya eva vyāpārāḥabhidhā tātparyaṃ dhvananaṃ ceti ।
mukhyārthabādhādyabhāve madhyamakakṣyāyāṃ lakṣaṇāyāstṛtīyasyā abhāvāt ।
yadi vākasmikaviśiṣṭapraśnārthānupapattermukhyārthabādhāyāṃ sāddaśyāllakṣaṇā bhavatu madhye ।
tasyāstu prayojanaṃ dhvanyamānameva, tatturyakakṣyāniveśi, kevalaṃ pūrvatra lakṣaṇaiva pradhānaṃ dhvananavyāpāre sahakāri ।
iha tvabhidhātātparyaśaktī ।
vākyārthasaundaryādeva vyaṅgyapratipatteḥ kevalaṃ leśena lakṣaṇāvyāpāropayogo apyastītyuktam ।
asaṃlakṣyakramavyaṅgye tu lakṣaṇāsamunmeṣamātramapi nāsti ।
asaṃlakṣyatvādeva kramasyeti vakṣyāmaḥ ।
tena dvitīye api bhede catvāra eva vyāpārāḥ ।।

bālapriyā pracchannoyaḥ svābhiprāyo adharāsvādalipsātmakaḥ, tasya khyāpanārthaṃ yadvaidagdhyena aucityāparityāgena cāṭuviracanaṃ uktarūpaṃ tadātmakaṃ taddvārakaṃ vibhāvasya ratyālambanabhūtasya taruṇīlakṣaṇasya uddīpanaṃ svābhiprāyānuguṇatayā abhilāṣotpādanamityarthaḥ ।
vyaṅgyamiti ।
asmin śloke prādhānyena vyaṅgyamityarthaḥ ।
yadi vā athavā ।
ākasmiketi ।
ākasmikaḥ asambhāvitaḥ ityanupapattau hetuḥ ।
viśiṣṭaḥ śukakartṛkatapaścaraṇadeśādirūpaśca yaḥ praśnārthaḥ tasyānupapatterityarthaḥ ।
sādṛśyāllakṣaṇeti ।
asau śukaśābaka ityanena kāmukaḥ kaścidyuvā adharapāṭalaṃ bimbaphalaṃ daśatītyanenādharāsvādanādikañca sāddaśyāllakṣyata iti bhāvaḥ ।
dhvanyamānameva taditi ।
tat pracchannetyādipūrvoktam ।
uktayorvaśeṣamāhakevalamityādi ।
pūrvatra suvarṇetyādyudāharaṇe ।
pradhānamityanenatarayorleśatassahakāritvamastīti darśitam ।
iheti ।
śikhariṇītyādāvityarthaḥ ।
śaktīti ।
pradhāne iti vipariṇāmenānuṣaṅgaḥ atra hetumāhavākyārtheti ।
etāvatā lakṣaṇāyā nākiñcitkaratvamityāhaleśenetyādi ।
ityuktamiti ।
ayadive' tyādigranthenoktamityarthaḥ ।
nanvevaṃrītyā vivakṣitānyaparavācye sarvatrāpi kiṃ lakṣaṇāsti? netyāha
asaṃlakṣyeti ।
asaṃlakṣyatvādeveti ।
kramasyāsaṃlakṣaṇe mukhyārthabādhādisphuraṇasya lakṣaṇāhetorasambhavāditi bhāvaḥ ।
yadiveti prastutaṃ pakṣamupasaṃharititeneti ।।

ata eveti ।
yasmāt dvitīye api prabhede śikhiriṇītyādau kvaciccatvāro vyāpārāḥ tasmādevetyarthaḥ ।
tatra bhaktirūpāyā lakṣaṇāyā abhāve bhakterdhvanitvaśaṅkāparihārayostadānantaryaṃ tattadaśliṣṭaṃ syāditi bhāvaḥ ।
abhaktyā bibhartī'yādeḥ asā tu syādupalakṣaṇa'mityantagranthasya bhāvaṃ pradarśayannavatārayatiayaṃ bhāva ityādi ।
itīti ।
ityanayorityarthaḥ ।
yadapyuktaṃ bhaktirdhvaniriti, tatpratisamādhīyate

bhaktyā bibharti naikatvam rūpa-bhedād ayaṃ dhvaniḥ ।

bhaktyā bibharti naikatvaṃ rūpabhedādayaṃ dhvaniḥ ayamuktaprāro dhvanirbhaktyā naikatvaṃ bibharti bhinnarūpatvāt ।
vācyavyatiriktasyārthasya vācyavācakābhyāṃ tātparyeṇa prakāśaṃ yatra vyaṅgyaprādhānye sa dhvaniḥ ।
upacāramātraṃ tu bhaktiḥ ।
locanam prathamaṃ pakṣaṃ nirākaroti bhaktyā bibhartiti ।
uktaprakāra iti pañcasvartheṣu yojyamśabde arthe vyāpāre vyaṅgye samudāye ca ।
rūpabhedaṃ darśayituṃ dhvanestāvadrūpamāhavācyeti ।
tātparyeṇa viśrāntidhāmatayā prayojanatveneti yāvat ।
prakāśanaṃ dyotanamityarthaḥ ।
upacāramātramiti ।
upacāro guṇavṛttirlakṣaṇā ।
upacaraṇamatiśayito vyavahāra ityarthaḥ ।
mātraśabdenedamāhayatra lakṣaṇāvyāpārāttṛtīyādanyaścaturthaḥ prayojanadyotanātmā vyāpāro vastusthityā sambhavannapyanupayujyamānatvenānādriyamāṇatvādasatkalpaḥ ।
ayamarthaṃmadhikṛtya' iti bālapriyā paryāyavaditi ।
indraḥ śakra ityādiparyāyaśabdavācyayorivetyarthaḥ ।
tādrūpyamaikyam ।
pṛthivītvamivetyādi ।
yathā pṛthavītvaṃ pṛthivyā jalādivyāvartakadharmarūpatvena lakṣayaṃ, tathā bhaktiḥ kiṃ dhvanerlakṣaṇamityarthaḥ ।
utetyādi ।
kākavaddevadattagṛhamityatra yathā kākassambhavamātrāt kadācitsatvamātrema devadattagṛhasyopalakṣaṇaṃ, tathā bhaktiḥ kiṃ dhvanerupalakṣaṇamityarthaḥ ।
aayaṃ dhvaniḥ bhaktyekatvamaikyanna bibhartī'ti kārikāyāmanvayaḥ ।
śabda ityādisaptamyantapañcakasya aartheṣvi'tyanena sambandhaḥ ।
atātparyeṇe'tyetadvyācaṣṭeviśrāntīti ।
guṇavṛttau lakṣaṇāyāñca kathamupacāraśabdapravṛttirityata āhaupacaraṇamiti ।
yasminnarthe yasya śabdasya vyavahāraḥ prasiddhaḥ, tamatilaṅdhya tatsambaddhe anyasminnarthe tasya śabdasya vyavahāro atiśayito vyavahāraḥ ।
aupacāramātram' iti mātraśabdaprayojanamāha-mātraśabdenetyādi ।
yatreti ।
parimlānamitayādyudāharaṇeṣvityarthaḥ ।
prayojanetyādi ।
tatra hi vadatītyasya sāddaśyānnimittādgamayatītyarthe lakṣaṇā, tasyāḥ prayojanaṃ santāpasya sphuṭatayā pratipattiriti dhvananavyāpāro mukhyavṛttiparityāgānyathānupapattirūpayā vastusthityā sambhavannapītyarthaḥ ।
anupayujyamānatvenetyādi ।
tatprayojanasya cārutvaviśeṣābhāvāditi bhāvaḥ ।
nanu prayojanaviṣayatvādeva tasyādriyamāṇatvamavaśyambhāvīti kathamasatkalpatvamiti śaṅkāyāṃ tadvyāpāraviṣayasya na mukhyaṃ prayojanatvaṃ tallakṣaṇāsamanvayāt, kintva mukhyameveti pradarśayituṃ nyāyasūtrakāroktaṃ mukhyaprayojanalakṣaṇamāha-yamiti ।
ayamarthamadhikṛtya pravartate tatparayojanaṃ' iti sūtram ।
mā caitatsyādbhaktirlakṣaṇaṃ dhvanerityāha

ativyāpter athāvyāpter na cāsau lakṣyate tayā ।।

dativyāpterathāvyāpterna cāsau lakṣyate tayā ।।

naiva bhaktyā dhvanirlakṣyate ।
katham? ativyāptekhyāpteśca ।
tatrātivyāptirdhvanivyatirikte api viṣaye bhakteḥ sambhavāt ।
yatra hi vyaṅgyakṛtaṃ mahatsauṣṭavaṃ nāsti tatrāpyupacaritaśabdavṛttyā prasidydhanurodhapravartitavyabahārāḥ locanam hi prayojanalakṣaṇam ।
tatrāpi lakṣaṇāstīti kathaṃ dhvananaṃ lakṣaṇā cetyekaṃ tattvaṃ syāt ।
dvitīyaṃ pakṣaṃ dūṣayatiativyāpteriti ।
asāviti dhvaniḥ ।
tayeti bhaktyā ।
nanu dhvananamavaśyambhāvīti kathaṃ tadvyatirikto asti viṣaya ityāhamahatsauṣṭhavamiti ।
ata eva prayojanasyānādaraṇīyatvādvyañjakatvena na kṛtyaṃ kiñciditi bhāvaḥ ।
mahadgrahaṇena guṇamātraṃ tadbhavati ।
yathoktm'samādhiranyadharmasya kvāpyāropo vivakṣita' iti darśayati ।
nanu prayojanābhāve kathaṃ tathā vyavahāra ityāhaprasiddhyanurodheti ।
paramparayā tathaiva prayogāt ।
bālapriyā tatrāpīti ।
tāddaśodāharaṇeṣvapītyarthaḥ ।
lakṣaṇāstīti ।
ayaṃ bhāvaḥyadi bhaktirdhvaniścaikaṃ tatvaṃ syāttadā hyudāhṛte viṣaye dhvanisadbhāvo lakṣaṇāyā abhāvo vā syāt ।
na caitadubhayamapi ।
tena lakṣaṇātmi kāyā bhakterdhvaniviviktasvarūpatvaniścayānnaikatvaśaṅkāvakāśa itīmamarthandarśayituṃ mātragrahaṇamiti ।
dvitīyaṃ pakṣamiti ।
abhaktirdhvanerlakṣamam' iti pakṣamityarthaḥ ।
vṛttau amā caitadi'tyādeḥ bhaktirdhvaniścaikaṃ tatvamityetanmāstu ।
bhaktirdhvanerlakṣaṇamastviti śaṅkāyāmāhetyarthaḥ ।
ayatra hī'tyādigranthamavatārayatinanvityādi ।
dhvananamavaśyambhāvīti ।
lakṣaṇāyāmiti śeṣaḥ ।
tātparyamāhaata evetyādi ।
ata eva mahataḥ sauṣṭavasyābhāvādeva ।
vyañjakatvena vyañjanavyāpāreṇa ।
na kṛtyaṃ kiñciditi ।
vyañjanasya sadbhāvamātranna dhvanivyavahāre prayojakaṃ, kintu cārutvātiśayaśālitvameva ।
taccātra nāstīti na dhvanivyavahāraviṣayatvamiti bhāvaḥ ।
guṇamātramiti ।
bandhasya kaścana guṇa evetyarthaḥ ।
taditi ।
vyañjakatvamityarthaḥ ।
abhavatī'ti adarśayatī'tyanvayaḥ ।
mahatpadena vyaṅgyakṛtakiñcitsauṣṭhavasya pradarśanāditi bhāvaḥ ।
samādhiriti ।
samādhistannāmā guṇaḥ ।
anyasyāprastutasya yo dharmastasya ।
kvāpi prastute vastuni ।
akumudāni nimīlantī'tyādīnyasyodāharaṇāni ।
aprasiddhyanurodhe'tyatra prakṛṣṭā siddhiḥ prasiddhiḥ, siddhirnāma vyavahārasya prayogamārgādhirohaḥ, tasya prakarṣaścāvicchinnapāramparyāgatatvamityāśayena prasiddhipadārthamāhaparamparayeti ।
kavayo dṛśyante ।
yathā parimlānaṃ pīnastanajadhanasaṅgādubhayata- stanormadhyasyāntaḥ parimilanamaprāpya haritam ।
idaṃ vyastanyāsaṃ ślathabhujalatākṣepavalanaiḥ kṛśāṅgyāḥ santāpaṃ vadati bisinīpatraśayanam ।।
tathā cumbijjai asahuttaṃ avarundhijjai sahassahuttammi ।
viramia puṇo ramijjai pio jaṇo ṇatthi punaruttam ।।
(śatakṛtvo avarudhyate sahasrakṛtvaḥ cumbyate ।
viramya punā ramyate priyo jano nāsti punaruktam ।।
iti cchāyā) tathā
kuviāo pasannāo oraṇṇamuhīo vihasamāṇāo ।
jaha gahio taha hiaaṃ haranti ucchintamahilāo ।।
locanam vayaṃ tu brūmaḥprasiddhiryā prayojanasyānigūḍhatetyarthaḥ ।
uttānenāpi rūpeṇa tatprayojanaṃ cakāsannigūḍhatāṃ nidhānavadapekṣata iti bhāvaḥ ।
vadatītyupacāre hi sphuṭīkaraṇapratipattiḥ prayojanam ।
yadyagūḍhaṃ svaśabdenocyeta kimacārutvaṃ syāt? gūḍhatayā varṇane vā kiṃ bālapriyā paramatarītyā prasiddhiśabdaṃ vyākhyātumupakramatevayantviti ।
prasiddhiḥ prayojanasya prakarṣeṇa prakaṭatayā siddhiḥ pratītiḥ; dhvananātiriktavyāpāraviṣayatvayogyatayā sphujatarāvabhāsamānatvamiti yāvat ।
tadanurodhena tadviparītadhvananavyāpāraviṣayatvānarhatayā tadanurodhenaiva ।
pravartito vyavahāro yairityarthamabhipretya vyacaṣṭeprasiddhiryeti ।
prayojanasya anigūḍhatā prakaṭatā yā, sātra prasiddhiśabdārthaḥ; na tu pūrvokta iti bhāvaḥ ।
nanu dhvanisthale api prayojanasya sphuṭāvabhāsamānatvādanigūḍhatvaṃ samānamiti śaṅkāyāṃ viśeṣamāhauttānenetyādi ।
tat prayojanaṃ dhvanisthalīyaṃ prayojanam ।
uttānena sphuṭāvabhāsamānena ।
arūpeṇa cakāsadapī'ti yojanā ।
prakaśamānamapītyarthaḥ ।
nigūḍhatāṃ nitarāṃ sphuṭavyavahāradaśānāvirbhāvicārutvasampādinīṃ gopyamānatāmityarthaḥ ।
nidhānavat nidhivat apekṣate ।
avadatī'tyādau ca naivamityāha-vadatītyādi ।
sphuṭītyādi ।
atadrūpaṃ prayojanamagūḍhaṃ sat svaśabdenocyeta yadī'tyanvayaḥ ।
sphuṭaṃ tatsantāpaṃ gamayatītyādi nirdiśyeta yadītyarthaḥ ।
gūḍhatayā varṇaneveti ।
akṛśāṅgyāssantāpaṃ tathā
ajjāeṃ pahāro ṇavaladāe diṇṇo pieṇa thaṇavaṭṭe ।
miuo vi dūsaho vvia jāo hiae savattīṇam ।।
(bhāryāyāḥ prahāro navalatayā dattaḥ priyema stanapṛṣṭhe ।
mṛduko api duḥsaha iva jato hṛdaye sapatnīnām ।।
iti, cchāyā ) locanam cārutvamadhikaṃ jātam? anenaivāśayena vakṣyatiyata uktyantareṇāśakyaṃ yaditi ।
avarundhijjai āliṅgyate ।
punaruktamityanupādeyatā lakṣyate, uktārthasyāsambhavāt ।
kupitāḥ prasannā avaruditavadanā vihasantyaḥ ।
yathā gṛhītāstathā hṛdayaṃ haranti svairiṇyo mahilāḥ ।।
atra grahaṇenopādeyatā lakṣyate ।
haraṇena tatparatantratāpattiḥ ।
tathāajjeti kaniṣṭhabhāryāyāḥ stanapṛṣṭhe navalatayā kāntenocitakrīḍāyogena mṛduko api prahāro dattaḥ sapatnīnāṃ saubhāgyasūcakaṃ tatkrīḍāsaṃvibhāgamaprāptānāṃ hṛdaye bālapriyā vadatī'tyādivarṇana ityarthaḥ ।
kimiti ubhayatra niṣedhe ।
gūḍhatayā varṇanamātraṃ na dhvanivyavahāre prayojakaṃ, kintu svaśabdavācyāvasthānudbhinnacārutvāntarakāri gūḍhatayā varṇanameva, yathā asuvarṇapuṣpām' ityādau ।
avadatī'tyādau tu gūḍhatvenāgūḍhatvena vā varṇane api cārutvaviśeṣasyakasyacidanupalambhāttadvaiparītyamiti bhāvaḥ ।
uktamarthaṃ vakṣyamāṇakārikayā saṃvādayatianenaiveti ।
parimlānamiti ।
ratnāvalyāṃ nāyakasyoktiḥ ।
ubhayataḥ dvayorbhāgayoḥ kṣepā śayyāprānteṣu nipātanāni valanāni vivartanāni ca ।
pīnetyādihetuḥ mlānimādikāryadarśanenānumāyoktaḥ ।
atra śayanasyācetanasya mukhyārthavacanakartṛtvānvayānupapatyā mukhyārthabādhena jñāpanaṃ sāddaśyāllakṣyate, sphuṭīkaramapratipattiśca prayojanamuktam ।
cumbyata iti ।
nāyikayeti śeṣaḥ ।
priyo janaḥ śatakṛtvaścumbyata ityādyanvayaḥ ।
nāsti punaruktamiti ।
cumbanādeḥ punaruktatvannāstītyarthaḥ ।
atra cumbanādau punarvacanarūpamukhyārthasya bādhāllakṣaṇetyāhapunaruktamityādi ।
uktārthasyeti ।
vacanarūpārtasyetyarthaḥ ।
atra prayojanamadhikaphalaśālitvarūpaṃ, tacca pūrvavannādarāspadamiti bodhyam ।
kupitā iti ।
agṛhītā' ityatra puruṣeṇeti śeṣaḥ ।
atra gṛhītā harantī'tyanayormukhyārthayorupādānaharamayorasambhavādāhagrahaṇenetyādi ।
atrātmasātkaraṇamatyantaṃ vaivaśyañca krameṇa lakṣaṇayoḥ prayojanam ।
tadapi pūrvavanna ślādhyam ।
uciteti ।
tathā parārthe yaḥ pīḍābhanubhavati bhaṅge api madhuro yadīyaḥ sarvoṣāmiha khalu vikāro apyabhimataḥ ।
na samprāpto vṛddhiṃ yadi sa bhṛśamakṣetrapatitaḥ kimikṣordeṣo asau na punaraguṇāyā marubhuvaḥ ।।
ityatrekṣupakṣe anubhavatiśabdaḥ ।
na caivaṃvidhaḥ kadācidapi dhvanerviṣayaḥ ।
locanam duḥsaho jātaḥ, mṛdukatvādeva ।
anyasya datto mṛṭuḥ praddāro anyasya ca sampadyate ।
dussahaśca mṛdurapīti citram ।
dānenātra phalavattvaṃ lakṣyate ।
tathāparortheti ।
yadyapi prastutamahāpuruṣāpekṣayānubhavatiśabdo mukhya eva, tathāpyaprastute ikṣau praśasyamāne pīḍāyā anubhavanenāsambhavatā pīḍāvattvaṃ lakṣyate; tacca pīḍyamānatve paryavasyati ।
nanvastyatra prayojanaṃ tatkimiti na dhvanyata ityāśaṅkyāhana caivaṃvidha iti ।।

bālapriyā ucito yaḥ krīḍāyogaḥ krīḍāprasaṅgaḥ, yadvāucitāyāṃ krīḍāyāṃ yo yogaḥ sambhavettena hetunā ।
datta iti sambandhaḥ ।
asapatnīnāṃ dussaho jāta' ityatra gamyaṃ hetuṃ viśeṣaṇadvārā darśayatisaubhāgyetyādyaprāptānāmityantena ।
saubhāgyasūcakatve hetundarśayatimṛdukatvādeneti mṛduko apītyapiśabdasūcitaṃ virodhaṃ viśadayatianyasyetyādi ।
ekasya datto anyasya sampadyata ityekaḥ, mṛdossusahatayā mṛdurapi dussaha ityanyaśca virodha ityarthaḥ ।
atra mukhyārthasya dānasya bādhātprahāro datta ityatra dānena dānasādhyaṃ phalavatvaṃ lakṣyata ityāhadānenetyādi ।
phalavatvamiti ।
kaniṣṭhabhāryāyāścaritārthatvamityarthaḥ ।
prayojanañca prahārasya sukhopabhogyatvam ।
tacca nādarāspadam ।
parārtha iti ।
ikṣuḥ parārthaṃ pīḍyate ।
mahāpuruṣaśca parārthaṃ pīḍāmanubhavati ।
ikṣurbhajyamāno api mādhuryavān ।
puruṣo api paruṣīkaraṇe satyapi anukūlasvabhāva eva ।
vikāro guḍādiḥ kopādiśca ।
vṛddhiḥ paripoṣo abhyudayaśca ।
akṣetramūṣarabhūmiranucitasthānañca ।
atrekṣupakṣe aanubhavatiśabda' iti vṛtyuktaṃ lākṣāṇikatvamupapādayatiyadyapītyādinā ।
anubhavanenāsambhavateti ।
anubhavanaṃ hi jñānaṃ mukhyārthabhūtaṃ taccekṣoracetanatvādasambhavadityarthaḥ ।
tacca pīḍāvatvañca ।
pīḍyamānatva iti ।
mardyamānatva ityarthaḥ ।
prayojanañca kaṣṭāvasthatvantadapi nādarāspadam ।
nanvityādi ।
dhvanyata iti ।
dhvanivyavahāraviṣaya ityarthaḥ ।
vṛttau aevaṃvidha' itir ।
iddaśamanādarapadaṃ prayojanamityarthaḥ ।
adhvanerviṣayaḥ' dhvanivyavahārasya viṣayaḥ ।।

yataḥ

ukty-antareṇāśakyaṃ yat tac cārutvaṃ prakāśayan ।
śabdo vyañjakatāṃ bibhrad dhvany-ukter viṣayībhavet ।।

uktyantaremāśakyaṃ yattaccārutvaṃ prakāśayan ।
śabdo vyañjakatāṃ bibhraddhvanyukterviṣayībhavet ।।

atra codāhṛte viṣaye novatyantarāśakyacārutvavyaktihetuḥ śabdaḥ ।
kuñca-

rūḍhā ye viṣaye anyatra śabdāḥ sva-viṣayād api ।
lāvaṇyādyāḥ prayuktās te na bhavanti padaṃ dhvaneḥ ।।

rūḍhā ye viṣaye anyatra śabdāḥ svaviṣayādapi ।
lāvaṇyādyāḥ prayuktāste na bhavanti padaṃ dhvaneḥ ।।

teṣu copacaritaśabdavṛttirastīti ।
tathāvidhe ca viṣaye kvacitsambhavannapi locanam yata uktyantareṇeti ।
uktyantareṇa dhvanyatiriktena sphuṭena śabdārthavyāpāraviśeṣeṇetyarthaḥ ।
śabda iti pañcasvartheṣu yojyam ।
dhvanyukterviṣayībhaveditidhvaniśabdenocyata ityarthaḥ ।
udāhṛta iti ।
vadatītyādau ।।

evaṃ yatra prayojanaṃ sadapi nādarāspadaṃ tatra ko dhvananavyāpāra ityuktvā yatra mūlata eva prayojanaṃ nāsti, bhavati copacārastatrāpi ko dhvananavyāpāra ityāhakiñceti ।
lāvaṇyādyā ye śabdāḥ svaviṣayāllavaṇarasayuktatvādeḥ svārthādanyatra hṛdyatvādau rūḍhā; bālapriyā auktvantareṇe'tyatra uktiśabdo vyāpāravāco, antaraśabdaśca dhvanyapekṣayānyavācītyāhadhvanyatiriktenetyādi ।
sphuṭena vyavahārabhūmiṣu prasiddhena ।
aśabdo vyañjakatā'mityatratyaśabdapadārthamāha-pañcasviti ।
śabdyate abhidhīyata iti vācyaḥ, śabdyate aneneti vācakaḥ, śabdyate vyajyata iti vyaṅgyaḥ, śabdanamiti vyāpāraḥ ।
uktacatuṣṭayacayatvātsamudāyaścātra śabdapadārtha ityarthaḥ ।
udāhṛte viṣaya ityasya vivaraṇamvadatītyādāviti ।।

mūlata evetyādi ।
dhvanau tāvat prayojanaṃ tasyādarāspadatvañceti dvayamapekṣitaṃ, tayormūlabhūtaṃ prayojanameva nāstītyarthaḥ ।
svaviṣayaśabdena svamukhyārtho vivakṣita ityāhalavaṇetyādi ।
rūḍhatvoktiḥ prayojanābhāvaprakaṭanārthetyāharūḍhatvadeveti ।
vyavadhānamantareṃṇa svārthasamarpakatvaṃ hi rūḍhatvaṃ, tadiha mukhyārthabādhatadyogaprayojanatrayasānnidhyāpekṣaṇarūpavyavadhānaśūnyatvaṃ rūḍhaśabdena darśitamiti prayojanarāhityamatra vyavatiṣṭhata evetyarthaḥ ।
dhvanivyavahāraḥ prakārantareṇa pravartate ।
na tathāvidhaśabdamukhena ।
locanam rūḍhatvādeva tritayasannidhyapekṣaṇavyavadhānaśūnyāḥ ।
yadāha nirūḍhā lakṣaṇāḥ kaścitsāmarthyadabhidhānavat ।
iti ।
te tasmin svaviṣayādanyatra prayuktā api na dhvaneḥ padaṃ bhavanti; na tatra dhvanivyavahāraḥ ।
upacaritā śabdasya vṛttirgoṇī; lākṣaṇikā gṛhyante ।
lomnāmanugatamanulomaṃ mardanam ।
kūlasya pratipakṣatayā sthitaṃ strotaḥ pratikūlam ।
tulyaguruḥ sabrahmacārī iti mukhyo viṣayaḥ ।
anyaḥ punarupacarita eva ।
na cātra prayojanaṃ kiñciduddiśya lakṣaṇā pravṛtteti na tadviṣayo dhvananavyavahāraḥ ।
bālapriyā nirūḍhā iti ।
kāñcillakṣaṇāḥ ।
sāmarthyat niyamena prayogasāmarthyāt abhidhānavadbhavanti ।
aprayuktā' ityādikārikāṃśamanuṣaṅgeṇa vyācaṣṭete tasminnityādi ।
ateṣu copacaritaśabdavṛtti'riti granthaṃ vyācaṣṭeupacaritetyāda ।
alāvaṇyādyā' ityatrādipadārthamāhaādītyādi ।
anya iti ।
anurodhī virodhī tulya iti lokaprasiddho artha ityarthaḥ ।
atathāvidha' ityādi amukhene'tyantaṃ vṛttigranthaṃ śaṅkāsamādhānābhyāṃ vivṛṇoti-nanvityādi ।
pustake dṛśyamānāyā adevaḍi'tyādigāthāyā granteṣu tatra tatrākṣarabhedā dṛśyante ।
ataścāsyāḥ svarūpaṃ chāyāṃ ca niścetuṃ na śaknomi ।
sahṛdayā niścinvantu ।।
apriyatamāmukhasyaive'ti apriyatamasyaive'ti ca pāṭhaḥ ।
vyañjakatvenaiveti ।
arthagatavyañjanavyāpāreṇaivetyarthaḥ ।
ana tathāvidhe'tyādikaṃ vyācaṣṭena tūpacariteti ।।

aapice'tyādigranthamavatārayiṣyannuktamanuvadatievamityādi ।
teneti ।
uktavyāptyabhāvenetyarthaḥ ।
api ca

mukhyāṃ vṛttiṃ parityajya guṇa-vṛttyārtha-darśanam ।
yad uddiśya phalaṃ tatra śabdo naiva skhalad-gatiḥ ।।

mukhyāṃ vṛttiṃ parityajya guṇavṛttyārthadarśanam ।
yaduddiśya phalaṃ tatra śabdo naiva skhaladgatiḥ ।।

locanam tadā bhaktisannidhau sarvatra dhvanivyavahāraḥ syādityativiyāptiḥ ।
abhyupagabhyāpi brūmaḥbhavatu yatra yatra bhaktistatra tatra dhvaniḥ ।
tathāpi yadviṣayo lakṣaṇāvyāpāro na tadviṣayo dhvananavyāpāraḥ ।
na ca bhinnaviṣayayodharmadharmibhāvaḥ ।
dharma eva ca lakṣaṇabhityucyate ।
tatra lakṣamā tāvadamukhyārthaviṣayo vyāpāraḥ ।
dhvananaṃ ca prayojanaviṣayam ।
na ca tadviṣayo api dvitīyo lakṣaṇāvyāpāro yuktaḥ, lakṣamāsāmagṇyabhāvādityabhiprāyeṇāhaapi cetyādi ।
mukhyāṃ vṛttimabhidāvyāpāraṃ parityajya parisamāpya guṇavṛttyā lakṣaṇārūpayārthasyāmukhyasya darśanaṃ pratyāyanā, sā yatphalaṃ karmabhūtaṃ prayojanarūpamuddiśya kriyate, tatra bālapriyā ityativyāptiriti ।
evaṃrūpātiprasaṅga ityarthaḥ ।
ukteti śeṣaḥ ।
vadatītyādau lāvaṇyādiśabde ca bhaktessatve api dhvanyabhāvasya darśitatvādityarthaḥ ।
kimabhyupagamyate, kimucyata ityatra krameṇobhayamāhabhavatvityādi ।
bhinna viṣayakatvamupapādayatitatretyādi ।
amukhyeti ।
amukhyārtho gaṅgādiśabdasya tīrādiḥ ।
prayojaneti ।
gaṅgādigataśaityapāvanatvādītyarthaḥ ।
tadviṣayo apīti ।
prayojanaviṣayako apītyarthaḥ ।
lakṣaṇāsāmagrīti ।
bādhādītyarthaḥ ।
nanvabhidhāmantarema lakṣaṇāvṛtterasambhavāttatparityāgaḥ kathamityataḥ parityajyeti padaṃ prakṛtānuguṇatayā vyācaṣṭeparisamāpyeti ।
na tadavadhīraṇamiha tatparityāgaḥ, kintu tadgocarārthāṅgīkārapūrvakaṃ tadatilaṅghanarūpameva taddvārakamarthāntarabodhanārthaṃ dhāvanamityarthaḥ ।
phalamityatra dvitīyārthamāhakarmeti ।
phalapadārthamāhaprayojanarūpamiti ।
kriyata iti śeṣapūraṇam ।
tatra hi cārutvatiśayaviśiṣṭārthaprakāśanalakṣame prayojane kartavye yadi locanam prayojane tāvaddvitīyo vyāpāraḥ ।
na cāsau lakṣaṇaiva; yataḥ skhalantī bādakavyāpāreṇa vidhurīkriyamāṇā gatiravabodhanaśaktiryasya śabdasya tadīyo vyāpāro lakṣaṇā ।
na ca prayojanamavagamayataḥ śabdasya bādhakayogaḥ ।
tathābhāve tatrāpi nimittāntarasya prayojanāntarasya cānveṣaṇenānavasthānāt ।
tenāyaṃ lakṣaṇalakṣaṇāyā na viṣaya iti bhāvaḥ ।
darśanamiti ṇyanto nirdeśaḥ ।
kartavya iti ।
avagamayitavya ityarthaḥ ।
amukhyateti ।
bālapriyā atetra'tyasya vyākhyānaṃprayojana iti ।
tāvaditi sampratipattau ।
dvitīya iti ।
amukhyārthaviṣayavyāpārādanya ityarthaḥ ।
vyāpāra iti ।
avaśyamabhyupeya iti śeṣaḥ ।
tarhi tadviṣayo api lakṣaṇāvyāpāro abhyupeyatāmityatrāhana ceti ।
asāviti ।
dvitīyo vyāpāra ityarthaḥ ।
anaca lakṣaṇaive'tyatra hetutvena kārikāntyapādaṃ pāta yatiyata iti ।
tathā ca anaiva skhaladgati'rityanena lakṣaṇāyā abhāvaḥ pratipādyata iti bhāvaḥ ।
bādhaketi ।
bādhakapramāṇavyāpāreṇetyarthaḥ ।
vidhurīkriyamāṇā kuṇṭhīkriyamāṇā ।
avabodhaneti ।
svārthabodhanetyarthaḥ ।
tadīya iti ।
tathāvidhaśabdasambandhītyarthaḥ ।
bhavatvevaṃ tataḥ kimata āhana ceti ।
avagamayata iti ।
avagamanakāla iti bhāvaḥ ।
śabdasyeti ।
taṭādyarthavṛttergaṅgādiśabdasyetyarthaḥ ।
bādhakayoga iti ।
ghoṣādipadāntarārthānvayāyogyārthakatvarūpabādhitārthakatvamityarthaḥ ।
abhyupagamyāpyāhatatheti ।
tathā bhāve bādhakayoge sati ।
tatrāpīti ।
prayojane bodhye apītyarthaḥ ।
nimitteti ।
sambandharūpanimittetyarthaḥ ।
anveṣaṇenānavasthānāditi ।
ana ca bādhakayoga'ityanenāsya sambandhaḥ ।
lakṣitena tīrādinā lakṣaṇayā prayojanarūpārthaḥ pratyāyyata iti kecit; tanmatannirākaroti-tenetyādi ।
tena bādhakayogābhāvena ।
ayamiti ।
prayojanarūpārtha ityarthaḥ ।
na viṣaya iti ।
kintvanya eva tadviṣaya iti bhāvaḥ ।
yathā"ā hanta kimidaṃ tanvi netrayoḥ śrāvaṇastava ।
śaratkapole grīṣmo aṅge śiśiro mukhapaṅkaje" ।।
iti ।
atra śrāvaṇādipadena varṣartvādikaṃ lakṣyate, tenāśrupātādikañja ।
ato lakṣitalakṣaṇāprayojanamatrotkaṇṭhātiśayaḥ ।
tatra śravamādipadenāśrupātādireva lakṣyata ityato lakṣitalakṣaṇāyā abhāvādayanna tadviṣaya ityartha iti kecit ।
adarśanaṃ pratyāyane'ti yadvyākhyātantadupapādayatidarśanamiti ।
avagamayitavya ityartha iti ।
acārutvātiśayaviśiṣṭārthalakṣaṇe prayojane' śabdasyāmukhyatā tadā tasya prayoge duṣṭataiva syāt ।
na caivam; locanam bādhakena vidhurīkṛtatetyarthaḥ ।
tasyeti śabdasya ।
duṣṭataiveti ।
prayojanāvagamasya sukhasampattye hi sa śabdaḥ prayujyate tasminnamukhyārthe ।
yadi ca asiṃho vaṭuḥ' iti śauryātiśaye apyavagamayitavye skhaladgatitvaṃ śabdasya tarhi tatparatītiṃ naiva kuryāditi kimarthaṃ tasya prayogaḥ ।
upacārema kariṣyatīti cettatrāpi prayojanāntaramanveṣyaṃ tatrāpyupacāra ityanavasthā ।
atha na tatra skhaladgatitvaṃ, tarhi prayojane avagamayitavye na lakṣaṇākhyo vyāpāraḥ tatsāmagryabhāvāt ।
na ca nāsti vyāpāraḥ ।
na cāsāvabhidhā, samayasya tatrābhāvāt ।
yadvyāpārāntaramabhidhālakṣaṇātiriktaṃ sa dhvananavyāpāraḥ ।
na bālapriyā iti pāṭhamabhipretyaivaṃ vyākhyātam ।
acārutvātiśayaviśiṣṭārthaprakāśanalakṣaṇa' iti pāṭhe tu kartavya ityasyotpādayitavye ityevārthaḥ ।
prayojane bodhye skhaladgatitvasya niṣedhānnāmukhyatāpadena tadeva vivakṣitamityāhabādhakenetyādi ।
nanūktarūpāmukhyatvābhyupagamaḥ kathaṃ duṣṭatvāpādakaḥ ।
duṣṭatvaṃ hi vyākaraṇasaṃskārarāhityādirūpamiti śaṅkāyāṃ pratipipādayiṣitārthapratītyajanakatvena vaiyarthyam; tadatra vavikṣitamityāhaprayojanetyādi ।
prayojanāvagamasya śauryātiśayāderbodhasya ।
sukhasampattaye sukhena jananāya ।
sa śabdaḥ siṃhādirllakṣakaśabdaḥ ।
tasminnamukhyārtha iti ।
vaṭvādyartha ityarthaḥ ।
kimatastatrāhayadi ceti ।
śauryeti ।
yathā vaṭau tatā śauryātiśaye apītyarthaḥ ।
tatpratītiṃ śauryātiśayapratītim kimarthamiti ।
tatprayogasya vaiyarthyāpāta ityarthaḥ ।
atha prayojane dhvananavyāpāraṃ vyavasthāpayiṣyan uktamevārthaṃ śaṅkāparihārābhyā pradarśayannāhaupacāreṇetyādi ।
akariṣyatī'tyatra atatpratītiṃ tasya prayoga' iti cānuṣajyate ।
tatrāpīti ।
śauryātiśaye api lakṣye satītyarthaḥ ।
prayojanāntaramanviṣyamiti ।
lakṣaṇāyāḥ prayojananiyatatvenānyatprayojanaṃ kiñcideṣitavyamityarthaḥ ।
tatrāpīti ।
tasmin prayojane api upacāre pūrvavadaṅgīkārye tatrāpyanyadevaṃ tatrāpyanyadityanavasthā mūlakṣayakāriṇī syādityarthaḥ ।
ataḥ skhaladgatitvābhyupagamo na yukta iti bhāvaḥ ।
nanu mā bhūtskhalidagatitvaṃ, tathāpi lakṣaṇāyā abhāvaḥ kuta ityata āhaathetyādi ।
vyañjanāṃ pariśeṣayitumāhana cetyādi ।
samayasyeti ।
saṅketasyetyarthaḥ ।
vakṣyamāṇaṃ vācakatvāśrayeṇa guṇavṛtteravasthānamupapādayiṣyannabhidhāśeṣatvaṃ lakṣaṇāyāstāvadupapādayatitenetyādi ।
tena yataḥ skhaladgateśśabdasya vyāpāro lakṣaṇā, tato hetoḥ ।
abhidhāpucchabhūtaiva alakṣaṇe'tyanenā ya sambandhaḥ ।
tasmāt

vācakatvāśrayeṇaiva guṇa-vṛttir vyavasthitā ।
vyañjakatvaika-mūlasya dhvaneḥ syāl lakṣaṇaṃ katham ।।

vācakatvāśrayeṇaiva guṇavṛttirvyavasthitā ।
vyavañjakatvaikamūlasya dhvaneḥ syāllakṣaṇaṃ katham ।।

tasmādanyo dhvaniranyā ca guṇavṛttiḥ ।
avyāptirapyasya lakṣaṇasya ।
locanam caivamiti ।
na ca prayoge duṣṭatā kācit prayojanasyābidhnenaiva pratīteḥ ।
tenābhidhaiva mukhye arthe bādhakena pravivitsurnirudhyamānā satī acaritārthatvādanyatra prasarati ।
ata eva amukhyo asyāyamartha iti vyavahāraḥ ।
tathaiva cāmukhyatayā saṅgetagrahaṇamapi tatrāstītyabhidhāpucchabhūtaivalakṣaṇā ।।

upasaṃharatitasmāditi ।
yato abhidhāpucchabhūtaiva lakṣaṇā, tato hetorvācakatvamabhidhāvyāpāramāśritā tadbādhanenotthānāttatpucchabhūtatvāccha guṇavṛttiḥ gauṇalākṣaṇikakāra ityarthaḥ ।
sā kathaṃ dhvanervyañjanātmano lakṣaṇaṃ syāt? bhinnaviṣayatvāditi ।
etapasaṃharatitasmāditi ।
yato ativyāptiruktā tatprasaṅgena ca bhinnaviṣayatvaṃ tasmānārityarthaḥ ।
evam aativyāpteratāvyāpterna cāsau lakṣyate tayā' iti kārikāgatātivyāptiṃ vyākhyāyāvyāptiṃ vyācaṣṭeavyāptirapyasyeti ।
asya guṇavṛttirūpasyetyarthaḥ ।
bālapriyā kathamityatra abhidhaivetyādi ।
aabhidhaivānyatra prasaratī'tyanvayaḥ ।
abhidhā gaṅgādipadaniṣṭamabhidhāyakatvantadviśiṣṭaṃ gaṅgādipadaṃ vā ।
anyatra mukhyārthapravāhāderanyasmiṃstīrādau ।
anyatra prasaraṇe hetuḥacaritārthatvāditi ।
paryavasitaviśiṣṭārthapratītirūpasvakāryānupadhāyakatvādityarthaḥ ।
atrāpi hetumāhamukhye artha ityādi ।
amukhye arthe pravivitsuḥ bādhakena nirudhyamāne'ti sambandhaḥ ।
bādhakenetyanantaraṃ vidhurīkṛteti ca kvacit granthe pāṭhaḥ ।
ata eva uktādeva hetoḥ ।
amukhyo asyeti ।
yathā pravāhādikamuddiśya gaṅgādiśabdasyāyaṃ mukhyārtha iti vyavahāraḥ, tathā tīrādikamuddiśyāyamamukhyārtha iti ca vyavahāro astītyarthaḥ ।
tathā ca dvayorarthatvaṃ tulyaṃ mukhyatvāmukhyatvakṛta eva bheda iti bhāvaḥ ।
saṅketagrahaṇamapi samānamityāhatathaivetyādi ।
yathā mukhye arthe saṅketagrahaṇantathaiva ।
saṅketeti ।
na he śabdasya yaḥ kaścidevāṃmukhyo arthaḥ kintvayamartho asya śabdasyāmukhya iti niyata evetyatastathāvidhopadeśarūpasya ।
ayamartho asmācchabdādboddhavya iti icchārūpasya vā saṅketasya grahamamapītyarthaḥ ।
vistṛtamidaṃ kāvyaprakāśasaṅkete ।।

upasaṃharatitasmāditīti ।
tasmādityupasaṃharatīti ca pāṭhaḥ ।
tasmādityasiya kīrukayī sambandhaṃ darsayaṃstatpadaṃ vyācaṣṭeyata ityādi ।
vācakatvāśritatvaṃ tannibandhanatvādirūpaṃ iti darśayatitadityādi ।
guṇavṛttirityasya vyakhyānamgauṇetyādi ।
na hi dhvaniprabhedo vivakṣitānyaparavācyalakṣaṇaḥ ।
anye ca bahavaḥ prakārā bhaktyā vyāpyante; tasmādbhaktiralakṣaṇam ।
locanam yatra yatra dhvanistatra tatra yadi bhaktirbhavenna syādavyāptiḥ ।
na caivam; avivakṣitavācye asti bhaktiḥ asuvarmapuṣpāṃ ityādau ।
aśikhariṇi' ityādau tu sā katham ।
nanu lakṣaṇā tāvadgauṇamapi vyāpnoti ।
kevalaṃ śabdastamarthaṃ lakṣayitvā tenaiva saha sāmānādhikaraṇyaṃ bhajate-'siṃho baṭuḥ' iti ।
artho vārthāntaraṃ lakṣayitvā svavācakena tadvācakaṃ samānādhikaraṇaṃ karoti ।
śabdārthau vā yugapattaṃ lakṣayitvā anyābhyāmeva śabdārthābhyāṃ miśrībhavata ityevaṃ lākṣaṇikādgauṇasya bhedaḥ ।
yadāha-'gauṇe śabdaprayogaḥ, na lakṣaṇāyāma' iti, tatrāpi lakṣaṇāstyeveti sarvatra saiva vyāpikā ।
bālapriyā vṛttau ana hi vyāpyanta' ityanvayaḥ ।
tattātparyaṃ vivṛṇotiyatretyādi ।
aśikhariṇī'tyādāviti ।
vivakṣitānyaparavācya iti śeṣaḥ ।
sā kathamiti ।
bhaktirnnāstītyarthaḥ ।
tathā cāvyāptiriti bhāvaḥ ।
atha gauṇasthale api lakṣaṇāyāḥ prasaradvivakṣitānyaparavācyodāharaṇatvena pradarśite aśikhariṇī'tyādau sā pravartata eveti tatra tadabhāvābhidhānamasaṅgatamiti pūrvapakṣamabhyupetya tadanurodhenāpi vivakṣitānyaparavācyetyādigranthaṃ vyākhyāsyan śiṣyavyutpādanārthaṃ tatpūrvapakṣamupakṣipatinanvityādi ।
gauṇamapi asiṃho vaṭu'rityādisthalamapi ।
vyāpnotīti ।
lakṣaṇāsāmagrīsatvāditi bhāvaḥ ।
nanvevaṃ gauṇasya lākṣaṇikādbhedaḥ kuta ityata āha'kevalam' ityādinā abheda' ityantena ।
śabdaḥ siṃhādiśabdaḥ ।
tamarthe vaṭvādyartham ।
tenaiva vaṭvādyarthavācakavaṭvādiśabdenaiva ।
sāmānādhikaraṇyaṃ bhajate samānādhikaraṇo bhavati ।
śabdayossāmānādhikaraṇyannāma bhinnabhinnarūpeṃṇaikārthapratipādakatvam ।
lākṣaṇikāt gauṇasyāyaṃ viśeṣa iti bhāvaḥ ।
evamuttaratrāpi jñeyam ।
ārtho veti ।
arthaḥ siṃhādipadārthaḥ ।
arthāntaraṃ vaṭvādyātmakam ।
svavācakena siṃhādipadena ।
tadvācakaṃ vaṭvādiśabdam ।
śabdārthau veti ।
śabdārthau siṃhādiśabdastadarthaśca ।
taṃ vaṭvādyartham ।
anyābhyāṃ vaṭvādiśabdatadarthābhyām ।
atābhyām' iti pāṭhe apyayamevārthaḥ ।
miśrībhavata iti ।
miśrībhavanaṃ nāma śabdayorekadharmibodhakatvamarthayostvabhedenānvayitvam ।
uktārthopaṣṛmbhakamāhagauṇa ityādi ।
gauṇe gauṇasthale ।
śabdaprayogaḥ lakṣyavācakapadaprayogaḥ ।
yathā locanam sā ca pañcavidhā ।
tadyathāabhidheyena saṃyogāt; dvirephaśabdasya hi yo abhidheyo bhramaraśabdaḥ dvau rekau yasyeti kṛtvā tena bhramaraśabdena yasya saṃyogaḥ sambandhaḥ ṣaṭpadalakṣaṇasyārthasya so artho dvirephaśabdena lakṣyate, abhidheyasambandhaṃ vyākhyātarūpaṃ nimittīkṛtya ।
sāmīpyāt agaṅgāyāṃ ghoṣaḥ' ।
samavāyāditi sambandhādityarthaḥ ayaṣṭīḥ praveśaya' iti yathā ।
vaiparītyāt yathāśatrumuddiśya kaścidbravīti'kimivopakṛtaṃ na tena mama' iti ।
kriyāyogāditi kāryakāraṇabhāvādityarthaḥ ।
yathā-annāpahāriṇi vyavahāraḥ prāṇānayaṃ harati iti ।
evamanayā lakṣaṇayā pañcavidhayā viśvameva vyāptam ।
tathāhi'śikhariṇi' bālapriyā siṃho vaṭurityādau vaṭvādiśabdaprayogaḥ ।
na lakṣaṇāyāmiti ।
lakṣaṇāsthale lakṣyavācakapaprayogo netyarthaḥ ।
yatā agaṅgāyāṃ ghoṣa' ityādau na tīrādivācakapadaprayogaḥ ।
phalitamāhaiti tatrāpīti ।
itītyasyāheti pūrveṇāpi sambandhaḥ ।
tatrāpi gauṇasthale api ।
saiva lakṣaṇaiva ।
"abhidheyena saṃyogātsāmīpyātsamavāyataḥ ।
vaiparītyātkriyāyogāllakṣaṇā pañcadhā smutā" ।।
iti vacanaṃ khaṇḍaśa upādāya vyācaṣṭeabhidheyenetyādi ।
atra saṃyogapadena vācyavācakabhāvarūpassambandhaḥ, samavāyapadena taditara ādhārādheyabhāvarūpassārūpyādiśca vivakṣitaḥ ।
"abhidheyena sāmīpyātsārūpyādi"ti cātra pāṭho asti ।
sa eva bhāktamāhurityatra pūrvaṃ pradarśitaḥ ।
teneti ।
dvirephaśabdābhidheyabhūtenetyarthaḥ ।
ayasyārthasye'tyanvayaḥ ।
saṃyoga ityasya vyākhyānamsambandha iti ।
vācyavācakabhāvātmakassambandha ityarthaḥ ।
animittīkṛtya lakṣyata' iti sambandhaḥ ।
sambandhāditi ।
ādhārādheyabhāvarūpasambandhādityarthaḥ ।
kimivopakṛtamiti ।
atrāpakāro lakṣyata iti bhāvaḥ ।
yathā kāvyaprakāśe "upakṛtaṃ bahunāme"tyādi ।
prāṇāniti ।
prāṇaśabdenānnaṃ lakṣyata iti bhāvaḥ ।
viśvameveti ।
amukhyavyavahārabhūmipatitaṃ sarvamevetyarthaḥ ।
tathāhīti ।
tathācetyarthaḥ ।
nanvityādinā lakṣaṇāstītyantenoktaṃ pūrvapakṣamabhyupagamena locanam ityatrākasmikapraśanaviśeṣādibādhakānupraveśe sāddaśyāllakṣamāstyeva ।
nanvatrāṅgīkṛtaiva madhye lakṣaṇā, kathaṃ tarhyuktaṃ vivakṣitānyapareti? tadbhedo atra mukhyo asaṃlakṣyakramātmā vivakṣitaḥ ।
tadbhedaśabdena ca rasabhāvatadābhāsatatpraśamabhedāstadavāntarabhedāśca, na ca teṣu lakṣaṇāyā upapattiḥ ।
tathāhi-vibhāvānubhāvapratipādeke kāvye mukhye arthe tāvadbādhakānu praveśo apyasambhāvya iti ko lakṣaṇāvakāśaḥ? nanu kiṃ bādhayā, iyadeva lakṣaṇāsvarūpam'abhidheyāvinābhūtapratītirlakṣaṇocyate' iti ।
iha cābhidheyānāṃ vibhāvānubhāvādīnāmavinābhūtā rasādaya iti lakṣyante, vibhāvānubhāvayoḥ kāraṇakāryarūpatvāt, vyabhicāriṇāṃ ca tatsahakāritvāditi cetmaivam; dhūmaśabdāddhūme pratapanne hyagrismṛtirapi lakṣaṇākṛtaiva syāt, tato agneḥ śītāpanodasmṛtirityādiraparyavasitaḥ śabdārthaḥ syāt ।
dhūmaśabdasya svārthaviśrāntatvānna tāvati vyāpāra iti cet, āyātaṃ tarhi mukhyārthabādho lakṣaṇāyā jīvitamiti, sati tasminsvāthaviśrāntyabhāvat ।
na ca vibhāvādipratipādane bādhakaṃ kiñcidasti ।
bālapriyā pariharitinanvatrāṅgīkṛteti ।
aśakhariṇī'tyādau lakṣaṇāṅgīkāraḥ pūrva pradarśita evetyarthaḥ ।
pṛcchatikathantarhiti ।
vṛttau avivakṣitānyapare'tyuktaṃ kathaṃ saṅgacchata ityarthaḥ ।
lakṣaṇāyāṃ satyāṃ vācyasya vivakṣitatvāsambhavāditi bhāvaḥ ।
uttaramāhatadbheda iti ।
vṛttau vivakṣitānyaparavācyaśabdena tadavāntarabhedo mukhyo asaṃlakṣyakramo vivakṣita ityarthaḥ ।
tadbhedaśabdeneti ।
vṛttau atadbhedaprakārā' ityatra tadbhedaśabdenetyarthaḥ ।
tadavāntarabhedāśceti ।
śṛṅgārahāsyādayaścetyarthaḥ ।
atrāpi lakṣaṇā kinna syādata āhana ceti ।
anupapattiṃ vivṛṇotitathāhīti ।
bādhakānupraveśo apītyapiśabdaḥ prayojanasya samuccāyakaḥ ।
śaṅkatenanviti ।
kiṃ bādhayeti ।
asti vā nāsti veti cintitayā mukhyārthabādhayā kiṃ phalamityarthaḥ ।
iyadeveti ।
vakṣyamāṇamevetyarthaḥ ।
abhīti ।
abhidheyenāvinābhūtasya kenāpi sambandhena sambaddhasya pratītirjñānaṃ taddheturvā ।
itīti ।
iti bhaṭṭavārtikoktamityarthaḥ ।
pukṛte saṅgamayatiihetyādi ।
iha asaṃlakṣyakramavyaṅgye dhvanau ।
arasādayaḥ avinābhūtā iti hetorlakṣyanta' iti sambandhaḥ ।
avinābhāvamupapādayativibhāvetyādi ।
kāraṇetyādi ।
rasaṃ pratīti śeṣaḥ ।
samādhattemaivamiti ।
mukhyārthabādhaiva lakṣaṇābījamiti darśayiṣyannādāvatiprasaṅgamāhadhūmaśabdādityādi ।
agnītyādi ।
agnerdhūmāvinābhūtatvāditi bhāvaḥ ।
śabdārtha iti dhūmaśabdārtha ityarthaḥ ।
uktātiprasaṅgaṃ purvapakṣī pariharatidhūmaśabdasyetyādi ।
svārtheti ।
svārthe dhūmatve tadviśiṣṭe vā ।
vāśrāntatvāt paryavasitabodhanavyāpāratvāt ।
tāvati aganyādyarthe ।
tarhi jitamiti siddhāntyahaāyātamityādi ।
jīvitamiti ।
locanam nanvevaṃ dhūmāvagamanānantarāgnismaramavadvibhāvādipratipatyanantaraṃ ratyādicittavṛttipratipattarit śabdavyāpāra evātra nāsti ।
idaṃ tāvadayaṃ pratītisvarūpajño mīmāṃsakaḥ praṣṭavyaḥkimatra paracittavṛttimātre pratipattireva rasapratipattirabhimatā bhavataḥ? na caivaṃ bhramitavyam; evaṃ hi lokagatacittavṛttyanumānamātramiti kā rasatā? yastvalaukikacamatkārātmā rasāsvādaḥ kāvyagatavibhāvādicarvaṇāprāṇo nāsau smaraṇānumānādisāmyena khilīkārapātrīkartavyaḥ ।
kiṃ tu laukikena kāryakāraṇānumānādinā saṃskṛtahṛdayo vibhāvādikaṃ pratipadyamāna eva na tāṭasthyena pratipadyate, api tu hṛdayasaṃvādāparaparyāyasahṛdayatvaparavaśokṛtatayā bālapriyā bījamityarthaḥ ।
abījaṃ jīvitami' ca pāṭhaḥ ।
kuta ityatrāhasatītyādi ।
tasminniti ।
mukhyārthabādha ityarthaḥ ।
samāne api svārthābhidhānasāmarthye dhūmaśabdassvārthe viśrāmyati ।
agaṅgāyāṃ dhoṣa' ityatra gaṅgāśabdo netyatra mukhyārthabādha eva heturatasya eva lakṣaṇābījamityarthaḥ ।
tarhihāpi mukhyārthabādho lakṣaṇā ca syat netyāha - na ceti ।
prasaṅgādiniṣṭamāśabhaṅkatenanvevamityādi ।
vibhāvādipratītyanantarabhāvinī ratyādipratītirdhūmādipratītijanyāgnyādismṛtisamānaiveti sā śabdavyāpārajanyā na bhavati dūre tasyā vyañjanājanyatvamityarthaḥ ।
vimatā ratyādiptītirna śābdī, śabdajanyārthapratītijanyatvāt dhūmaśabdajanitārthapratītijanyāganyādismṛtivaditi prayogaḥ ।
kimatra parakīyaratyādicittavṛttipratīteḥśabdavyāpārājanyatvaṃ siṣādhayiṣitaṃ? kiṃvā rasapratīteḥ? ādye siddhasādhanam; dvitīye rasapratīteritarapratītivailakṣṇyena dṛṣṭāntābhāvo doṣa ityāśayena sopahāsaṃ pṛcchannāhaidamityādi ।
praśnaṃ vivṛṇoti-kimityādi ।
atreti ।
kāvya ityarthaḥ ।
na ceti ।
evaṃ bhramo na kartavya ityarthaḥ ।
kuta ityatrāhaevaṃ hītyādi ।
evaṃ laukikacittatavṛttipratītereva rasatvāṅgīkāre sati ।
mātramityanantaraṃ rasapratītiriti śeṣaḥ ।
kā rasateti ।
rasanīyatānimittako hi rasaśabdavyavahāraḥ ।
na cānumitirūpāyāḥ pratīteḥ rasanīyatvamasti vahnyādyanumitiṣvanupalambhādityarthaḥ ।
kā tarhi rasapratītirityata āhayastvityādi ।
alaukiketyanena laukikasukhāsvādo vyāvartyate ।
alaukikatve hetuṃ darśayaṃstasya kāraṇamāhakāvyeti ।
nāsāviti ।
asaurasāsvādaḥ ।
smaraṇānumānasāmyenetyasya khilīkāre anvayaḥ ।
laukikeneti loke bhavatetyarthaḥ ।
kāryeti ।
kāryaṃ vahnyāderdhūmādi, ratyādicittavṛtteḥ kaṭākṣādi ।
kāraṇaṃ vahnyādi, ratyādi cakāryeṇa yat kāraṇasyānumānaṃ, ādipadenārthāpattessaṅgrahaḥ ।
tene saṃskṛtahṛdaya ityanena tatsaṃskāro api pratipattuḥ rasapratītāvupayogīti darśitam ।
vibhāvādikamiti ।
pramadādikamityarthaḥ ।
pratipadyamāna eveti ।
kāvyānnāṭyādveti śeṣaḥ ।
tāṭasthyeneti ।
anyadīyatvenetyarthaḥ ।
na pratipadyata ityatrāpi vibhāvādikamityasya sambandhaḥ ।
kathantarhi tatprītirityata āhaapi tvityādi ।
hṛdayeti ।
locanam pūrṇībhaviṣyadrasāsvādāṅkurībhāvenānumānasmaraṇādisaraṇimanāruhyaiva tanmayībhavanocitacarvaṇāprāṇatayā ।
na cāsau carvaṇā pramāṇāntarato jātā pūrvaṃ, yenedānīṃ smṛtiḥ syāt ।
na cādhunā kutaścitpramāṇāntarādutpannā, alaukike pratyakṣādyavyāpārāt ।
ata evālaukika eva vibhāvādivyavahāraḥ ।
yadāha'vibhāvo vijñānārthaḥ loke kāraṇamevābhidhīyate na vibhāvaḥ ।
anubhāvo apyalaukika eva ।
ayadayamanubhāvayati vāgaṅgasattvakṛto abhinayastasmādanubhāva' iti ।
taccittavṛttitanmayībhavanameva hyanubhavanam ।
loko tu kāryamevocyate nānubhāvaḥ ।
ata eva parakīyā na cittavṛttirgamyata ityabhiprāyeṇa avibhāvānubhāvavyabhicārisaṃyogādrasaniṣpattiḥ' iti sūtre sthāyigrahaṇaṃ na kṛtam ।
tatpratyuta śalyabhūtaṃ syāt ।
sthāyinastu rasībhāva aucityāducyate, tadvi bālapriyā hṛdayasya saṃvādaḥ sammatiḥ, tadaparaparyāyaṃ yatsahṛdayatvaṃ tatparavaśīkṛtatayā tadbalādityarthaḥ ।
pūrṇīti ।
pūrṇībhaviṣyan yo rasāsvādastasya kalpataroścaturvargopāyavyutpattiphaliṣyato aṅkurībhāvena hetunetyarthaḥ ।
anumāneti ।
anumitismṛtyādyupāyaṃ vyāptijñānādikamanālambyaivetyarthaḥ ।
tanmayīti ।
sahṛdayānāṃ yattattaccittavṛttitanmayībhavanaṃ tasyocitā yā carvaṇā arthādvibhāvādeḥ tatprāṇatayā tadupayogitvenetyarthaḥ ।
sādhāraṇyeneti yāvat ।
vibhāvādikaṃ pratipadyata ityanuṣaṅgaḥ ।
vibhāvādīnāṃ sādhāraṇyena pratītāveva rasacarvaṇetyanyatra spaṣṭam ।
smṛtyādirūpatvannirākarotina cetyādi ।
ata eveti ।
rasapratīteralaukikatvādeva tatkāraṇeṣvalaukiko vibhāvādivyavahāra ityarthaḥ ।
yadāheti ।
muniriti śeṣaḥ ।
vibhāvo vijñānārtha iti ।
viśiṣṭatayā bhāvyante jñāyante sthāyivyabhicāriṇo aneneti vibhāvaḥ pramadodyānādiḥ ।
na khalvanubhāvādeva cittavṛtterviśiṣya jñānaṃ jāyate, bāṣpāderanubhāvasyānekahetujanyatvasambhavādityarthaḥ ।
loka ityādi ।
cittavṛttihetuṣu loke kāramamityeva vyavahāro na tu vibhāva itītyarthaḥ ।
yadayamiti ।
ayamabhinaya ityanvayaḥ ।
anubhāvayatīti ।
sthāyivyabhicāriṇa iti śeṣaḥ ।
anubhāva itītyanantataramucyata iti śeṣaḥ ।
sāmājikasahṛdayagatatattaccittavṛttervibhāvanādinā vibhāvādivyapadeśa iti ca rasagahgādharādāvuktam ।
atrānubhavanaṃ laukikānu bhavanādvilakṣaṇamityahataccittavṛttīti ।
na parakīyacittavṛtyavagamamātramihānubhavanaṃ, kintu tāsāṃ cittavṛttīnāṃ sthāyyādirūpāṇāṃ sambandhi yatsāmājikānāṃ tanmayībhavanaṃ, tattaccittavṛttibhāvanayā tatsajātīyasvīyacittavṛtterudbodhanenānubhavanaṃ tadevetyarthaḥ ।
uktārthe pramāṇamāhaata evetyādi ।
ata eva yasmādanubhavanamuktarūpameva na parakīyacittavṛtyanumitimātraṃ tasmāddhetorevetyarthaḥ ।
na parakīyetyādi ।
kintu svīyā cittavṛttireva sāmājikaistadānubhūyata ityarthaḥ ।
na kṛtamiti ।
kasyetyākāṅkṣāśāntaye sūtre sthāyina locanam bhāvānubhāvocitacittavṛttisaṃskārasundaracarvaṇodayāt ।
hṛdayasaṃvādopayogilokacittavṛttiparajñānāvasthāyāmudyānapulakādibhiḥ stāyibhūtaratyādyavagamācca ।
vyabhicārī tu cittavṛttyātmatve api mukhyacittavṛttiparavaśa eva carvyata iti vibhāvānubhāvamadhye gaṇitaḥ ।
ata eva rasyamānatāyā eṣaiva niṣpattiḥ, yatprabandhapravṛttabandhusamāgamādikāraṇoditaharṣādilaukikacittavṛttinyagbhāvena carvaṇārūpatvam ।
ataścarvaṇātrābhiviyañjanameva, na tu jñāpanam, pramāṇavyāpāravat ।
nāpyutpādanam, hetuvyāpāravat ।
bālapriyā iti ṣaṣṭhyantasthāyigrahame kartavye apyanubhāvagrahaṇenaiva sthāyipratītirbhavatīti tanna kṛtamityarthaḥ ।
yadyatra sthāyigrahaṇaṃ kriyeta, tarhi tadvirūddhañja syādityāhatadityādi ।
tat sthāyigrahaṇakaraṇam ।
śalyeti ।
parakīyacittavṛtyavagamo rasa ityarthapratītikāritvenāniṣṭajanakañja bhavedityarthaḥ ।
nanvevaṃ asthāyī raso bhavatī'tyādi tatra tatra sūtrakārādivacanaṃ kathaṃ ghaṭetetyata āhasthāyinastviti ।
tattannāyakādigatasthāyinastvityarthaḥ ।
aucityameva spaṣṭayatitaditi ।
tasya paragatasthāyinaḥ sambandhino ye vibhāvānubhāvāḥ taducitāyāścittavṛttessahṛdayātmani yassaṃskārastasyodbodhena sundaracarvaṇāyā udayādityarthaḥ ।
uktañca kāvyānuśāsanavyākhyāne aaucityantu tatsthāyigatatvena kāraṇāditayā prasiddhānāmadhunā carvaṇopayogitayā vibhāvāditvālambanādi'ti ।
tthāyino rasatvavyapadeśe nimittāntarañcāstītyāhahṛdayeti ।
rasacarvaṇā hi hṛdayasaṃvādapurassarī hṛdayasaṃvāde ca nidānaṃ, lokacittavṛttiparijñānaṃ tadvirahitasya hṛdayasaṃvādānudayāt ।
tasyāñcāvasthāyāṃ pramadādibhiḥ kāraṇaiḥ pulakādibhiḥ kāryaiśca bhūyo bhūyo avadhṛtasvakāraṇavyāptikaiḥ sthāyino ratyāderavagamo bhavati, tasmāccetyarthaḥ ।
nanu cittavṛttitvāviśeṣātsyāyīva vyabhicāryapi sūtre grahaṇaṃ nārhatītyata āhavyabhicārītviti ।
vyabhicāriṇaḥ sthāyicittavṛttiṃ prati guṇatvena vibhāvādiprāyatvāttanmadhye sa nirdiṣṭa ityarthaḥ ।
prasaṅgātsūtroktāṃ rasaniṣpattiṃ vivṛṇotiata evetyādi ।
rasyamānatāyā eṣaiva niṣpattiriti ।
eṣā sūtroktā niṣpattiḥ ।
rasyamānatāyā niṣpattirevetyarthaḥ ।
yathoktamabhinavabhāratyāṃ "kathantarhi sūtre niṣpattiriti neyaṃ rasasyāpi tu tadviṣayarasānāyāḥ tanniṣpattyā yadi tadekāyattajīvitasya rasasya niṣpattirucyate, tadā na kiñcidatra doṣa" iti ।
kā nāmaiṣā rasyamānatetyatastatsvarūpamāhayadityādi ।
prabandheti ।
prabandhena pravṛttaṃ yadbandhusamāgamādikāraṇaṃ tenoditā yā harṣādilaukikacittavṛttiḥ tasyā nyagbhāvena adhaḥkaraṇena tadvyatirekeṇeti yāvat ।
carvaṇāyāssvarūpamāhaataścetyādi ।
ataḥ laukikacittavṛttivailakṣaṇyenālaukikatvāt ।
atra carvaṇā rasaviṣayacarvaṇā ।
evakāravyāvartyaṃ darśayatina tvityādi ।
yathā pramāṇānāmindriyādīnāṃ jñāpanaṃ vyāpāraḥ, yathā vā daṇḍavakrādīnāmutpādanaṃ vyāpārastathā locanam nanu yadi neyaṃ jñaptirna vā niṣpattiḥ, tarhi kimetat? na tvayamasāvalaukiko rasaḥ ।
nanu vibhāvādiratra kiṃ jñāpako hetuḥ, uta kārakaḥ? na jñāpako na kārakaḥ; api tu carvaṇopayogī ।
nanu kvaitadddaṣṭamanyatra ।
yata eva na dṛṣṭaṃ tata evālaukikamityuktam ।
nanvevaṃ raso apramāṇaṃ syāt; astu, kiṃ tataḥ? taccarvaṇāta eva prītivyutpattisiddheḥ kimanyadarśanīyam ।
nanvapramāṇakametat; na, svasaṃvedanasiddhatvāt ।
jñānaviśeṣasyaiva carvaṇātmatvāt ityalaṃ bahunā ।
ataśca raso ayamalaukikaḥ ।
yena lalitaparuṣānuprāsasyārthābhidhānānupayogino api rasaṃ prati vyañjakatvam; kā tatra lakṣaṇāyāḥ śaṅkāpi? kāvyātmakaśabdaniṣpīḍanenaiva taccarvaṇā dṛśyate ।
hi tadeva kāvyaṃ punaḥ punaḥ bālapriyā vibhāvādīnāṃ na jñāpanaṃ na vā utpādanaṃ vyāpāra ityarthaḥ ।
śaṅkatenanvityādi ।
pūrvoktena iyaṃ rasacarvaṇā na jñaptirūpā, nāpi niṣpattirūpetyāyātaṃ, tarhi kiṃsvarūpetyarthaḥ ।
etaditi ।
rasacarvaṇārūpamityarthaḥ ।
uttaramāhananvayamityādi ।
jñaptyutpattyayogyatvamalaukikatvādrasasya bhūṣaṇaṃ bhavatīti bhāvaḥ ।
nanu jñāpakatvasya kārakatvasya vā abhāve vibhāvādīnāṃ rasapratītyarthamupādānaṃ vyarthaṃ, tadbhāve ca rasasya nālaukikatvamiti codayatinanvityādi ।
hetoḥ kārakatvajñāpakatvānyataraniyamo hi laukikaḥ, vibhāvādestu tadabhāve api carvaṇopayogitvānnānarthakayamityāśayena pariharatina jñāpaka ityādi ।
tadupari śaṅkatenanviti ।
samādhatteyata iti ।
punarapi śaṅkatenanviti ।
evamiti ।
rasasyālaukikatve satītyarthaḥ ।
raso apramāṇaṃ syāditi ।
apramāṇatve ca śubhāśubhaprāptiparihāropāyavyutpādakatvannabhavediti bhāvaḥ ।
apramāṇatvāpāte api kāryakāritvamastītyāhaastviti ।
prītivyutpattīti ।
prītiśca vyutpattiśca tayoḥ, yadvāprītipūrvikā vyutpattiḥ tasyāḥ siddherityarthaḥ ।
nanvevamalaukikatve rasasya tatsādhakaṃ pramāṇaṃ nāstīti śaṅkatenanviti ।
samādhatteneti ।
nanu rasasya viśiṣṭacarvaṇārūpatvābhyupagamāt kathaṃ svasaṃvedanasiddhirapītyāśaṅkāyāmāhajñānaviśeṣasyeti ।
yathoktamabhinavabhāratyāṃ"rasanāca bodharūpaiva, kintu bodhāntarebhyo vilakṣaṇaiva, upāyānāṃ vibhāvādīnāṃ laukikavailakṣaṇyādi"ti ।
punarapi rasasyālaukikatvaṃ sādhayatiataścetyādi ।
vācakaśabdaikagamyatve hi rasasya vācyārthavallaukikatvaṃ kathañcicchakyaśaṅkamanuprāsādināpi vācakatvaśūnyena vyaṅgyatvamastyeva ।
na cānuprāsavyaṅgyaṃ vastu loke dṛṣṭacaramato api rasasyālaukikatvaṃ siddhamityarthaḥ ।
evaṃ rasasyālaukikatvaṃ prasāddhya prastutamanusandadhāna āhaketyādi ।
tatreti ।
anuprāsenāpi vyaṅgye rasa ityarthaḥ ।
kā lakṣaṇeti ।
abhidhāyā evābhāve tatpṛṣṭhavartinyā lakṣaṇāyāḥ prasaṅga eva nāstītyarthaḥ ।
śabdasvarūpasyaivābhidhāvyāpārānapekṣasya rasavyañjakatve anubhavaṃ pramāṇayatikāvyātmaketyādi ।
kāvyātmako anuprasādiviśiṣṭo yaḥ locanam paṭhaṃścarvyamāṇaśca sahṛdayo lokaḥ, na tu kāvyasya; tatra aupādāyāpi ye heyā' iti nyāyena kṛtapratītikasyānupayoga eveti śabdasyāpīha dhvananavyāpāraḥ ।
ata evālakṣyakramatā ।
yattu vākyabhedaḥ syāditi kenacaduktam, tadanabhijñatayā ।
śāstraṃ hi sakṛduccāritaṃ samayabalenārthaṃ pratipādayadyugapadviruddhānekasamayasmṛtyayogātkathamarthadvayaṃ pratyāyayet ।
aviruddhatve vā tāvaneko vākyārthaḥsyāt ।
krameṇāpi viramyavyāpārāyogaḥ ।
punaruccārite api vākye sa eva, samayaprakaraṇādestādavasthyāt ।
prakaraṇasamayaprāpyārthatiraskāreṇārthāntarapratyāyakatve bālapriyā śabdaḥ tasya niṣpīḍanena āmreḍanena ।
taccarvamā rasacarvaṇā ।
uktaṃ vivṛṇotidṛśyata iti ।
yadeva kāvyaṃ paṭhitañcarvitañca tadeva punaḥ punaḥ paṭyate carvyate cetyarthaḥ ।
na tviti ।
kṛtapratītikasya kāvyasya kāvyaśabdasya, tatra rasacarvaṇāyām ।
anupayoga eva na tvita ।
upayogaḥ astyevetyarthaḥ ।
kṛtapratītikasya anupayogitve yuktipradarśaka upetyādinyāyaḥ ।
"upādāyāpi ye heyāstānupāyān pracakṣate ।
upāyānāṃ hi niyamo nāvaśyamavatiṣṭate ।।
iti nyāyenetyarthaḥ ।
so ayaṃ nyāyo atra na pravartata iti bhāvaḥ ।
phalitamāhaitītyādi ।
vyaṅgyasya yadalakṣyakramatvamuktaṃ tadapyuktārthe gamakamityāhaata eveti ।
ata eva śabdasvarūpasyaivārthābhidhānānapekṣatayā vyañjakatvādeva ।
yadyarthaṃpratītivyavadhānāpekṣayaiva śabdasya vyañjakatvaṃ bhavettadāvaśyaṃ kramo lakṣyeteti bhāvaḥ ।
vākyabhedaḥ syāditi ।
kāvyasya vācyavyaṅgyārthadvayabodhakatvāditi bhāvaḥ ।
tadanabhijñatayetyuktamupapādayatiśāstramityādi ।
śāstraṃ kāvyavyatiriktaṃ vākyam ।
samayeti ।
tattadarthe tattatpadasya yassamayaḥ saṅketaḥ tadbalena tattatsaṅketagrahaṇasahakāreṇetyarthaḥ ।
arthaṃ pratipādayaditi hetugarbham ।
yugapat ekadā ।
viruddheti ।
viruddhārthaviṣayakatvena viruddhau ।
yadvāviruddhayorarthayoḥ yāvanekasamayau tayoḥ smṛterayogādasambhavādityarthaḥ ।
yatrārthe prakaraṇādikaṃ tenānyārthasamayasmṛteḥ pratibandhāditi bhāvaḥ ।
arthadvayaṃ viruddhārthaṃ dvayam ।
kathaṃ pratyāyayet na bodhayet ।
aviruddhatva iti ।
sākṣādekakriyānvayitvena vā parasparasambandhitve satītyarthaḥ ।
arthadvayasyeti vipariṇāmenānuṣaṅgaḥ ।
asyodāharaṇam"śveto dhāvati, sarvado mādhavaḥ pāyā"dityādikaṃ bodhyam ।
tāvāniti ।
yāvān budhyate tāvānityarthaḥ ।
vākyārtha ekaḥ syāt vākyārthe bhedo nāṅgīkriyata iti bhāvaḥ ।
krameṇeti ।
śāstraṃ kathamarthadvayaṃ pratyāyayedityanuṣaṅgaḥ ।
atra hetvantaraṃ cāhaviramyeti ।
viramya yo vyāpāraḥ śabdasya tadayogo yataḥ, tasmādityarthaḥ ।
sa eveti ।
yo vākyārtho buddhaḥ sa ityarthaḥ ।
evakāraḥ paunarvacanikaḥ ।
atra hetumāhasamayaprakaraṇāderiti ।
locanam niyamābhāva iti tena "agrihotraṃ juhuyātsvargakāmaḥ" iti śrutau khādecchvāmāṃsamityeṣa nārtha ityatra kā prameti prasajyate ।
tatrāpi na kācidiyattetyanāśvāsatā ityevaṃ vākyabhedo dūṣaṇam ।
iha tu vibhāvādyeva pratipādyamānaṃ carvaṇāviṣayatonmukhamiti samayādyupayogābhāvaḥ ।
na ca niyukto ahamatra karavāṇi, kṛtārtho ahamiti śāstrīyapratītisaddaśamadaḥ ।
tatrottarakartavyaunmukhyena laukikatvāt ।
iha tu vibhāvādicarvaṇādbhutapuṣpavattatkālasāraivoditā na tu pūrvāparakālānubandhinīti laukikādāsvādādyogiviṣayāccānya evāyaṃ rasāsvādaḥ ।
ata eva aśikhariṇa' ityādāvapi bālapriyā samayādiriti pāṭhe sa eva yena pūrvamartho buddhaḥ sa ityarthaḥ ।
samayādirityādipadena prakaraṇādessaṅgrahaḥ ।
atra hetumāhaprakaraṇāderiti ।
prakaraṇasamayāderityarthaḥ ।
nanu samayādyapekṣā māstvityatrāhaprakaraṇotyādi ।
śāstrasyeti śeṣaḥ ।
niyamābhāva itīti ।
arthabodhane niyamābhāva ityetatsyādityarthaḥ ।
tena niyamābhāvena ।
kā pramā kiṃ pramāṇam ।
iti prasajyata iti ।
tattatpadasamayaprakaraṇādyapekṣāṃ vinā vākyasyārthapratyāyakatvopagame agnihotramityādivākyasya śvamāṃsakhādanavidhitvāpattirityarthaḥ ।
tatrāpīti ।
arthāntare apītyarthaḥ ।
iyattā vyavasthā ।
niyatateti ca pāṭhaḥ ।
itīti hetau ।
anāśvāsatā aniścitārthakatvenābodhakatā ।
upasaṃharati-itatyevamityādi ।
kāvyavyatariktaṃ laukikaṃ vaidikaṃ ca vākyaṃ samayaprakaraṇādisahakṛtaṃ yugapatkrameṇa vā ekamarthameva pratipādayatītyato anekārthabodhakatvena vākyabhedo naiva bhavati ।
samayaprakaraṇādyapekṣāṃ vinā vākyasyārthabodhakatvāṅgīkāre cāvyavasthitārthakatvenābodhakatvarūpāprāmāṇyaṃ syādityevaṃ vākyabhedo doṣa iti sārārthaḥ ।
kāvye viśeṣamāhaiha tvityādi ।
vibhāvādyeveti ।
evakāreṇa rasādivyaṅgyavyavacchedaḥ ।
pratipādyamānamiti ।
samayaprakaraṇādisahakṛtena kāvyavākyena bodhyamānamityarthaḥ ।
carvaṇeti ।
rasādicarvaṇetyarthaḥ ।
samayetyādi ।
rasādikaṃ pratīti śeṣaḥ ।
kāvye vibhāvādyarthabodhe eva samayaprakaraṇāderupayogaḥ, vibhāvādibodhānantaraṃ ca vibhāvādereva niyāmakānniyatarasādivyaṅgyapratītiḥ ।
ataśca tāṃ prati samayāderanapekṣaṇe api nāvyavasthitārthakatvena doṣa iti bhāvaḥ ।
prasaṅgādāhana cetyādi ।
bodhāvasthāyāmatra karmaṇi niyukto ahamiti, anuṣṭhānadaśāyāṃ karavāṇīti, taduttarakāle tu kṛtārtho asmīti ca pratītiḥ śāstrato jāyate ।
kāvyajanyapratītistu tattulyā netyarthaḥ ।
kuta ityatrāhatatretyādi ।
tatra śāstrajanyapratītau ।
uttareti ।
uttarakāle yat kartavyaṃ tatraunmukhyena ।
iha tu kāvye tvityarthaḥ ।
adbhutapuṣpavat indrajālādidarśitapuṣpeṇa tulyam ।
uditā utpannā ।
vibhāvādicarvaṇā rasapratītiḥ ।
tatkālaḥ vartamānakāla eva sāro yasyāḥ saiva ।
evakāravyāvartyaṃmāhana tviti ।
nanu laukikapratīteranyatvaṃ yogijñānasyāpyasti ityata āhayogīti ।
ata eveti ।
yato rasāsvādasya kasyaciddhvanibhedasya sā tu syādupalakṣaṇam ।
sā punarbhaktirvakṣyamāṇaprabhedamadhyādanyatamasya bhedasya yadi nāmopalakṣaṇatayā locanam mukhyārthabādhādikramamanapekṣyaiva sahṛdayā vaktabhiprāyaṃ cāṭuprītyātmakaṃ saṃvedayante ।
ata eva grandhakāraḥ sāmānyena vivakṣitānyaparavācye dhvanau bhakterabhāvamabhyadhāt ।
asmābhistu durdurūṭaṃ pratyāyayitumuktambhavatvatra lakṣaṇā, alakṣyakrame tu kupito api kiṃ kariṣyasīti ।
yadi tu na kupyate asuvarṇapuṣpāṃ' ityādāvavivakṣitavācye api mukhyārthabādhādilakṣaṇāsāmagrīmanapekṣyaiva vyaṅgyārthaviśrāntirityalaṃ bahunā ।
upasaṃharatitasmādbhaktiriti ।।

nanu mā bhūddhvaniriti bhaktiriti caikaṃ rūpam ।
mā ca bhūdbhaktirdhvanerlakṣaṇam ।
upalakṣaṇaṃ tu bhaviṣyati; yatra dhvanirbhavati, tatra bhaktirapyastīti bhaktyupalakṣito dhvaniḥ ।
na tāvadetatsarvatrāsti, iyatā ca kiṃ parasya siddhaṃ? kiṃ vā naḥ truṭitaṃ? iti tadāhakasyacidityādi ।
nanu bhaktistāvaccisntanairuktā, tadupalakṣaṇamukhena ca dhvanimapi bālapriyā uktavidhamanitarasādhāraṇaṃ saubhāgyaṃ tata evetyarthaḥ ।
saṃvedayanta iti ।
jānantītyarthaḥ ।
ata evādau tathā vyākhyātamiti bhāvaḥ ।
atra granthakṛdvacanaṃ saṃvādayatiata evetyādi ।
tarhi kuto bhavataiva lakṣaṇāmabhyupetya vyākhyātamityata āhaasmābhistviti ।
durdurūṭamiti ।
nāstikamayavāggrastamityarthaḥ ।
ityuktamiti sambandhaḥ ।
nanu kasya nāma kopastattvaṃ kathyatāmityatrāhayadi tviti ।
vyaṅgyārthaviśrāntiriti ।
abhimataviṣaye api lakṣaṇāyā na prabhaviṣṇuteti bhāvaḥ ।।

athopalakṣaṇapakṣasyāpi pratikṣepāya tacchaṅkāṃ vṛttānuvādapūrvakamudbhāvayatinanvityādinā bhaktyupalakṣito dhvanirityantena ।
kathamupalakṣaṇaṃ bhaviṣyatītyatrāhayatretyādi ।
yathā kākādirgṛhāderna svarūpaṃ, nāpi lakṣaṇaṃ, kintu kadācitsambhavamātrādvyāvṛttipratipattihetustathā bhaktirapītyarthaḥ ।
asyottaratvena kārikāmavatārayatina tāvadityādi ।
tāvaditi sampratipattau ।
etaditi ।
upalakṣaṇamityarthaḥ ।
upalakṣaṇaṃ vastu sarvatra na bhavatīti sampratipannamityarthaḥ ।
iyatā ceti ।
bhakterupalakṣaṇatvamātrema cetyarthaḥ ।
truṭitaṃ chinnam ।
ayadice'tyādigranthamavatārayatinanvityādi ।
kiṃ tallakṣaṇaṇeneti ।
dhvanilakṣaṇakaraṇaṃ niṣphalaṃ lakṣaṇaphalasyetaravyāvṛttatayā dhvanijñānasyopalakṣaṇabhūtayā bhakatyaiva samabhavādityarthaḥ ।
tadabhidhetyādisamādhānagranthasya bhāvārthaṃ vivṛṇotiabhidhānetyādi ।
abhidhānābhidheyabhāva iti ।
kāvyena saheti śeṣaḥ ।
tāvatā kimata āhatataśceti ।
abhidhāvṛtte sambhāvyeta; yadi ca guṇavṛttyaiva dhvanirlakṣyata ityucyate tadabhidhāvyāpāreṇa taditaro alaṅkāravargaḥ samagra eva lakṣyata iti pratyekamalaṅkārāṇāṃ lakṣaṇakaraṇavaiyarthyaprasaṅgaḥ ।
kiṃ ca

lakṣaṇe anyaiḥ kṛte cāsya pakṣa-saṃsiddhir eva naḥ ।।

lakṣaṇe anyaiḥ kṛte cāsya pakṣasaṃsiddhireva naḥ ।।

kṛte api vā pūrvamevānyairdhvanilakṣaṇe pakṣasaṃsiddhireva naḥ; yasmāddhvanirastīti na pakṣaḥ ।
sa ca prāgeva saṃsiddha ityayatnasampannasamīhitārthāḥ saṃvṛttāḥ ramaḥ ।
ye api sahṛdayahṛdayasaṃvedyamanākhyeyameva dhvanerātmānamāmnāsiṣuste api na parikṣya vādinaḥ ।
locanam samagrabhedaṃ lakṣayiṣyanti jñāsyanti ca ।
kiṃ tallakṣaṇenetyāśaṅkyāhayadi ceti ।
abhidānābhidheyabhāvo hyalaṅkāgaṇāṃ vyāpakaḥ; tataścābhidhāvṛtte vaiyākaraṇamīmāṃsakairnirūpite kutredānīmalaṅkārakāraṇāṃ vyāpāraḥ ।
tathā hetubalātkāryaṃ jāyata iti tārkikairukte kimidānīmiśvaraprabhṛtīnāṃ kartṝṇāṃ jñātṝṇāṃ vā kṛtyamapūrvaṃ syāditi sarvo nirārambhaḥ syāt ।
tadāhalakṣaṇakaraṇavaiyarthyaprasaṅga iti ।
mā bhūdvāpūrvonmīlanaṃ pūrvonmīlitamevāsmābhiḥ samyaṅnirūpitaṃ, tathāpi ko doṣa ityabhiprāyeṇāhakiṃ cetyādi ।
prāgeveti ।
asmatprayatnāditi śeṣaḥ ।
evaṃ triprakāramabhāvavādaṃ, bhaktyantarbhūtatāṃ ca nirākurvatā alakṣaṇīyatvamekatanmadhye nirākṛtameva ।
ata eva mūlakārikā sākṣāttannirākaraṇārthā na śrūyate ।
vṛttikṛttu nirākṛtamapi prameyaśayyāpūraṇāya kaṇṭhena bālapriyā abhidhāvyāpāre ।
alaṅkārakāraṇāmiti ।
alaṅkāragranthakartṝṇāmityarthaḥ ।
kutredānīṃ vyāpāra iti ।
abhidhānābhidheyabhāvasya samastālaṅkāravyāpakatvāttasya cābhidhāvayāpārajīvitatvāttannirūpaṇe kṛte satyalaṅkāranirūpaṇaṃ tadgranthakārāṇāṃ niṣphalameva bhavedityarthaḥ ।
aniṣṭāntaramapyudghāṭayatitethetyādi ।
akimapūrvaṃ syādi'ti sambandhaḥ ।
itīti hetau ।
sarvo nirārambhaḥ syāditi ।
sarvarḥ iśvaraprabhṛtiḥ kartṛjñātṛvargaḥ ।
vyākhyātamarthaṃ granthena saṅgamayatitadāheti ।
lakṣaṇakaruṇavaiyarthyaprasaṅga iti ।
lakṣaṇaṃ ca karaṇaṃ ca lakṣaṇakaraṇe, tayoḥ tannirūpaṇayoḥ vaiyarthyasya prasaṅga ityarthaḥ ।
kiñcetyādigranthamavatārayatimetyādi ।
aapūrvonmīlanaṃ mā bhūdi'tyanvayaḥ ।
nanu kārikākāreṇa itarapakṣa ivālakṣaṇīyatvapakṣaḥ kimiti na pratikṣipta iti śaṅkāṃ pariharan aye apī'tyādigranthamavatārayatievamityādi ।
nirākṛtameveti ।
dhvanipradarśanamukhena hi pakṣāntaranirākaraṇamatra kṛtaṃ; na ca tasyālakṣaṇīyatve tatsambhavati iti tannirākaraṇanāntarīyakatvenālakṣaṇīyatvapakṣo api nirākṛta ityarthaḥ ।
nanu tarhi kimiti vṛttikṛtā tatpakṣo anūdya nirākṛta ityata āhavṛttikṛditi ।
prameyaśayyeti ।
prameyasya śayyā sanniveśaviśeṣaḥ yata uktayā nītyā vakṣyamāṇayā ca dhvaneḥ sāmānyaviśeṣalakṣaṇe pratipādite api yadyanākhyeyatvaṃ tatsarveṣāmeva vastūnāṃ tatprasaktam ।
yadi punardhvanerātiśayoktyānayā kāvyāntarātiśāyi taiḥ locanam tatpakṣamanūdya nirākarotiye apītyādinā ।
uktayā nītyā ayatrārthaḥ śabdo vā' iti sāmānyalakṣaṇaṃ pratipāditam ।
vakṣyamāṇayā tu nītyā viśeṣalakṣaṇaṃ bhaviṣyati aarthāntare saṅkramitaṃ ityādinā ।
tatra prathamoddyote dhvaneḥ sāmānyalakṣaṇameva kārikākāreṇa kṛtam ।
dvitīyoddyote kārikākāro avāntaravibhāgaṃ viśeṣalakṣaṇaṃ ca vidadhadanuvādamukhena mūlavibhāgaṃ dvividhaḥ' iti ।
sarveṣāmiti ।
laukikānāṃ śāstrīyāṇāṃ cetyarthaḥ ।
atiśayoktyeti ।
yathā atānyakṣarāṇi hṛdaye kimapi sphuranti' itivadatiśayoktyānākhyeyatoktā sārarūpatāṃ pratipādayitumiti darśitamiti śivam ।।

bālapriyā tasyāḥ pūraṇāya ।
anākhyeyatvapakṣasyāpi svayamanirākaraṇe tatpūraṇaṃ na bhavediti bhāvaḥ ।
uktayā nītyetyādau yathāsaṃkhyena sambandha ityāśayenopapādayatiyatrārtha ityādi ।
viśeṣalakṣaṇamiti ।
viśeṣalakṣaṇakathanamityarthaḥ ।
vṛttau asa ca dvividha' ityādinā viśeṣalakṣaṇakathanaṃ kārikākārāśayānusāreṇetyāhatatra prathamodyota ityādi ।
tatra sāmānyaviśeṣalakṣaṇayormadhye ।
aiti mūlavibhāgamavocadi'tyanvayaḥ ।
atha yadidaṃ dhvaneranākhyeyatvamuktaṃ tannāsatvānnāpyasādhutvāt, kintvatiśayittvāditi cettarhi tadabhidhānaṃ yuktamevetyāha vṛttau'yadi punari'tyādi ।
akāvyāntarātiśāyo'ti ।
guṇībhūtavyaṅgyacitrātiśāyītyarthaḥ ।
asvarūpam' iti ।
sāratārūpaṃ svarūpamityarthaḥ ।
atai'riti ।
pūrvapakṣibhirityarthaḥ ।
atadi'ti ।
tarhityarthaḥ ।
ate apī'tyādi ।
teṣāmabhidhānamasmadabhimatatvādyuktamevetyarthaḥ ।
atra te apītyapiśabdena svasyāpi sarvatra yuktabhidhāyitvaṃ granthakṛtā sūcitamiti ca bodhyam ।
vṛttisthaṃ aatiśayoktyā' iti padaṃ vyākhyāsyannādāvatiśayokterudāharaṇamāhayathā tānītyādi ।
"nidrārdhamīlitaddaśo madamantharāṇi nāpyarthavanti na ca yāni nirarthakāni adyāpi me mṛgaddaśo madhurāṇi tasyāḥ" ityādyapādatrayam ।
atiśayoktyānayetyasya vyākhyānaṃatiśayoktyānākhyeyatoktyeti ।
pūrayatisārarūpatāṃ pratipādayitumiti ।
anena kāvyāntarātiśāyirūpamityatratyarūpapadārthaḥ sārarūpatvamiti darśitam ।
pratipādayitumityanantaramuktayeti śeṣaḥ ।
sarvasyāpi paramaśivasvarūpatvābhisamdhānenopasaṃharatiiti śivamiti ।
itītyanena svavyākhyānaparāmarśaḥ ।
kiñca śivamitīśvaranirdeśarūpaṃ paramaṃ maṅgalam ।
svarūpamākhyāyate tatte api yuktābhidhāyina eva ।।
locanam kiṃ locanaṃ vināloko bhāti candrikayāpi hi ।
tenābhinavagupto atra locanonmīlanaṃ vyadhāt ।।
yadunmīlanaśaktyaiva viśvamunmīlati kṣaṇāt ।
svātmāyatanaviśrāntāṃ tāṃ vande pratibhāṃ śivām ।।
iti śrīmahāmāheśvarācāryavaryābhinavaguptonmīlite sahṛdayālokalocane dhvanisaṅkete prathama uddyotaḥ ।।
- - - - - bālapriyā svavyākhyāne śrotṛjanapravṛtyarthamāhakimityādi ।
locanaṃ locanākhyametadvyākhyānam ।
ālokaḥ kāvyālokagranthaḥ ।
candrikayā anyakṛtayā candrikākhyavyākhyayā ।
api kiṃ bhāti na bhātītyarthaḥ ।
hīti prasiddhe avadhāraṇe vā ।
atha ca locanaṃ netraṃ vinā ।
lokaḥ bhūvanam ।
candrikayā jyotsnayā, api kiṃ bhāti kiṃ sphurati na pratyakṣaviṣayo bhavatītyaprastutārthaḥ tatsāmyaṃ cātra dhvanyate ।
teneti ।
tasmāddhetorityarthaḥ ।
athodyotānte apyanuṣṭhitaṃ maṅgalaṃ nibadhnātiyaditi ।
yasyāḥ śakteḥ unmīlanayuktyā spandanayogainaiva ।
viśvaṃ sarvaṃ vastu ।
kṣaṇādunmīlati prakāśate ।
kṣaṇādityanenānanyāpekṣatvaṃ dyotyate ।
svātmani svasvarūpe ।
yadvābrahyacaitanya evāyatane sthāne viśrāntāṃ sthitām ।
pratibhāṃ jñānātmikām ।
śivāṃ śivākhyām ।
tāṃ śaktimahaṃ vande ।
atha ca yasyāḥ pratibhāyāḥ unmīlanayuktyā prakāśayogena ।
viśvam kṣaṇādunmīlati navanavatayā bhāti svātmanyevāyatane viśrāntāṃ vāsanārūpeṇāvasthitām, śivāṃ rasāveśavaiśadyasubhagām, tāṃ pratibhāṃ kavīnāṃ prajñām, vande ityādyartho api bodhya iti sarvaṃ śivam ।।

prauḍhaṃ kva locanaṃ mandaḥ kvāhaṃ tena mayā kṛtā ।
pūrvavyākhyāddaśāpyeṣā ṭippaṇī śodhyatāṃ budhaiḥ ।।
iti sahṛdayatilakapaṇḍitarāja śrīrāmaśārakaviracitāyāṃ locanaṭippaṇyāṃ prathamoddyotaḥ ।।