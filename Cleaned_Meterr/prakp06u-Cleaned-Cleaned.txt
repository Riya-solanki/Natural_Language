

oṃ
śrīmatprabhākaragurutantradhurandhareṇa
mahāmahopādhyāya-śālikanāthamiśreṇa praṇītā prakaraṇapañcikā
nyāyasiddhyākhyayā vyākhyayā viṣamasthalaṭipparāyā
ca samalaṅkṛtā

atha ramāṇapārāyaṇaṃ nāma
ṣaṣṭhaṃ prakaraṇam ।

prathamaḥ pratyakṣaparicchedaḥ prakaraṇārthapratijñā ।
svarūpasaṃkhyārthaphaleṣu vādibhiḥ yato vivādā bahudhā vitenire ।
tato vayaṃ tatpratibodhasiddhaye pramāṇapārāyaṇamārabhāmahe ।।
kiṃ punaridaṃ pramāṇaṃ nāma ? na tāvadavisaṃvādi jñānaṃ pramāṇam ।
smṛterapi tathābhāvaprasakteḥ ।
atha smṛtirvikalparūpatayā paramārthasat svalakṣaṇamagṛhṇāntī saṃvṛtisantamākāramavastubhūtamullikhantī dvicandrādibodhavannāvisaṃvādinīti matam ।
evamapi nānumānaṃ pramāṇaṃ syāt ।
tasyāpi vikalparūpatvāt ।
tarhi vikalparūpamanumānamavastuviṣayamapi vastuviṣayamivādhyavasīyate, ityadhyavasīyamānavastubhūtasvalakṣaṇāvisaṃvāditayā tatpramāṇam ।
smṛtirapi tathā syāt ।
sāpi hi svalakṣaṇādhyavasāyinyeva jāyate ।
api cāvastubhūtaṃ svaviṣayaṃ vastutayādhyavasyacchuktikārajatabedhavat kathamanumānamavisaṃvādi ।
kiñca yadyanumānaṃ vikalparūpatayā svalakṣaṇaṃ na gṛhṇāti, kathaṃ tarhyadhyavasyatyapi ।
nahi grahaṇādanyo adhyavasāyo nāma ।
yo hyākāro na gṛhyate sa kathamadhyavasīyetāpi ।
pratītiviruddhaṃ cedamucyate "smṛtiranumānavad bāhyaṃ vastu na viṣayīkurute" iti ।
vikalpabhūtayorapi tayoḥ pratyakṣapratītavastugrāhakatvapratīteḥ ।
athocyetana vayaṃ yathāvasthitārthagrāhakamavisaṃvādakamabhidadhmahe, kintvarthakriyāsamarthavastupariprāpakam ।
yathābhūtaṃ hi yena vastūpadarśitaṃ, pravṛtto api yadi tathābhūtameva pratilabhate; tadā tadavisaṃvādijñānaṃ pramāṇamucyate ।
tathā coktam"pramāṇamavisaṃvādijñānamarthakriyāsthitiḥ ।
avisaṃvādanaṃ " iti tathā"na hyābhyāmarthaṃ paricchidya pravarttamānor'thakriyāyāṃ visaṃvādyata" iti ca ।
evamapi smṛteḥ prāmāṇyāpattiḥ ।
atha mataṃ smṛtvār'tha pravartamāno niyamenār'tha na pratilabhate iti ।
evamapi bhūtārthaviṣayamanumānamapramāṇaṃ syāt ।
nahi tadupadarśitārthasya pratilambho asti ।
atha yadyapyanumānapratītasya bhūtasya vastunaḥ prāptirnāsti, tathāpi tatpratibaddhaliṅgajanmatayā tasya prāptiyogyatā tāvadastyeva, tāvatā ca tasya prāmāṇyamiti ।
evamapi smṛtiḥ pramāṇamāpadyate ।
smṛtirapi hyanumānavadarthe pāramparyeṇa pratibaddhaiva ।
yathā vahnisvalakṣaṇāddhūmasvalakṣaṇam, tataśca dhūmadarśanam, tataśca dhūmavikalpaḥ, tasmāccānumānamityanumānamarthena pāramparyeṇa pratibaddhatvādarthāvisaṃvādi arthaprāpaṇasamartham, tathā smṛtirapiarthādanubhavaḥ, tataḥ saṃskāraḥ, saṃskārācca smṛtirityarthapratibaddhaiveti tatprāptiyogyatayā pramāṇamāpadyeta ।
yadi manvīta satyāmapi prāptiyogyatāyāṃ smṛteryat tayā prāpayitavyaṃ svalakṣaṇaṃ, tadanubhavenaiva prāpitamiti na pramāṇaṃ smṛtiḥ, anumānaṃ tvaprāptasvalakṣaṇaprāpakatayā pramāṇamiti ।
evamapyarthakriyāsamarthavastupariprāpakatāmātraṃ na pramāṇalakṣaṇam, kintu viśeṣaṇamupādeyam, prāptaprāpakamavisaṃvādijñānaṃ pramāṇamiti ।
athocyate prāptaṃ prati prāpakatvamevāparasya nāstīti ।
tadasat ।
arthapratibaddhatā hi prāpakatā, sā ca jñānāntarasyāpi nānupapannā ।
yadyucyeta na prāpakatāmatreṇa prāmāṇyam, api tu pravartakatayāpi ।
tathā sati yat prāpayatipravartayati, ca tat pramāṇamiti ।
etadapi na kiñcit ।
pravartakatāpi jñānāntarasyāpi ghaṭata eva ।
pravṛtti yogyārthopadarśakatvameva pravartakatvam; tacca bhūtārthaviṣayānumānasyeva smaraṇasyāpyasti ।
pravartakatve ca pramāṇalakṣaṇā nupraveśini nirvikalpakajñānānāmapramāṇatā syāt, svayaṃ vyavahārapravartakatvābhāvāt ।
tadutthāstu vikalpā eva prāpakatayā pravartakatayā ca pramāṇabhūtāḥ syuḥ ।
dhārāvāhikajñāneṣu ca pūrvajñānaviṣayārthatvāduttareṣāṃ pramititvaṃ na syāt ।
athocyeta ।
iṣyata eva teṣāmapramāṇateti ।
tadayuktam ।
loke teṣu pūrvasmādaviśiṣṭatvāt pramāṇabhāvasya ।
laukikaṃ ca rāmāṇyaṃ parīkṣakairapyanusaraṇīyam ।
atha bhinnatvādarthakṣaṇānāṃ sarveṣāmapyaprāptaprāpakatvamastīti ।
tadasat ।
kṣaṇabhedasyāparāmarśānna tadapekṣā pramāṇatociteti ।
kṣaṇikatā ca īmāṃsājīvarakṣāyāṃ pratikṣiptaiveti kṛtamativistareṇa ।
bhāṭṭābhimatapramāṇalakṣaṇakhaṇḍanam ।
nāpi ṛgmavisaṃvādyagṛhītārthagrāhakaṃ pramāṇamiti pramāṇalakṣaṇamupapadyate ।
dhārāvāhikajñānānāmuttareṣāṃ purastāttanapratītārthaviṣayatayā prāmāṇyāpākaraṇāt ।
na ca kālabhedāvasāyitayā prāmāṇyopapattiḥ ।
sato api kālabhedasyātisaukṣmyādanavagrahāt ।
api ca dṛgmiti kiṃ nivarttyam ? saṃśayajñānamiti cet, kaḥ punarayaṃ saṃśayaḥ ? sādhāraṇadharmadarśanādekatra anekadharmāvagamādvādināmadhyavasīyamānaviśeṣāṇāṃ vipratipatteścānadhyavasitaviśeṣe vastunyaniyataviśeṣaviṣayaṃ vijñānaṃ aṃśaya iti tārkikāḥ ।
yathā santamasatirohitaviśeṣe vastunyūrdhvatāmātradarśanena kimayaṃ sthāṇuruta puruṣa iti ।
tathāpratyakṣo vāyuḥ sparśavattvāt pṛthivīvat ।
tathāapratyakṣo vāyurarūpavattvāt gaganavaditi ।
kecinnityaṃ śabdamāhuḥ, kecidanityaṃ iti vādināṃ vivādāt jijñāsostattve saṃśayo bhavati iti ।
tadasat ।
yau hi dharmau saṃśayyete, tayorekamidaṃ jñānaṃ nodīyate, kintu dbe ete vijñāne viśeṣaṇasmaraṇe ।
tayośca viśeṣaṇayorekasyāpi tasmin dharmiṇi niścayo nāstītyekāntato vyavahāraṃ pratipattā pravartayitumaśaknuvan saṃśeta iva bhavatīti, bhavati saṃśayavyavahāraḥ ।
ye ca smaraṇe tayorgṛhītagrāhitayaiva prāmāṇyaṃ nirastamiti kiṃ dṛggrahaṇena ।
visaṃvādigrahaṇamapi sarvajñānānāmarthāvyabhicārādaviśeṣakam ।
nanu śuktikāyāṃ rajatamidamiti jñānaṃ, pratibimbajñānaṃ ca vyabhicāri dṛśyate ।
naitadevam ।
yadi rajatajñānaṃ rajataviṣayaṃ na syāt, tato vyabhicaratyartham ।
rajataviṣayatve tu ko vyabhicāraḥ? nanu nedaṃ jñānaṃ rajataviṣayam, kintu śuktikāviṣayameva ।
ucyate ।
śuktikāviṣayamityasya ko arthaḥ ? kiṃ yāsau śuktikāvyaktistāmeva viṣayīkaroti ? uta śuktikātvameva ।
na tāvadśuktivyaktiranena viṣayīkartu śakyā ।
bhinnatvādākārasyākāriṇaśca ।
na ca samīcīnarajavyaktirapi na rajatatvabuddhyā gocarībhavati, kiṃ punaḥ śuktikā vyaktiḥ ? śuktikātvaṃ punarabhāsamānameva viṣaya iti nopapadyate ।
athocyeta vyavahārayogyatāpattirviṣayatvamiti, tathāpi śuktikātvamaviṣaya eva ।
na hi tad vyavahārayogyatāmāpadyate ।
avabhāsamānataiva viṣayatvam ।
tena rajatatvameva viṣayaḥ ।
tacca purovartini na sambhavatīti tadviṣayiṇī smṛtireveyaṃ kuto asyā vyabhicāraḥ ।
pratibimbajñānaṃ tu mukhādyavabhāvaṃ mukhādiviṣayameva ।
bhāsvare hi darpaṇādau nayanaraśmirnipatitaḥ pratihataḥ parāvṛtto mukhādinā saṃyuktastadeva mukhādi gṛhṇāti ।
nanvevamapi savyadakṣiṇaviparyāso, deśaviśeṣānyatvaparimāṇālpatvamahattvapratibhāsaśca nirnibandhanaḥ ।
atrābhidhīyate ।
mukhāderdeśo na gṛhyate darpaṇādīnāṃ tvagrahaṇamiti mukhādayastaddeśā iva bhānti ।
abhimukhena mukhādinā nayanaraśmiḥ saṃyukta iti tathaiva tadavagamāt savyadakṣiṇaviparyāso yukta eva ।
alpatvamahattve ca darpaṇāde raśmipratighātahetoralpatayā mahattayā ca doṣabhūtayā mukhādiparimāṇāgrahaṇāddarpaṇādiparimāṇagrahaṇācca mukhādiṣvavabhāsete ।
tena nāsti vyabhicāraḥ ।
evamādi ca nayavīthyāṃ nipuṇataramupapāditamityanayaiva diśā sarvatra vyabhicāro varjanīya iti nedamapi pramāṇalakṣaṇam ।
prābhākarasammataṃ pramāṇalakṣaṇam ।
idānīṃ svābhimataṃ pratyakṣalakṣaṇamāha ।
"pramāṇamanubhūtiḥ" ।
na ca smṛteḥ prāmāṇyāpattiriti darśayati"sā smṛteranyā" iti atha kā smṛtiḥ ।
"smṛtiḥ punaḥpūrvavijñānasaṃskāramātrajaṃ jñānamucyate" ।
nacaivaṃ dhārāvahikajñānānāṃ smṛtitvam ।
indriyārthasannikarṣajatvāt pūrvavat ।
mātragrahaṇācca pratyabhijñānasya na smṛtitvam, indriyaacivasaṃskārajatvāt ।
atha kathaṃ smṛtirna pramāṇam ।
tatrāha "na pramāṇaṃ smṛtiḥ pūrvapratipatterapekṣaṇāt" ।
smṛtirhi tadityupajāyamānāṃ prācīṃ pratītimanuruddhyamānāṃ na svātantryeṇārthaṃ paricchinattīti na pramāṇam ।
smṛtipramoṣastarhi pramāṇam ।
na ।
so api pūrvapratītisavyapekṣa eva ।
tajjanyasaṃskāramātrādhīnajanmatvāt ।
dhārāvāhikavijñāneṣu tarhyuttaravijñānāni smṛtipramoṣādaviśiṣṭāni kathaṃ pramāṇāni ityatrāha"anyonyanirapekṣāstu dhārāvāhikabuddhayaḥ" ।
vyāpriyamāṇe hi pūrvavijñānakāraṇakalāpe uttareṣāmapyutpattiriti na utpattitaḥ pratītito vā dhārāvāhikavijñānāni parasparasyātiśerata iti yuktā sarveṣāmapi pramāṇatā ।
yadyanubhūtimātraṃ pramāṇaṃ, tato rajatamidamiti yad bhrāntivijñānaṃ, tadapi pramāṇaṃ syāt ।
atrocyate ।
rajatamidamiti nedamekaṃ vijñānam, kintu dve ete vijñāne grahaṇasmaraṇarūpe ।
tatra rajatamiti smaraṇaṃ tasyānubhavarūpatvābhāvānna prāmāṇyaprasaṅgaḥ ।
idamiti vijñānamanubhavarūpaṃ pramāṇamiṣyata eva ।
bhrāntirūpatā rajatajñānasyaiva, grahaṇavyavahārapravartakatayā yavahāre visamvādakatvāt ।
ye api caikamidaṃ vijñānaṃ mithyābhūtamityāsthiṣata; te api bādhakapratyayādhīnaṃ mithyātvamabhyupagacchanto nedamaṃśasya mithyābhāvaṃ vaditumīśate, tatra bādhakapratyayābhāvāt ।
bādhakapratyayadaśāyāmapīdamaṃśasyānuvṛtteḥ ।
ekamapi vijñānamarthāvacchedasamāśritabhedaṃ pramāṇamapramāṇaṃ ca yuktameva ।
pītaśaṅkhādijñānaṃ tarhi pramāṇaṃ prasaktam ।
tatra hi pītimā śaṅkhasvarūpañca dvayamanubhūyata eva ।
nayanagatapittadravyavarttī hi pītimāpyanubhūyata eveti nayavīthyāṃ nipuṇataramupapāditam ।
śaṅkhasvarūpe cānubhūtiravisaṃvādaiva ।
nāyaṃ doṣaḥ ।
ko nāma pītaśaṅkhajñānamapramāṇamāha, pramāṇameva hi tad, yathārthaviṣayatvāt ।
vijñānadvayantvetadekavijñānasādhāraṇarūpam, tatraikavijñānasādhāraṇarūpāvamarśādekavijñānasadṛśavyavahārapravartakatayā vyavahāradaśāyāṃ visamvādamāvahat pramāṇamapi sad bhrāntamityucyate ।
yatra tu vyavahāravisamvādo nāsti, tatra bhrāntirapi na vyapadiśyate ।
yathoṣṇajalajñāne ।
tatrāpi na jalagatamauṣṇyamanubhūyate, kintu vanhnyavayavagatameva ।
jalagatasyauṣṇyasya ca vanhayasaṃyogenotpādanānabhyupagamāt ।
pākajo hi guṇaḥ pākāntareṇaiva nivartate ।
jalagatasyauṣṇyasyānapekṣitapākasyaivāgnisaṃyogavicchedenaiva nivṛttiḥ ।
gatvarā hi tatra tejo avayavāḥ sañcāritāsteṣvanyatra gateṣvaparatejo avayavasañcaraṇavicchede yuktaivāpākajatve pākāntarānapekṣā auṣṇyasya nivṛttiriti, na pītaśaṅkhādijñānatulyatvamuṣṇajalajñānasya ।
tasmāt pītaśaṅkhādijñānaṃ pramāṇameva bhrāntañcetyanavadyam ।
yastu viparītakhyātivādī uṣṇajalajñānamapramāṇaṃ bhrāntañcāha, tasya sarvalokavirodhaḥ ।
pramāṇasaṃkhyānirūpaṇam ।
katividhaṃ punaḥ pramāṇamityatrāha"tatra pañcavidhaṃ mānam" ।
anenaikādisaṃkhyā, ṣaḍādisaṃkhyā ca yavacchinnā ।
kāḥ punastā vidhā ityatrāha śāstraṃ tathopamānārthāpattī iti gurormatam" ।
gautamoktapratyakṣalakṣaṇasyānuvādaḥ ।
kiṃ punaḥ pratyakṣasya lakṣaṇam ।
kecidāhuḥndriyārthasannikarṣotpannaṃ jñānamavyapadeśyamavyabhicāri vyavasāyātmakaṃ pratyakṣamiti ।
indriyasyārthena sannikarṣādyadutpadyate jñānaṃ tat pratyakṣam ।
tatra sa ca sannikarṣaḥ ṣoḍhā bhidyatesaṃyogaḥ, saṃyuktasamavāyaḥ, saṃyuktasamavetasamavāyaḥ, samavāyaḥ, samavetasamavāyaḥ, saṃyuktaviśeṣaṇatā ceti, ।
tatra saṃyogāt pārthivāpyataijasavāyavīyānāṃ dravyāṇāṃ cakṣuḥsparśanābhyāṃ grahaṇam ।
prāpyakāri cakṣuḥ bahirindriyatvāt tvagindriyavat ।
taijasaṃ tad rūpapratītihetutvāt dīpavat ।
tasya raśmayaḥ prasaranto dravyeṇa saṃyujyante ।
te ca pṛthvagrā iti pṛthūnyapi dravyāṇi rāpnuvanti ।
nanvevaṃ dūre artha iti sāntarālagrahaṇaṃ na syāt, prāptau satyāṃ dūratvāsaṃbhavāt prāpyakāritvāt sparśanavat ।
kiñca saṃyogasya gatinibandhanatvād gatimatāṃ ca krameṇāsannadūragamanāt samakālamāseduṣāṃ davīyasāṃ cārthānāṃ grahaṇaṃ nopapadyate ।
ucyate hogāyatanāpekṣayā sāntarālagrahaṇaṃ tāvadupapannam ।
samasamayasaṃvedane tu kecitparihāramevaṃ varṇayanti ।
sakalānarthānprāpyayugapadupasthitena bāhyena tejasā sahaikībhūtāste cākṣuṣā raśmayo yugapadgrahaṇahetava iti ।
adanye dūṣayantiitthaṃ prāptāvabhyupagamyamānāyāmatidūravyavahitānāmapyarthānāṃ grahaṇaṃ durnivāram ।
anyetvāhuḥkṣepīyastayā teṣāṃ raśmīnāṃ kālabhedānavagrahādyaugapadyābhimāna iti ।
tadapare nānumanyante ।
atisannikṛṣṭeṣu vastuṣu gatikālabhedaḥ padmapatraśatabhedavat mā nāma avasāyi ।
nekayojanasahastrāntariteṣu bhūmiṣṭheṣvartheṣu dhruve ca sadaiva kālabhedānavasāyo na buddhimanurañjayati ।
ayantu vadāmaḥadṛṣṭasāpekṣatvādadoṣaḥ ।
nayanaraśmibhirekībhūte api bāhye tejasi yāvāneva tasya bhāgo adṛṣṭavaśenopalabdhihetutayopāttaḥ ।
tāvānevopalabdhaye prabhavati, na sarva iti, na sarvopalambho yugapat bhaumadhruvādisiddhiśca ।
nanu prāpyakāriṇi nāyane tejasi kācābhrapaṭalatimirāntariteṣu kathamupalabdhiḥ ।
tairnayanaraśmerapratighātāt ।
ye punaraprāpyakāri cakṣurāhusteṣāṃ vyavahitaviprakṛṣṭārthagrahaṇaṃ durnivāram ।
sannidhāna iva viprakarṣe api sphuṭataramaṇīyāṃso apyarthā gṛhyeran ।
prāpya grahaṇe tu tejovayavānāmapracuratayā yuktamasphuṭadarśanaṃ davīyasām, kṣodiṣṭhānāmadarśanam ।
atha kasmādaṇu pārthivādi ākāśakāladigātmānaśca na pratyakṣeṇa gṛhyante ।
ucyatemahatvamanekadravyatvaṃ rūpaviśeṣaśca sannirṣa iva pratyakṣahetuḥ ।
nekadravyābhāvātparamāṇoradarśanam ।
amahattvāddvayaṇukasya ।
ākāśādīnāṃ tvarūpatvādaddravyadravyatvācceti vetitavyam ।
tatredaṃ bodhyamtrividhaṃ dravyaṃ saṃyogāddarśanasparśanābhyāṃ gṛhyate ।
saṃyuktasamavāyācca tadgataguṇānāṃ rūpādīnāṃ karmaṇāñca grahaṇam ।
saṃyuktasamevatasamavāyācca guṇatva-karmatva-rūpatvādīnām ।
samavāyāt śabdagrahaṇam ।
karṇaśaṣkuloparicchinnagaganameva śrotram, tadguṇaśśabda iti tattvāloke nipuṇataramuktam ।
samavetasamavāyācca śabdatvapratītiḥ ।
saṃyuktaviśeṣaṇatayābhāvagrahaṇam, aphalavatī śākheti ।
naiyāyikamatakhaṇḍanam ।
adayuktamyadi mahattvānekadravyatavarūpavattvānyeva pratyakṣa imittam, tadā vāyorapratyakṣatā syāt ।
na ca vācyamiṣyata eveti ।
sparśanena tadupalambhāt ।
sparśamātraṃ tenopalambhate, na vāyudravyamiti cet ।
śītoṣṇānuṣṇāśītasparśeṣūpalabhyamāneṣu pratyabhijñāyamānatvāddravyasya ।
yadā hi taijasamuṣṇatvaṃ jalagatañca śītatvaṃ vāyoścānuṣṇāśītatvaṃ sparśanena vāyau vāti sati pratīyate, tadā pratyabhijñāyate dravyaṃ tadevedimiti ।
tena na sparśamātrapratītiḥ ।
tasmādrūpavattvamiva sparśavattāpi pratyakṣe heturityusaṃkhyānaṃ kartavyam ।
yacca saṃyuktasamavetatvātkarmaṇāṃ pratyakṣatvamuktam, tadapyayuktam ।
tasya saṃyogavibhāgalakṣaṇaphalānumeyatvāt ।
etacca pañcikādvaye prapañcitam, atrāpi cānumānaparicchede vakṣyāmaḥ ।
acca saṃyuktasamavetasamavāyādguṇatvādīnāṃ grahaṇamiṣṭaṃ, tadapi teṣāmabhāvādevāyuktam ।
samavetasamavāyācca śabdatvagrahaṇamapyevamevānupapannam ।
saṃyuktaviśeṣaṇatayābhāvagrahaṇamatraiva irākariṣyāmaḥ ।
anyacca samavāyaviśeṣaṇatā nāma sannikarṣāntaraṃ kimiti neṣyate ।
yathā goraśvasya cānyonyābhāvapratītaye saṃyuktaviśeṣaṇatā nāma sannikarṣāntaramāśrīyate; tathā akārakhakārayorapītaretarābhāvāvagamāya samavetaviśeṣaṇatālakṣaṇaṃ sannikarṣāntaramabhyupagantumucitam ।
tasmārttividha eva sannikarṣaḥ pratyakṣahetuḥsaṃyogaḥ, saṃyuktasamavāyaḥ, samavāyaśceti ।
avyapadeśyamiti kimartham ? indriyārthasannikarṣotpannasya śābdatāśaṅkāirākaraṇartham ।
yadā hirūpaṃ rūpamiti ānāti rasaṃ rasa iti jānāti tadā śabdasañjalpasambhavāt śābdatāśaṅkā kasyacit syāt ।
tannirākaraṇāyāvyapadeśyamityuktam ।
na hīndriyārthasannikarṣaje jñāne śabdasya vyāpṛtirasti, yataśśābdatā syāditi ।
adidamasaṅgatam ।
lakṣaṇaṃ hi pratyakṣasya vaktavyam ।
yena rūpeṇa sajātīyavijātīyebhyo bhedastadeva lakṣaṇam ।
tatra tāvat śābdādbheda indriyārthasannikarṣajatvenaiva siddhaḥ ।
śabdasañjalpanānuvaddhisya pratyakṣasya śābdatvāśaṅkā śābdaparīkṣāparvaṇi nirākartumucitā numānaśaṅkeva sarvasya śābdasya ।
avyabhicāripadañcaviparyayanirākaraṇāya yaduktam, tat sarvajñānānāmavyabhicāritvādaviśeṣakamityuktam ।
vyavasāyātmakatāpi saṃśayanivṛtyarthaṃ na vaktavyā ।
sthāṇurvā puruṣo veti hi smṛtijñānadvayam; etacca nendriyārthasannikarṣajamiti na tasya pratyakṣatāprasaktiḥ ।
kiñcāvyabhicāripadenaiva saṃśayasyāpi vyāvṛttiḥ siddhāḥ ।
tasyāpi yathājñāyamānārthavyabhicā ratvāt ।
api cāvyabhicāritā vyavasāyātmakatā ca na pratyakṣalakṣaṇam, kintu pramāṇalakṣaṇam ।
tena sāmānyataḥ pramāṇalakṣaṇaṃ kṛtvā, tadviśeṣasya pratyakṣasya prātisvikaṃ sajātīyavijātīyavyāvṛttisamarthaṃ lakṣaṇaṃ vācyam'indriyārthasannikarṣotpannaṃ pratyakṣamiti ।
asminnapi lakṣaṇe anumānādipramitiḥ svātmani, pramātari ca na ratyakṣā syādanindriyajatvāt ।
dharmakīrtīyasya pratyakṣalakṣaṇasyānuvādaḥ ।
pare punarāhuḥ'kalpanāpoḍhamabhrāntaṃ pratyakṣamiti ।
kalpanājātyādiyojanā, tayā rahitaṃ yadvijñānaṃ, tatpratyakṣam ।
tathābhūtameva taimirikādīnāṃ keśoṇḍrakādijñānaṃ pratyakṣaṃ mā prasāṅkṣīdityuktamabhrāntamiti ।
accaturvidhamindriyajñānam, sarvacittacaittānāṃ svasaṃvedanam, mānasam, yogijñānañceti ।
yadindriyāṇāmarthena sannikarṣādupajāyate, tadindriyajñānaṃ pañcasu rūpādiṣu pañcavidham ।
sarvajñānānāṃ svasaṃvedanaṃ vikalpavirahātpratyakṣam ।
sukhādayastu ijñānābhinnahetukatayā na tasmādbhidyanta iti te api svasaṃviditā eva ।
mānasantvindriyajñānena svavijñeyakṣaṇānantarakṣaṇasahakāriṇā janyate ।
tasya cendriyajñānagrāhyasyānantara eva kṣaṇo grāhyaḥ ।
nanu janyajñānasamaye janakasyārthakṣaṇasyātītatvātkathamarthasya pratyakṣagrāhyatā ।
ucyateetadeva grāhyatavamarthānāṃ yadutpādakatvaṃ svarūpārpakatvañceti ।
arthākāraṃ pratyakṣaṃ jñānam ।
anyathā nirākārā saṃvittiḥ kathaṃ rūpādisaṃvittivyavasthāṃ labheta ।
ata evārthasārūpyaṃ pramāṇam, tasyaiva vyavasthāhetutvāt ।
arthena sārūpyaṃ vijñānaṃ ghaṭayati nendriyādi, iti na tatpramāṇam ।
nanvekasyākārasya pratītestasya ca jñāna eva vasthitatvātkathamarthasya pratyakṣatā ।
ucyateyor'tho jñānasyākāramātmano anvayavyatirekāvanukārayati, sa pratyakṣa iti na doṣaḥ ।
iñca sākāratā jñānasyāśrayaṇīyā ।
anyathā svapnādiṣvasati bahirarthe kasyākaraḥ prakāśeta ।
prakāśātmakajñānādbahirbhūtaścākāraḥ kathaṃ prakāśeta, jaḍasya prakāśāyogāt ।
api cārthasya vitteśca sahopalambho niyataḥ ।
sa ca bhedādaniyamavyāptādvyāpakaviruddhopalabdhyā nivṛtto abhede avatiṣṭhamāno abhedamanumāpayati ।
hedāvabhāsastu dvicandrādipratītivadanādivāsanānibandhana iti parikalpanīyam ।
bhūtārthabhāvanāprakarṣaparyantajañca yogijñānam ।
pramāṇapratītamarthaṃ parokṣamapi bhāvayato yadbhāvanāyāḥ parame prakarṣe satyaparokṣāvabhāsaṃ jñānaṃ jāyate, tatpratyakṣam ।
spaṣṭapratibhāsatvena nirvikalpakatvāt ।
na hi vikalpānuviddhasya pratyayasyaspaṣṭārthapratibhāsatāstīti ।
tannirākaraṇam ।
tadanupapannam ।
savikalpakavijñānānāṃ jātyādiyojanayodīyamānānāmindriyajñānānāṃ pratyakṣatāpākaraṇāt ।
athocyeta jātiguṇayordravyātpṛthaktvenāgrahaṇādbheda eva nāsti ।
tena tābhyāmavidyamānābhyāṃ yojayitvā jāyamānaṃ jātiguṇakalpanājñānaṃ na pratyakṣamiti ।
tadapyasat ।
kaikadravyavyatirekeṇa dravyāntare grahaṇātpṛthaktvenāgrahaṇasyāsiddheḥ ।
ekasminnapi dravye dravyāntarādvyāvartamāne anuvartamānayorjātiguṇayorbhedāvagamāditi jātinirṇaye nirṇītam ।
karmakalpanā tu na pratyakṣamityanumatameva, anumeyatvātkarmaṇaḥ ।
dravyakalpanā tu viṣāṇī, daṇḍīti ca na pratyakṣatāmativartate, ndriyavyāpārānuvidhāyitvāt ।
nāmakalpanāpi devadatto ayamiti pratyakṣā, indriyavyāpārānuvidhāyitvāt tatra yadyapi varṇātmakaṃ nāma smaraṇaniviṣṭam; tena saha vācyavācakabhāvo api smṛtisamārūg eva ।
tathāpi aṃjñī pratyakṣatāṃ na muñcati ।
na hi saṃjñā, tatsambandho vā tadānīmekavijñāne viśeṣaṇatvena pratibhātaḥ ।
kintu etau smṛtisamārūgaveva ।
saṃjñini hi dṛśyamāne prāganubhūtau tau smṛtimārohataḥ ।
ata evoktam saṃjñā hi smaryamāṇāpi pratyakṣatvaṃ na bādhate ।
saṃjñinaḥ sā taṭasthā hi na rūpācchādanakṣamā ।।
iti ataḥ nāmayojanayā jāyamānaṃ jñānaṃ na pratyakṣamiti e vadanti te apyanayaiva diśā nirākṛtāḥ ।
aindriyake jñāne nāmayojanāyāḥ sambhavāt ।
api ca jātiguṇayopratyakṣatvamicchato na kiñcitpratyakṣamavakalpate ।
na hi rūpaśūnyā kācidrūpibuddhirasti ।
jātiguṇau ca rūpiṇāṃ rūpe ।
sarvā hi pratītiḥ evamityupajāyate, prakāraścaivaṃśabdārthaḥ ।
jātiguṇau cārthānāṃ prakārabhūtau ।
atastābhyāṃ yojayantyeva sarvā indriyapratītissamutpadyata iti nirviṣayaṃ kalpanāpogpadam ।
abhrāntapadamapi sarvajñānānāṃ sthūlāvabhāsitvāt grāhyagrāhakasaṃvittibhedayogitvātsaugatānāṃ nirviṣayameva ।
yacca mānasaṃ nāma pratyakṣamuktaṃ addhārāvāhikavijñānānnātiriktaṃ manyāmahe ।
syānmatam ।
nuparate indriyavyāpāre indriyajñānam, uparate tvanantarakṣaṇaprabhavaṃ mānasamiti ।
tadayuktamindriyavyāpāroparamasyāpyaparokṣārthapratītiphalasambhave satyasiddhatvāt ।
yaccātītārthaviṣayaṃ mānasamityuktam ।
tadapyayuktam ।
vartamānasyākārasya pratīteḥ ।
na cāyamākāro vittereva;vedyatayā vitteḥ ṛthagavabhāsanāt, vittirhi vittitayā, vedyaścākāro vedyatayāvabhāti iti, na tayostadātmakatopapadyate ।
yaccoktaṃ bhedāvabhāso bhrama iti ।
tadapi kāraṇābhāvādayuktam ।
na cārthavittivyavasthaiva bhedahetuḥ, nirākārāṇāmapi vṛttīnāṃ svabhāvata eva viśiṣṭārthasambandhitayā sphuraṇāt ।
arthasārūpyañca yadvyavasthākāraṇamuktam ।
tadasiddham ।
sthūlāvabhāsitvājjñānānām, aṇurūpatvāccārthasya ।
kiñca yadi atsārūpyaṃ tadutpattisaṃvedyatālattaṇam, tatassamānākārasya samanantarapratyayasyāpi vedyatā syāt ।
svapnādiṣvapi bāhyasyavārthasyākāraḥ smṛtauprathata iti nayavīthyāṃ sādhitam ।
yacca jaḍasya prakāśāyogādityabhedakāraṇamuktam ।
tadapyayuktam ।
jaḍasyaiva prakāśasambandho ghaṭate ।
adātmakatā tu neṣyata eva ।
api ca yadi jñānānatiriktasyaiva prakāśaḥ, tadā grāhyagrāhakavittīnāṃ bhedasya kathaṃ prakāśaḥ ।
tasyālīkasya ñānasvarūpānanupraviṣṭatvāt ।
yacca sahopalambhaniyamādabhinnatvamākārasya vitteścoktam ।
tadapyasāram ।
vitterbhede apyarthasya niyamopapatteḥ ।
yaiva hi saṃvittiḥ, saiva tasyārthasyopalabdhiriti kathamasau tāṃ vinā prakāśeta ।
yacca svasaṃvedanaṃ sarvavittīnāṃ pratyakṣamuktam ।
tadanumanyāmahe eva ।
sukhādīnāṃ yat tadabhinnahetutayā tadabhedātsvasaṃvedanamiṣṭam ।
tadanupapannam ।
hetvabhedasyāsiddheḥ ।
arthasya jñānahetutvāt ।
jñānasya sukhādinimittatvāt ।
asannihite apyarthe jñānamātrāt svapnādiṣu sukhādyupapatteḥ ।
yacca yogijñānaṃ pratyakṣamiti matam ।
tadapyasat ।
pramāṇaviśeṣo hi pratyakṣam ।
na ca bhūtārthabhāvanāprakarṣaparyantajasya yogijñānasya pramāṇataiva sambhavati, smṛtirūpatvāt ।
pramāṇena hi bhūtabharthaṃ paricchidya yā bhāvanā, sā smṛtisantatireva ।
tatprakarṣajamapi jñānaṃ smṛtiviśeṣa eveti na pramāṇam, na vā pratyakṣamityalamativistareṇa ।
vṛttikāramatasyānuvādatannirāsau ।
adapi kecinmanyante "tatsamprayoge puruṣasyendriyāṇāṃ buddhijanma sat pratyakṣam" iti pratyakṣalakṣaṇam ।
tadapyavyāpakatvādalakṣaṇam ।
svātmani liṅgādijāpi pratītiḥ pratyakṣatveneṣyate, sakalapratītīnāñca svarūpaṃ prati pratyakṣatābhimateti, imidamucyatetatsamprayoga iti ।
ucyateye śuktikārajatādijñānādiṣvapi pratyakṣatāmāhuḥ, te nirākriyante ।
prameyeṣu hi loke tadeva pratyakṣamityucyate yadviṣayaṃ jñānam, tenaivendriyāṇāṃ samprayoge puruṣasya yad jñānaṃ jāyate ।
na ca śuktikāsamprayukte cakṣuṣi yadrajatajñānaṃ jāyate tadevaṃvidhatam ।
tasmānna rajatajñānaṃ pratyakṣam ।
rajatajñānaṃ hi rajataviṣayam, na ca rajatenendriyaṃ samprayuktam, rajatasya tatrāsannihitatvāt ।
asmānna rajatajñānaṃ pratyakṣam ।
kintarhi smaraṇaṃ tat, iti darśayituṃ sūtramidamiti varṇanīyam ।
gurumatena pratyakṣalakṣaṇam ।
svābhimatamidānīṃ pratyakṣalakṣaṇamāha "sākṣātpratītiḥ pratyakṣami"ti ।
nanu bhāvanāprakarṣaparyantajā smṛtirapi sākṣātkāravatī pratyakṣaṃ prasajyate ।
na ।
pramāṇādhikārāt ।
anubhūtiḥ pramāṇam, tadviśeṣaśca pratyakṣamiti na mṛteḥ pratyakṣatvāpattiḥ ।
pratyakṣasya iṣayamāha"meyamātṛpramāsu sā" ।
tatra vibhāgamāha"meyeṣvindriyayogotthā" dravyajātiguṇeṣvindriyasaṃyogotthā sā-pratyakṣā pratītiḥ meyeṣvindriyasaṃyogena, tatsaṃyuktasamavāyena, samavāyena ca jāyate ।
kāni punanindriyāṇi ? ghrāṇa-rasana-nayana-tvak-śrāvaṇāni bāhyāni, āntarañca manaḥ ।
kiṃ punareṣāmastitve, bhede ca pramāṇam ? ucyateviṣayāvabodhastāvatkādācitko dṛśyate, tasya cātmā samavāyikāraṇam, asamavāyikāraṇena vinā kāryaṃ na jāyate ।
taccāsamavāyikāraṇaṃ samavāyikāraṇapratyāsannaṃ bhavati ।
pratyāsattiśca dvidhā dṛṣṭākāryasamavāyastatkāraṇasamavāyaśca ।
agnisaṃyogo hi pākyadravyasamaveto asamavāyikāraṇabhūtastatraiva gandhādikamārabhate ।
tanturūpāṇi paṭakāraṇabhūteṣu tantuṣu samavetāni paṭarūpārambhe asamavāyikāraṇāni ।
tatra tāvadātmano nityatvāttatkāraṇasamavetamasamavāyikāraṇaṃ na bhavatītyātmasamavetameva guṇāntaramasamavāyikāraṇamāśrayaṇīyam ।
tatra nityadravyasamavāyino vaiśeṣikaguṇasya dravyāntarasaṃyoga evāsamavāyikāraṇatvenāvadhāritaḥ ।
pārthivaparamāṇuṣu rūpādayo agnisaṃyogamevāsamavāyikāraṇamāśrityotpadyamānāḥ pratītā ityātmano api bodhākhyo dharmo dravyāntarasaṃyogamevāsamavāyikāraṇamāśrayate ।
tasya ca dravyasyāśrayabhūtadravyāntarasadbhāve pramāṇābhāvādadravyadravyatvaṃ niścīyate dvividhaṃ cādravyadravyam paramamahadākāśādikam, paramāṇurūpañca ।
tatrāsya dravyāntarasya paramamahattvopagame saṃyoga evānupapannaḥ ।
saṃyogakāraṇābhāvāt ।
yo hi saṃyogaḥ sākṣātpratīyate, so anyatarakarmajaḥ, ubhayakarmajaḥ, saṃyogajo vā ।
tena niyatakāraṇatvena saṃyogasyāvagatatvāt, tadabhāve saṃyoga eva nāstīti niścīyate ।
na ca paramahatoḥ sākṣātsaṃyogo havati, na vānumātuṃ śakyata iti pāriśeṣyādaṇutvameva tasya ravyasyāśrīyate ।
aṇutve ca tatkarmavaśādeva saṃyogodayo nānupapannaḥ ।
tatkarmotpattau ca prayatnavadātmanaḥ saṃyoga eva kāraṇam, śarīrakarmavat ।
prayatnābhāve cādṛṣṭavadātmasaṃyogakāraṇatā vāyutiryakpavanavat ।
taduktam gnerūrdhvajvalanaṃ vāyostiryakpavanamaṇūnāṃ manasaścādyaṃ karma adṛṣṭakārita, miti sukhaduḥkhechādveṣaprayatnānubhave yat, tat dravyāntaraṃ manaśśadbābhidheyaṃ nirapekṣaṃ kāraṇam, sarvasmṛtiṣu pūrvagrahaṇajanitasaṃskārodbodhasahakāryanugṛhītamiti ivektatavyam ।
etena adāhuḥ ṣaṇṇāmanantarātītaṃ vijñānaṃ yaddhi tanmanaḥ ।
iti, tadapi nirākṛtam ।
dravyāntarasaṃyogasyaiva nityadravyagatavaiśeṣikaguṇārambhe asamavāyikāraṇatvena dṛṣṭatvāt ।
rūpagrahaṇe rūpavadālokasya nimittatvadarśanādrūpavadevendriyaṃ rūpagrahaṇanimittamiti kalpanīyam ।
tathāgandhavadeva gandhagrahaṇe nimittam ।
tathāsparśavacca sparśagrahaṇe nimittam ।
rasavacca rasagrahaṇe nimittam ।
śadbavadeva śadbagrahaṇe nimittam, iti veditavyam ।
tena gandhavatpārthivaṃ ghrāṇaṃ gandhagrahaṇakāraṇam, rasavaccāmbhasaṃ rasanaṃ rasānubhavanimittam ।
rūpavacca taijasaṃ cakṣūrūpadarśanahetuḥ ।
vāyavīyaṃ sparśavat tvagindriyaṃ sparśagrahaṇahetuḥ ।
śadbaguṇavaccākāśaṃ śrotrendriyaṃ śadbagrahaṇahetuḥ ।
indriyasambandhāpannasyāpiārthasya viṣayāntarāsaktacittasyāpratipatteḥ manassaṃyogāpekṣā indriyāṇāmāśrahīyate ।
tenābhyantarāṇāṃ sukhādīnāṃ grahaṇe sannikarṣadvayaṃ kāraṇamātmamanassaṃyogākhyaḥ sannikarṣaḥ, sukhādimanassannikarṣaśca saṃyuktasamavāyalakṣaṇaḥ ।
bāhyarūpādigrahaṇe ca sannikarṣacatuṣṭyaṃ kāraṇamātmamanassannikarṣaḥ, mana indriyasannikarṣaḥ, dravyendriyasannikarṣaḥ rūpendriyasannikarṣaśca ।
rameyavibhāgamāha-"dravyajātiguṇeṣu sā" iti ।
sā-indriyasaṃyogotthā pratītiḥ dravyajātiguṇeṣu bhavati ।
sparśavanmahattvayuktaṃ dravyaṃ pārthivam, āpyam, taijasam, vāyavīyañca, caturvidhamaindriyakam ।
tathāvidhadravyodayakāraṇam, tatra pramāṇañca jātinirṇaye nirṇotam ।
jātisadbhāvo api jātinirṇaya evoktaḥ ।
uṇasturūparasagandhasparśāḥ saṃkhyāparimāṇapṛthaktvāni saṃyogavibhāgau paratvāparatve buddhisukhaduḥkhecchāprayatnāśca pratyakṣagrāhyāḥ ।
kvaciddravyāgrahaṇe api rūpādīnāṃ grahaṇam, rūpādyagrahaṇe api dravyasyeti, nāsti dravyaguṇayorgrahaṇaṃ prati niyamaḥ ।
dvividhā ceyaṃ ravyādipratītiḥ ।
"savikalpāvikalpā ca pratyakṣā buddhiriṣyate" ।
iti ।
ibhajati "ādyā viśiṣṭaviṣayā svarūpaviṣayetarā" ।
iti ।
prathamaṃ hi svarūpamātragrahaṇaṃ dravyajātiguṇeṣūpapadyate ।
tacca svānubhavasiddham ।
samāhitamanasko hi viṣayāntarānusandhānaśūnya indriyasaṃyuktaṃ vastu sākṣādupalabhata iti svasaṃvidevātra pramāṇam ।
nirvikalpakanirūpaṇam ।
tasya na svalakṣaṇamātraṃ viṣayaḥ ।
jātyādyakārāvabhāsasya spaṣṭattvāt ।
nāpi sāmānyamātraṃ viṣayaḥ ।
bhedagrahaṇasya pratītisiddhatvāt ।
"labdharūpe kvacit kiñcid ityādi" yaducyate, taditaretarābhāvaviṣayam, na tu vastubhedaviṣayam ।
astubhedapratītyuttarakālaṃ hi parasparābhāvo avasīyate ।
ghaṭaṃ ghaṭākāratayā, paṭañca paṭākāratayā viditvāyaṃ sa na bhavatīti ayoritaretarābhāvaṃ pratipadyate ।
ghaṭādivijñānañca vastvantaragrahaṇānapekṣamityapratīte api vastvantare, tadgraho nānupapannaḥ ।
tasmātsāmānyaviśeṣau dve vastunī pratipadyamānaṃ pratyakṣaṃ prathamamupapadyate ।
kintu vastvantarānusandhānaśūnyatayā sāmānyaviśeṣatayā na pratīyate ।
anugataṃ hi sāmānyamucyate, vyāvṛttiśca viśeṣaḥ ।
na ca vastvantarānusandhānamantareṇānugativyāvṛttī pratyetuṃ śakyate ।
apratipadyamāno api ca te, śaknotyeva svarūpaṃ tayoḥ pratipattumiti, nirvikalpakamasāmānyaviśeṣaviṣayam ।
savikalpakanirūpaṇam ।
savikalpakantu tatpṛṣṭhabhāvi ta eva vastunī sāmānyaviśeṣātmanā pratipadyate ।
nanu vastvantarānusandhāne nendriyaṃ samartham ।
indriyasāmarthyasamutthañca pratyakṣamiti, kathaṃ sāmānyaviśeṣātmakaṃ pratyakṣasya viṣayaḥ ।
ucyatebhavedetadevaṃ yadīndriyāṇyeva cetanānisyuḥ; jñānāni vā ।
ātmā tvekaḥ sarvānubhavitavyānubhavitā saṃskāravaśena vastvantaramanusandhadindriyeṇa sāmānyaviśeṣātmanā vastu śaknotyeva pratyetum ।
tathā nirvikalpakena sāmānyaviśeṣau dve vastunī pratipadyamānenāpi tayorbhedo gṛhītuṃ na śakyate ।
na hi vastubhedamātreṇa bhedabuddhiḥ kintu dharmāntaragraho api bhedabuddhau sahakārī ।
tenānugativyāvṛttī dharmāntarabhūte agṛhṇataḥ satyapi sāmānyaviśeṣayorbhede bhedabuddhirnāsīt, uttarakāle ca vastvantarānusandhānena te pratipadya bhinnatvamavasīyate ।
bhede sati viśeṣaṇaviśeṣyabhāvāvasāya iti, na nirvikalpakadaśāyāṃ viśiṣṭabuddhiḥ ।
avikalpakadaśāyāntu viśeṣaṇaviśeṣyabhāvamavagacchati ।
guṇapratītāvapi nirvikalpakaṃ na viśiṣṭatayā dravyamavacchinatti, dravyaguṇayorbhedānavagamāt ।
anvayavyatirekābhyāṃ hi guṇajātyordravyādbhedo avagamyate ।
na ca nirvikalpake anvayavyatirekādyanusandhānamastīti, tena na hedagrahaḥ, agṛhītabhedañca tat na viśiṣṭatāṃ grahītumīṣṭe iti savikalpaka eva viśiṣṭapratyayaḥ ।
nāmakalpanāyāmapi śadbavācyatāyāḥ smaryamāṇāyā eva iśeṣaṇatvam ।
karmakalpanāpyevameva vyākhyeyā ।
ratyayāntaropasthāpite api viśeṣaṇe viśiṣṭapratyayo bhavatyeva ।
ātmanaḥ pramātṛtvānnirvikalpakapṛṣṭhabhāvinaśca savikalpakasya gṛhītagrāhitve api dhārāvāhikanyāyena ramāṇatvaṃ veditavyam ।
viśeṣyaviśeṣaṇabhāvātirekeṇāgṛhītagrāhakatāpi sambhavatyeva savikalpakasya ।
asya ca bāhyavastuviṣayatvaṃ jātinirṇaye nirṇotam ।
na cedamanindriyajaṃ jñānam, indriyādhīnapravṛttitvāt ।
aparokṣārthāvabhāso hyayaṃ savikalpakapratyayaḥ ।
sa tādṛśo nendriyavyāpāramantareṇāsti ।
tripuṭyā nirūpaṇam ।
samprati mātari mitau ca pratyakṣaṃ vyākhyātumāha "sarvavijñānahetūtthā mitau mātari ca pramā ।
sākṣākartṛtvasāmānyātpratyaṣatvena sammatā" ।।
iti ।
ā kācidgrahaṇasmaraṇarūpār'thapratītiḥ, tatra sākṣādātmā bhāti ।
na hyarthāvabhāsinyātmanyanavabhāsamāne viṣayā bhāsante ।
sarvā hi pratītirevamupajāyate ahamidaṃ jānāmīti, na punarjānātītyevaṃ kācidbuddhirasti ।
tadā ca svaparasaṃvedyayoranatiśaya saṅgassayāt ।
na ca ratyayāntaraviṣayatvena niyamaḥ sambhavati ।
ekapratītiviṣayatve yukta eva sahopalambhaniyamaḥ ।
asmātsarvaireva jñānahetubhirātmani sākṣātkāravatī dhīrupadyate ।
viṣayāpekṣayā pramāṇāntaratvanirūpaṇam ।
nanvevaṃ tarhi sarva pratyakṣaṃ prasaktam ? yadi mātrabhiprāyam ।
iṣṭameva ।
prameyābhiprāyamiti cet ।
na ।
sarvatra prameyasyāparokṣatvaniyamābhāvāt ।
smṛtiṣvanumānādiṣu ca na prameyamaparokṣam ।
tena rameyāpekṣayaiva pramāṇāntaratvavyapadeśa iti mantavyam ।
sarvāśca pratītayaḥ svayaṃ pratyakṣāḥ prakāśante ।
tena tāsāṃ svātmani yuktameva pratyakṣatvam, pramāṇatvañca ।
jñānasya svaprakāśatvanirūpaṇam ।
meya-mātṛ-pramāṇānāṃ ratītau viśeṣaḥ kaḥ ? ucyate meye mātari ca vyatiriktā pratītiḥ sākṣātkāravatī, mitau tvavyatiriktā ।
idamahaṃ gṛhṇāmīti vā, idamahaṃ smarāmīti vā tritayamevāvabhāsate ।
eyamātravabhāsarūpā saṃvidekā ।
na tu asyāṃ saṃvidantaraṃ cakāsti ।
na ca sā nāvabhāti ? adanavabhāse sarvānavabhāsaprasaṅgāt ।
kiñcāprakāśasvabhāvāni meyāni, mātā ca prakāśamapekṣantām ।
prakāśastu prakāśātmakatvānnānyaapekṣate ।
jāgrato hi meyāni mātā ca prakāśante ।
suṣuptasya tadā na tat dvayamapi prakāśate ।
na ca tadānīṃ tad dvayamapi nāstyeva, prabodhe pratyabhijñānāt ।
tatra prakāśātmakatve tu suṣuptidaśāyamāpi tat dvayaṃ prakāśeta ।
tasmādaprakāśātmakaṃ tat dvayamapyaṅgīkriyate ।
prakāśasya tvaprakāśamānasya sattaiva nābhyupeyate ।
tasmātsvayaṃprakāśasamaya eva meyamātṛprakāśaḥ ।
kiñca svata eva yadupapadyate, na tatra parāpekṣā yuktā ।
meyānāṃ mātuśca svayaṃ prakāśo na nopapadyata iti, yuktā tayoḥ parāpekṣā ।
mitau ca kācidanu papattirnāstīti svayamprakāśaiva mitiḥ ।
sautrānitakamatena pūrvapakṣaḥ ।
tatrāhuḥ vayamprakāśā cenmitirabhyupeyate, tadā nirākārasya prakāśāyogādavaśyamākāro abhyupagamanīyaḥ ।
kaścāyamākāro avabhāsate, tena prakāśa eva tadākāra iti yuktam ।
kiñca nirākāratve prakāśasya pratikarmavyavasthā nopapadyate, na hi tasya sarvārtheṣu kaścidviśeṣaḥ ।
arthākāratve tu yasyākāro asau, tasyeti ghaṭate prativiṣayavyavasthā ।
tadāhuḥ"na hi aṃvittisattayaiva tadvedanā yuktā, tasyāḥ sarvatrāviśeṣādaviśeṣaprasaṅgāt, tāntu sārūpyamāviśat tatsarūpayad ghaṭayet" iti ।
ata arthasārūpyameva pramāṇamiti yuktam ।
vyavasthāpakatayā hi pramāṇānāṃ pramāṇatvam ।
arthasārūpyañca vyavasthāhetuḥ, na cakṣurādikam, tasyānekārthasādhāraṇatvāt ।
kiñca vittisaṃvedyayoḥ sahopalambho niyata upalabhyate, na kadācidapi vittimantareṇa vedyasyopalabdhiḥ, nāpi vittervedyarahitāyāḥ ।
ye ca arasparaṃ vyatibhinnāvabhāsā bhāvāḥ, teṣāṃ na sahopalambhaniyamaḥ ।
na ghaṭasya paṭasya niyamena mahopalambhaḥ, tena bhedādaniyamavyāptāt niyamo vyāvartamāno abheda evāvatiṣṭhamāno abhedaṃ sādhayati ।
taduktam "sahopalambhaniyamādabhedo nīlataddhiyor ।
iti" etenaivanyāyenāhamityākārakasyālayavijñānasya vitteścābhedassamarthanīyaḥ ।
athaṃ tarhi rāhyagrāhakākārabuddhayaḥ parasparaṃ bhinnāḥ pratibhāsanta iti ।
tadāhuḥ "hedaśca bhrāntivijñānairdṛśyetendāvivādvaye ।
" pra vā pari ślo ।
iti tathāparamuktam "aricchedo antaranyo ayaṃ bhāgo bahiravasthitaḥ ।
jñānasyābhedino bhinnapratibhāso hyupaplavaḥ ।।
" pravāpari ślo ।
iti ।
bhedabhrāntau cānādibhedavāsanaiva nimittam ।
etadvicāraṇīyamyeyamākāraviśeṣayoginī pratītiḥ, sā kiṃ āhyādarthādupajāyate, kiṃ vā samanantarapratyayāditi ।
taduktam adi buddhistadākārā sāstyākāraviśeṣiṇī ।
sā bāhyādanyato veti vicāramidamarhati ।।
pra vā pari ślo ।
iti ।
tatra sautrāntikā manyantesamanantarapratyayamātrādākāraviśeṣa iti na ghaṭate, deśakālapratiniyamāyogāt ।
ghaṭajñānānantaramapi paṭajñānaṃ jāyate ।
atra ca yadā bahirdeśe ghaṭo asti, tatra yadi ghaṭajñānamātrameva paṭajñānotpattau hetuḥ, tarhi yadā yatra paṭo nāsti, tatra tadāpi paṭajñānaṃ syāt ।
na caivamasti ।
ato asti samanantarapratyayādapyadhikor'tho jñānākāro apattihetuḥ ।
kiñca yathā marīcikājalajñāne jalārthinaḥ pravṛttasyārthakriyā na sambhavati, tathā samyagjalajñāne api na syāt ।
na hyarthaśūnyatvāviśeṣe samyagjalajñānamidam, idaṃ neti vibhāgo avakalpate tasmādbāhyor'thopyaṅgīkartumucitaḥ ।
vijñānavādimatena sautrāntikamatasya nirāsaḥ ।
tadapare bhrāntamiti manyante ।
tathā hina tāvatkvacidarthasyākāravi - śeṣādhāyakatvaṃ sākṣādavagatam, kalpanīyantu tat ।
tacca dṛṣṭe samanantarapratyaya eva varaṃ kalpyam ।
kāryabhūtajñānānāṃ vailakṣaṇye samanantarapratyayavailakṣaṇyaṃ heturastu ।
tena kiñcideva jñānaṅkasyacideva kutracideva kadācideva heturiti pratiniyamasiddhiḥ ।
ijñānavādī cārthakriyāmapi jñānarūpāmeva manyate ।
tena kiñcideva jalajñānamarthakriyājananasamarthaṃ, iñcicca na ityapi pratiniyamasiddhiḥ ।
avaśyañcārthamantareṇa viśiṣṭākārajñānotpattau samanantarapratyayasya sāmarthyamāstheyam ।
anyathā svapnādiṣvākārapratibhāsapratiniyamo na syāt ।
na ca deśāntarakālāntaravartināmeva tatra sāmarthyam, avidyamānasya sāmarthyāyogāt ।
thānubhavajanitasaṃskārāttatrākārapratibhāsaniyama iti cet, astu tāvadevam ।
yo asāvanubhavaḥ, so api tarhyatrānubhavāntarajanitasaṃskārādevāstvityanayā diśā kimarthābhyupagamena ।
aṃskāro api ca saṃskārāditi, anubhavapūrvakameva vijñānaṃ kāryakāraṇabhāvena pravartate, tenārthānubhavākārāt jñānāt yadaparaṃ vijñānaṃ jāyate, tat viśiṣṭasvabhāvam, tato api yadaparam, tadapi vijñānaṃ viśiṣṭasvabhāvameveti, vijñānasvabhāvaviśeṣa eva bhāvanā, vāsanā, saṃskāra ityādibhaśśabdairvyapadiśyate ।
arthakriyāsamvādayogyañca jñānaṃ pramāṇam, itaracca neti pramāṇāpramāṇabhedopyupapannaḥ ।
tasmādvijñānānyākāraviśeṣayogīni hetuphalabhāvenānādisantānavāhīni santu; tadatirekī na kaścidartho nāmeti ।
vijñānavādimatanirākaraṇam ।
atrocyateyattāvaduktaṃ jñānasya sākāratvasiddhaye nārthasārūpyamantareṇa pratikarmavyavasthāsiddhiriti ।
tadayuktam; na hi asyacidapyarthasya svarūpamanubhūtaṃ sākāravijñānavādinā ।
jñānākāraparyavasitavṛttitvātsarvajñānānām ।
yasya ca svarūpameva nāvasitaṃ, na tena saha kasyacitsārūpyaparikalpanam ।
na cāpi jñānākārodayavaśenārtho vyavasthāpyamānaḥ sarūpatayā parikalpayituṃ śakyate ।
asarūpādapi āryagatākāropapatteḥ ।
lākṣaraktabījāṅkurāvasthāyā viśeṣānavagamepi raktakāryasyotpattirdṛśyate ।
na hi yadākāraṃ jñānamutpadyate, tadākāra evārthojñānasyotpattau nimittamityatra iñcitpramāṇaṃ prakramate ।
api ca sthūlākāraṃ jñānamutpadyate, aramāṇvākāraścārthaḥ ।
sādhāraṇākārā buddhiḥ, sādhāraṇākāraścārthaḥ iti, sārūpyaṃ kiṃ bhavati ? kiñca sārūpyamātreṇa vedyatve edyavedakabhāvavyavasthā nopapadyate ।
ekārthaviṣayāṇāṃ santatyantaravijñānānāṃ vedyavedakatvānupapatteḥ ।
athotpādakam varūpārpakañca vedyam, tathāpi dhārāvāhikajñānaṃ pūrvaṃ pūrvaṃ uttarasya uttarasya vedyaṃ syāt ।
athākāraviśeṣādhāyakaṃ vedyam; evamapi pūrvapūrvavijñānamātraṃ vedyamāpadyate ।
pūrvaṃ pūrvaṃ hi vijñānamākāraviśeṣodayakāraṇamityuktam ।
api ca nirākāratve saṃvidā pratikarmavyavasthā nānupapannā ।
arthapratibaddhavyavahāraviśeṣapravṛttyanuguṇo hi puruṣasya dharmaviśeṣaḥsaṃvedanam, tacca svayamprakāśam ।
yat arthapratibaddhavyavahārānuguṇatayā prakāśate, tat tadarthasaṃvedanamiti vyavasthāpyate ।
sahopalambhaniyamaśca bhede apyupapadyate ।
yaiva hi nīladhīḥ, saiva nīlasyopalambhaḥ ।
athaṃ nīlopalambhamantareṇa nīlamupalabhyate ।
kiñcānenedamapyaniṣṭamāpadyate ।
upalambhamantareṇāpyupalabhyeteti ।
sarvasyaiva hi vastuno na upalambhamantareṇopalambha iṣyate ।
na hyupalambhata evopalambhaḥ ।
iñcopalambhopalabhyayormedo asahopalambhaniyamavyāpta iti, niyamastato nivartamāno abhede evāvatiṣṭhamānastena vyāptastaṃ gamayet ।
upalabhyopalambhayostu bhede api niyama upapadyate ।
upalabhyamantareṇopalambhāsambhavāt ।
tena tayorbhede api sahopalambhaniyamo dṛṣṭo nābhedaṃ sādhayituṃṣamaḥ ।
kiñcavittivedyayorbhedenāpi sahopalambhaniyamo astīti, tasyāpi vittirūpatvāpattervitterekatvaṃ hīyate, tataśca bheda eva sahopalambhaniyama tyupapadyate ।
kiñca yo api vittervedyasyābhedamāha, so api tāvadvedyapratibhāsaṃ āvajānīte ।
tathā sati kathamanumānamutpadyate ।
na hi pratitiviparyayeṇānumānasyātmalābho asti ।
yadapi jvālādiṣvabhedānumānam, tadapi na pratītiṃ vārthātpracyāvayati, kintu saiveyaṃ jvāleti grahaṇasmaraṇarūpe dve pratītī vyavasthitaviṣaye darśayati ।
iha tu bhedapratītiḥ pratyetavyādeva vyāvartanīyeti, na tadvirodhenānumānamutpadyate ।
"bhedaśca bhrāntivijñānairdṛśyetendāvivādvaye" ।
iti cānupapannam ।
na hi tatra bhedo dṛśyate, kintvekasminneva candramasi netravṛttibhedena dve pratītī jāyete ।
tayorindriyavṛttibhedādabhinne api candramasyarthadvayaviṣayaṃ vyavahāraṃ vimūgaḥ pravartayantīti, tatra tatroktam ।
yaccedamuktamsvayamprakāśāyāḥ saṃvido abhyupagatāyā nīlādyākāro astīti ।
tadapyayuktam ।
saṃvidabhinnatayāvabhāsamānasyākārasya aṃvidrūpatvānupapatteḥ ।
nirākārā saṃvitkathaṃ prakāśeteti cet ।
nirākāreti kimuktam ? niḥsvabhāveti cet ।
adasat, saṃvidaḥ saṃvitsvabhāvatvābhyupagamāt ।
atha nīlādyākāreti cet ।
keyaṃ rājājñā nīlādyākāreṇaiva prakāśitavyam, nānyeneti ।
prakāśe tu sati ad yathābhūtaṃ pratīyate, tat, tathābhūtamityabhyupagamo yuktaḥ ।
yaccoktaṃsvapne jñānasyākāro avabhāsata iti ।
tadapyayuktam ।
tatrāpi ahiravabhāsitvātsaṃvidaḥ ।
na ca sā bahirviṣayā na bhavati ।
tasyāḥ ūrvānubhavāhitasaṃskārodbodhavaśena pūrvānubhūtavastuviṣayatvāt ।
kathaṃ tarhi pūrvānubhūtatvaṃ nānusandhīyate, athaṃ vānubhūyamānatvādhyavasānamiti ।
ucyate ।
saṃskārodbodhanimitteyaṃ smṛtiriṣyate ।
saṃskārodbodhaścādṛṣṭanibandhanaḥ ।
tasya sukhaduḥkhahetutvāt ।
svapne api sukhaduḥkhānubhavāt ।
tena āvatyevāṃśe tadadṛṣṭaṃ saṃskāramudbodhayati, yāvatyeva sukhaṃ duḥkhaṃ vopapadyate ।
na cānubhūtāṃśasmaraṇe sukhaduḥkhodaya iti, na ca tatra saṃskārodbodhaḥ, nāpi smṛtiḥ ।
ata eva ca gṛhītāṃśānavadhāraṇe anubhavamātramevāśiṣyata ityanubhavādhyavasāyo api samarthitaḥ ।
yatpunarāhuḥjaḍasya prakāśāyogātprakāśātmaka evākāra iti ।
tadapi na caturasram ।
jaḍa iti kimuktam ? aprakāśātmaka iti cet, na aprakāśātmakasyaiva prakāśādvyatiriktasya eṣa kāśa iti prakāśādeva siddham ।
kiñca citrapaṭajñāne nānābhūtānāmākārāṇāmekaprakāśātmakatvavirodhādasadbhūtatvamevābhyupagatam ।
catrāvabhāseṣvarthe ṣu yadyekatvaṃ na yujyate ।
savaiva tāvatkathaṃ buddhirekā catrāvabhāsinī ।।
iti acodayitvā,' uktam daṃ vastu balāyātaṃ yadvadanti vipaścitaḥ ।
yathā yathār'thāścintyante vivicyante tathā tathā ।।
iti ।
yathā yathā'kārā vicāryante, tathā tathāghaṭamānā vivicyanteśūnyā bhavantiasadbhūtā bhavanti ityarthaḥ ।
pavañca te tāvadākārā asadbhūtāḥ prakāśātmāno na bhavantīti, kathaṃ prakāśante ।
tathā grāhyagrāhakasaṃvittīnāṃ bhedo atyantāsadbhūtaḥ prakāśānanupraveśī kathaṃ prakāśeta ? tathā rameyavimarśotthāstu bāhyārthāpahnavaprakārā jātinirṇaya eva prāyaśo vikalpya nirākṛtā iti, te neha prastūyante ।
ye punarjāgratpratyayānāṃ svapnapratyayadṛṣṭāntena pratyayatvādityanena hetunā bāhyārthaśūnyatvaṃ pratipādayanti, teṣāṃ bāhyaviṣayasakalapratītiviruddhaḥ pakṣaḥ ।
ṛṣṭāntīkṛtasyāpi svapnādipratyayasya bāhyagrāhyasamarthanena hetorviruddhatvaṃ doṣaḥ, dṛṣṭāntasya sādhyavikalatvañcodbhāvanīyam ।
tasmātsvayamprakāśatve api saṃvido na bāhyagrāhyāpanhava iti sthitam ।
saṃvidaḥ svayamprakāśatve śaṅkānirāsau ।
e tvāhuḥ ṅgulyagaṃ yathātmānaṃ nātmanā spraṣṭumarhati ।
svāṃśena jñānamapyevaṃ nātmanā jātumarhati ।।
iti ।
tatra yadi karmakartṛtvānupapattirucyate, tato na kiñcidavahīyate ।
na hi vayaṃ karmakartṛbhāvamabhyupemaḥ ।
athārthaprakāśarūpāyāḥ svayamprakāśatā vinivāryate, tataḥ pratītivirodhaḥ ।
kiñca pratītibalena airekasyātmanaḥ kartṛkarmabhāvo abhyupagamyate, kathamiva te saṃvido apahnuvīran ।
api ca jñānamanumeyamiṣyate ।
tadanumāne nārthasattāmātraṃ liṅgam, tasya tadavinābhāvaniyamābhāvāt ।
athārthajñānamityucyate, tadapi notpattimātreṇa liṅgam ।
anavabhāsamāne utpannānutpannayoraviśeṣāt ।
na hyanavabhāsamānaṃ liṅgaṃ liṅginamanumāpayati ।
na cārthajñānasya jñānantarādhīnamavabhāsanam ।
na ca jñānāntarādavagamaḥ ।
jñānāntaradavagamena avagame cānavasthāprasaṅgāt ।
tasmādarthajñānaṃ svayamprakāśamevābhyupetavyam ।
etena ye sukhādivanmānasapratyakṣaṃ jñānāntarameva jñānasadbhāve pramāṇamāhuḥ, te api nirākṛtāḥ ।
svayamprakāśatvenāpyupapattau parādhīnatvakalpanānupapannetyuktameva ।
kintarhyanumīyate? jñānam ।
nanu na tat saṃvidaḥ svayamprakāśāyā bhinnamupalabhyate ।
satyam, ata evānumīyate ।
nanu kiṃ taditi na idmaḥ ।
aṃvidutpattikāraṇamātmamanaḥsannikarṣākhyaṃ tadityavagamya parituṣyatāmāyuṣmatā ।
pramāṇulabhāvaṃ ivṛṇoti "mānatve saṃvido bāhyaṃ hānādānādikaṃ phalam ।
jñānasya tu phalaṃ saiva vyavahāropayoginī" ।।
iti ।
yadā pramitiḥ pramāṇamiti bhāvasādhanamāśrīyate, tadā saṃvideva ramāṇam ।
tasyāśca vyavahārānuguṇasvabhāvatvāddhānopādānopekṣāḥ phalam ।
pramīyate aneneti karaṇasādhane pramāṇaśabde ātmamanaḥsannikarṣādyātmano jñānasya pramāṇatve tadbalabhāvinī saṃvideva bāhyavyavahāropayoginīsatī phalam ।
"āpekṣikañca karaṇaṃ mana indriyameva vā ।
tadarthasannikarṣo vā mānañcetpūrvakaṃ phalam" ।।
iti ।
yadā tu sādhakatamasya karaṇatvāttamapaścātiśayārthakatvādatiśayasya bāhyāpekṣatvādālokādyapekṣamindriyameva pramāṇam, tasya viṣayasannikarṣaḥ, tasya vā manaḥsannikarṣaḥ pramāṇam, tadāpi saṃvideva phalam, tadarthapravṛttatvāt sādhanānām ।
e punaḥ pramāṇādabhinnaṃ phalamāhuḥ, te api vādinaḥ kāryakāraṇyoraikyābhāvādevopekṣaṇīyāḥ ।
iti mahāmahopādhyāyaśrīśālikanāthamiśraviracitāyāṃ prakaraṇapañcikāyāṃ prakāṇapārāyaṇo prathamaḥ pratyakṣaparicchedaḥ samāptaḥ ।