Nāgārjuna Bodhicittavivaraṇa-fragments

phenapiṇḍopamaṃ rūpaṃ vedanā budbudopamā ।

marīcisadṛśī saṃjñā saṃskārāḥ kadalīnibhāḥ ।। 

māyopamaṃ ca vijñānaṃ 

parivrāṭkāmukaśunām ekasyāṃ pramadātanau ।
kuṇapaḥ kāminī bhakṣya iti tisro vikalpanāḥ ।। 

ātmagrahanivṛttyarthaṃ skandhadhātvādideśenā ।
sāpi dhvastā mahābhāgaiś cittamātravyavasthayā ।। 

cittamātram idaṃ sarvam iti yā deśanā muneḥ ।
uttrāsaparihārārthaṃ bālānāṃ sā na atattvataḥ ।। 

na bodhyabodhakākāraṃ cittaṃ dṛṣṭaṃ tathāgataiḥ ।
yatra boddhā ca bodhyaṃ ca tatra bodhir na vidyate ।। 

alakṣaṇam anutpādam asaṃsthitam avāṅmayam ।
ākāśaṃ bodhicittaṃ ca bodhir advayalakṣaṇā ।। 

śūnyatāsiṃhanādena trasitāḥ sarvavādinaḥ । 

guḍe madhuratā cāgner uṣṇatvaṃ prakṛtir yathā ।
śūnyatā sarvadharmāṇāṃ tathā prakṛtir iṣyate ।। 

deśanā lokanāthānāṃ sattvāśayavaśānugāḥ ।
bhidyante bahudhā loka upāyair bahubhiḥ punaḥ ।। 

gambhīrottānabhedena kva cid vobhayalakṣaṇā ।
binnāpi deśanābhinnā śūnyatādvayalakṣanā ।। 
