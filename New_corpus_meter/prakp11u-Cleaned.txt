

oṃ
śrīmatprabhākaragurutantradhurandhareṇa
mahāmahopādhyāya-śālikanāthamiśreṇa praṇītā prakaraṇapañcikā
nyāyasiddhyākhyayā vyākhyayā viṣamasthalaṭipparāyā
ca samalaṅkṛtā

PARICCHEDA 



savṛttikāyā vākyārthamātṛkāyā upodghāto nāma
prathamaḥ paricchedaḥ ।
ambhīravitatamarthaṃ vācā saṃkṣiptayā nibaddhamapi ।
na vidanti ye samagraṃ kṛpayā tadanugrahaḥ kriyate ।। ।।
tatra kāryavākyārthavādina eva bhāvam, bhāvanām, apūrvañca vākyārthān pratijānate ।
tatrāpūrvameva vākyārtha iti sādhanīyam ।
tasya mūlaṃ padānāmanvitābhidhāyeteti, tāmeva tāvadādau pariśodhayati ।
tra ye pratyastamitapadavibhāgam, vākyameva vākyārthasya vācakamityācakṣate ।
e ca vākyāntyavarṇa eveti, ye ca padairananvitāḥ padārthā abhihitāḥ padārthā abhihitāḥ parasparānvayamātmano avagamayantiiti ।
tannirāsāya pratijānīte
padebhya eva vākyārthapratyayo jāyate yathā ।
tathā vayaṃ nibadhnīmaḥ prabhākaragurormatam ।।
padebhya eva, na vākyāt, nāpyantyavarṇāt, nāpi padārthebhya ityarthaḥ ।।
taṃ prakāraṃ vaktumupakramate
paderevānvitasvārthamātropakṣīṇaśaktibhiḥ ।
svārthāścedbodhitā buddho vākyārtho api tathā sati ।।
vākyārthapratipattau hi padānāmanupāyatve tadanyathānupapattyā, vākyamekaṃ tadupāyabhūtaṃ kalpyate ।
yadyapi vyutpattyanapekṣācchabdādartho nāvagamyate ।
yadyapi cā'nantyādvākyānām, tadarthānāñca, vaidikasya cār'thasyānanyopāyatvāt vyutpattiraśakyā ।
tathāpi kālpanikapada-padārthavyutpattisaṃskṛtāt vākyādvākyārthamavagacchatītyāśrīyate ।
yadi kālpanikatve pada-padārthānāṃ pramāṇābhāvādekaikavarṇoccāraṇer'thānavabodhāt, krameṇoccāritānāñca yugapacchavaṇāsambhavāt, pūrvapūrvavarṇānubhavajanitasaṃskārasahito antyo varṇaḥ pratyāyakaḥ, tasya ca pāramārthikapada-padārthavyutpattissahakāriṇīti pakṣassvīkriyate, yadi vā padaissukaravyutpattayo ananvitā eva svārthā abhihitā vākyārthamavabodhayantītyaṅgīkriyata, yadi tu padānyevānvitānsvārthānabhidadhatīti śakyate sādhayitum, tadā vākyārthasyāvabuddhatvānnaitāḥ kalpanā ātmānaṃ labhante ।।
kathaṃ punaḥ padānāmanvitasvārthamātrabodhakatve vākyārthāvagatissiddhyatītyatrā'ha
radhānaguṇabhāvena labdhānyonyasamanvayān ।
padārthāneva vākyārthān saṅgirante vipaścitaḥ ।।
nanu teṣāṃ bhūyastvād bhūyāṃso vākyārthāḥ, vākyāni ca syurityatrā'ha
bhūyāṃso yadyapi svārthāḥ padānāṃ te pṛthakpṛthak ।
prayojanatayā tvekavākyārthaṃ sampracakṣate ।।
tatpratītyekakāryatvādvākyamapyekamucyate ।
kathaṃ punarekaprayojanatvamityatrā'ha
pratipattirguṇānāṃ hi pradhānaikaprayojanā ।।
yaddhi pradhānabhūtaṃ, tadeva kathannāma viśiṣṭaṃ pratīyatāmityevamarthaṃ guṇānāṃ pratipādanam, tena tatraiva tātparyam, tadeva prameyam, tātparyaviṣaya eva śabdasya prāmāṇyābhyupagamāt, tasya tathābhūtasya pratipattirnaikapadanibandhaneti, vākyameva tatra pramāṇam ।
ata eva ca "ṣaṣṭhādye na padaṃ nāma kiñcana vākye, na padārthā nāma kecana vākyārthe" ityuktam ।
pṛthagbhūtaṃ padaṃ nāma na kiñcana pramāṇamasti ।
pṛthagbhūtāśca padārthāḥ, na prameyāssantītyarthaḥ ।
etacca tatraiva spaṣṭamuktam ।। ।।
samprati vākyameva vācakaṃ vākyārthasyeti ye bruvate, e ca vākyāntyavarṇa eveti ।
tannirākaraṇāyā'ha
vyavahāreṣu vṛddhānāṃ vākyaśravaṇabhāviṣu ।
āvāpe-ddhārabhedena padānāṃ śaktiniścayaḥ ।।
yadyapi vṛddhavyavahārapūrvikaiva sarvā śabdavyutpattiḥ, vākyaireva ca vyavahāraḥ ।
tathāpi yatpadāvāpe yasyār'thasyā'vāpaḥ, yaduddhāre coddhāraḥ, tasminnevār'the tasya padasya vācakaśaktiravasīyate ।
na ca tathā sati vākyārthapratipattirnopapadyate, vakṣyamāṇatvānnyāyasya ।
yena kāryabalena vākyamekaṃ pratyakṣaparidṛśyamānavarṇapadabhedāpahnavena kalpyeta ।
iñca, "śiśo ! gāmānaya, śiśo ! gāṃ badhāna, vatsa ! gāmānaya, vatsa ! gāṃ badhāna, arbhaka ! gāmānaya, arbhaka ! gāṃ badhāna, ḍimbha ? gāmānaya, ḍimbha ? gāṃ badhāne"tyaṣṭānāṃ vākyānāmaṣṭau vācakaśaktayaḥ kalpyāḥ ।
padavādinastu, saptānāṃ padānāṃ saptaiva śaktaya iti kalpanālāghavam ।
anayaiva diśā śuklāmiti padaprekṣepe vākyavādino aṣṭāvaparāḥ kalpyāḥ, adavādinastvekaiva ।
apāramārthike ca ada-padārthavibhāge kimāśritā vyutpattirabhyupāyatāmupaitītyapi cintanīyam ।
ye punaḥvākyāntyavarṇasya vācakatāmāhuḥ, tanmate api tāvat padārthavibhāgasya pāramārthikatvāt ghaṭetaiva vyutpattiḥ ।
nanu vācyavācakasambandhagrahaṇameva vyutpattirityucyate ।
na ca vākyāntyavarṇavācakatvavādināṃ padaṃ padārthasya vācakam ।
atastanmate api nirviṣayaiva vyutpattiḥ ।
ucyate ।
na nirviṣayā, nimittanaimittikabhāvasyābhyupagatatvāt ।
keyamavācakasya nimittatā ? naiṣa doṣaḥ ।
vākyāddhi yatpadaprayoge sati, yatpadārthānvito vākyārthaḥ pratīyate, tatpadaṃ tasyār'thasyāvācakamapi bhavati nimittam ।
kintu tanmate api śaktikalpanāgauravaṃ pūrvoktanyāyena tulyameva ।।
ye apyāhuḥvākyameva smṛtyārūḍhaṃ vākyārthaṃ pratipādayatīti, teṣāmapi prācyameva śaktikalpanāgauravalakṣaṇa dūṣaṇamaśakyaparihāram ।
hāṣyakāravacanañca "pūrvavarṇanitasaṃskārasahito antyo varṇaḥ pratyāyakaḥ" iti nirviṣayam ।
aśakyañca mahāvākyasya sakṛtsmaraṇam ।
tasmātpadānāmeva vācakaśaktirāśrayaṇīyā ।
atra keciccodayantinanu vṛddhavyavahāraprayukte vākye padānāṃ vācakaśaktyavadhāraṇameva nopapadyate ।
puruṣavākyanāmarthaṃ prati liṅgabhāvena pramāṇatvābhyupagamāt ।
vākyāddhi kāryabhūtātpratītasya vaktustadarthaviṣayaṃ pūrvavijñānaṃ āraṇabhūtamanumīyate ।
tasya va jñānasya jñeyāvyabhicāritvāt jñeyabhūtārthaniścaya iti, na vācakaśaktyavagamaḥ ।
ucyate ।
na nūnaṃ bhavān ītipathoktamarthaṃ samyagākalayati ।
parihṛtaṃ hi tatredambālo hi vyutpadyamānaḥ prayojyavṛddhasya śabdaśravaṇasamanantarabhāvinīṃ viśiṣṭaceṣṭānumitāmarthapratītiṃ śabdakāraṇikāmavagacchati ।
sa tathā vyutpannaḥ kadācitkasyacidananvitārthapadaracanaṃ vākyamupalabhate, tathopalabhamānasya caiva vimārśo jāyatesambhāvyamānānanvitārthapadaracanamidaṃ vākyaṃ kathaṃ prayojyavṛddhasya arthaniścayaṃ kṛtavat ? vṛddhasyāpi puruṣāyatte vākye ananvitārthapadaracanaśaṅkā mameva sambhavatīti ।
tasyaivaṃ vicikitsodaye punareṣa niścayo jāyate
nūnamanenāyaṃ prayoktetthamavadhārito yadanvitārthānyeva padānyayaṃ prayuṅkte-iti ।
tathāvidhāpadaprayoganiyamaścāsyānupalabdhe anvaye nopapadyate ityevamanvayopalambhamanumimānenānvayo niścīyate ।
niścite cānvaye vākyametadanuvādabhūta marthasyeti ।
evañcedanuvādakatayā tasyār'thasya tadvākyaṃ vācakameveti, pūrvavācakaśaktijñānaṃ nāyathārthamiti manyate ।
yadi paraṃ mayā prāganumānapurassaror'thaniśco asyeti nāvagatam ।
yāpi ceyamarthasyāniścite anvaye viśiṣṭavaktṛjñānānumā, sāpi padānāṃ svarūpamātrāvagamādeva nopapadyate, kinatu viśeṣāvagamāt ।
na ca śakteranyaḥ padānāṃ viśeṣo avagamyate ।
tato mayevānenāpi padānāṃ vācakaśaktiravadhāritā ।
tena viśiṣṭānvayavācakapadaprayogāttadviṣayaṃ vaktuḥ pūrvajñānamanumitavān, iti gambhīro ayaṃ nītimahāhvadaḥ ।
anvitābhidhānānupapattiśaṅkā ।
atra ecidācakṣatebhavatu padānāṃ padārtheṣu śaktijñānam, tathāpyanvitābhidhānaṃ na sidhyatiiti ।
tathāhipratiyogināmanantatayā anvayānāmānantyāt, tadānantye cānvitānāmapyānantyātsambandhagrahaṇaṃ duṣkaram ।
agṛhītasambandhasya ca padasya vācakatve, ekasmācchabdātsarvārthapratītiprasaṅgaḥ ।
sāmānyānvayābhidhānañca nā'śaṅkanīyameva, vākyebhyo viśeṣānvayāvagamāt ।
svarūpamātrābhidhānenāpi ca vākyārthapratipattyupa - pattāvanvitābhidhānāśrayaṇe śaktikalpanāgauravam ।
tathā padenānvitassvārtho abhidhīyamānaḥkimabhihitena padārrthāntareṇānvito abhidhīyate ? uta, anabhihiteneti ? vikalpanīyam ।
anabhihitena cet, adāntaraprayogavaiyarthyam ।
ekasmācca arvānvayapratītiprasaṅgaḥ ।
abhihitena cet, tadapi tarhi padamanvitābhidhāyitayā adāntaropāttamarthamabhidhānāyāpekṣataiti, itaretarāśrayaḥ prāpnoti ।
tasmātpadāntarābhidhānānapekṣasvarūpamātrābhidhānamevār'thānāṃ padaiḥ kriyate ।
te ca tathābhūtāḥ padairabhihitāḥ padārthā ākāṅkṣā-sannidhi-yogyatāvanto vākyārthamavagamayanti ।
na teṣāṃ sambandhagrahaṇāpekṣā śaṅkanīyā ।
yataḥ padadharmo ayam, nāyamarthadharmaḥ ।
tadāha bhāṣyakāraḥ
"adāni hi svaṃ svamarthamabhidhāya nivṛttavyāpārāṇi ।
athedānīṃ avagatāssanta vākyārthamavagamayantī" ti ।।
tadetannirākartumupakramate
opyante, coddhriyante ca svārthā anvayaśālinaḥ ।
anviteṣveva sāmarthya padānāṃ tena amyate ।।
tatraiva vārtikamatena śaṅkā ।
atrā'hasatyamanvitapadārthaviṣayāvevā'vāpoddhārau, tathāpyanvitābhidhānamaśakyam ।
pāramparyeṇāpi tadupapatteḥ ।
tathāhipadairananvito apyabhihitor'tho anvitārthapratipatternimittaṃ bhavatīti, padānāṃ pāramparyeṇānviteṣvapi hetutvam ।
tadāhurvārtikakārabhiśrāḥ
"na vimuñcanita sāmarthyaṃ vākyārthe api padāni naḥ ।
tanmātrāvasiteṣveṣu padārthebhyassa gamyate" ।।
iti ।
padārthapratipādanañca vākyārthapratipattaye prayuktānāṃ padānāmavāntaravyāpāra iti ca, teṣāmeva vyavahāraḥ
"vākyārthamitaye teṣāṃ pravṛttau nāntarīyakam ।
pāke jvāleva kāṣṭhānāṃ adārthapratipādanam" ।।
iti ।
etāmāśaṅkāmupekṣyaiva tāvaddoṣāntaraṃ pariharati
ākāṅkṣā-sannidhiprāptayogyārthāntarasaṅgatān ।
svārthānahuḥ padānīti vyutpattissaṃśritā yadā ।।
ānantya-vyabhicārābhyāṃ tadā doṣo na kaścana ।
yattāvaduktamānantyācchabdaśaktyavadhāraṇānupapattiḥ, agṛhītaśakteśca vācakatve vyabhicāraprasaṅga iti ।
tadanupapannam ।
upalakṣaṇāśrayaṇenāpi ambandhabodhaḥ, saukāryādākāṅkṣitena yogyena sannihitena cānvitaṃ svārthaṃ padaṃ vaktīti vyutpattirāśrīyate ।
tena
adyadākāṅkṣitaṃ yogyaṃ sannidhānaṃ prapadyate ।
tadanvitaḥ padenār'thassvakīyaḥ pratipādyate ।।
iti saṃgrahaślokaḥ ।
ākāṅkṣaviṣaye nyāyamatopanyāsa-nirosau ।
kā punariyamākāṅkṣā ? pratipatturjijāsā ।
kinnibandhanā punarasau ? vinābhāvanibandhaneti kecit ।
kriyā hi kārakāvinābhāvinīti tāṃ pratītya, kārakaṃ jijñāsate, evaṃ kārakamapi budhvā, kriyāmiti ।
adayuktamiti manyāmahe ?, jijñāsāvirāmānupapatteḥ ।
tathāhiyadā tāvat kārakajijñāsā, tadā tadīyajanakatadguṇatatkriyātatkārakāntarādijijñāsāpyāpadyate ।
atha prayojanābhāvāt kārakātiriktamanyanna jijñāsyate, tarhi kriyāmātrāvagame api yatra kārakajñānena prayojanaṃ nāsti, tatra jijñāsā na syāt ।
anuṣṭheya tayā hi kriyāyāmavagatāyāṃ kārakamantareṇa tadanuṣṭhānānupapatteḥ, kārakajñānaṃ na prayojanavat ।
vartamānāpadeśādau tvananuṣṭheyatayā nāsti na kārakajñānena prayojanam ।
atha ca yatrāpi vākyamaparipūrṇaṃ manyante, sākāṅkṣārthābhidhāyitayā cāparipūrṇatā ।
ata eva tatrādhyāhāramapi kurvanti ।
yatrāpi cānuṣṭheyakriyāvagamaḥ, tatrāpi niśśeṣakārakajijñāsā syāt ।
yathā-devadatta ! "gāmānaye"ti araṇānupādānādaparipūrṇatā syāt ।
athaikakārakajñānenāpi tāvadanuṣṭhānopapatterna kārakāntarajijñāsā, tarhi devadatta ! "gāmānaya daṇḍene"ti prayukte api daṇḍaśabde, tadākāṅkṣā na syāt ।
tataśca anākāṅkṣitatvāt tasya, tadanvayo na syādvākyārthe ।
atha daṇḍapadoccāraṇāt tatrā'kāṅkṣā parikalpyate ।
nyathā daṇḍapadārthasyānanvaye tatpadoccāraṇamanarthakaṃ syāt ।
evama "pyaruṇayaikahāyanyā piṅgākṣyā somaṃ krīṇātī" tyatrāpyananvayaprasaṅgaḥ ।
na hi vedapadoccāraṇenānarthakena na bhavitavyamiti kiñcana pramāṇamasti, ato na tatrā'kāṅkṣodaye kiñcitkāraṇamastīti, "somaṃ krīṇātī"tyato adhikasyānanvitatā syāt ।
api ca laukikatvāt kriyākārakayoḥ, yatkiñcitkriyā-kārakopādāne api tatsiddheravighātānna'tīva viśeṣajijñāsā ghaṭate ।
ajñāte hi jñānecchā ghaṭate, na punarjñāte api ।
svamatenā'kāṅkṣākathanam ।
trocyateabhidhānāparyavasānam, abhidheyāparyavasānañca jijñāsodaye nibandhanam ।
ekapadaprayoge hi vāramityādāvabhidhānameva na paryavasyati ।
na hyanuccarite pratiyogisannidhāpake pade anvitābhidhānaṃ śakyate vaktum ।
vṛddhavyavahāravaśenānvitārthapratipādanaparatā padānāmavadhāriteti, tadarthaṃ yuktaiva pratiyogijijñāsā ।
yasyāpyabhihitānvaya iti rāddhāntaḥ, tanmate api padārthasya adārthāntaramanteraṇānvayāsāmarthyāt, tadupapattaye yuktaiva ratiyogijijñāsā ।
tasyāñca satyāmaparipūrṇavākyaparipūrakatayā loke adhyāhārasya iditatvāt, prakaraṇādivaśena yogyapratiyogyadhyāhāraḥ kriyate ।
"amāvāsyāyāmaparāhṇe piṇḍapitṛyajñena carantī" tyādiṣvanekapadaprayogādanvitābhidhāne api, abhihitasnaya kāryasyāpūrvātmano anuṣṭhānaṃ vinā kāryatvānupapatteḥ, kartrā ca vinā tadasambhavāt, adhikārādṛte ca tadayogāt, niyojyamantareṇa catasyānavakalpanāt, tadupapattaye yuktaiva tadanvayayogyaniyojyajijñāsā ।
tasyāṃ satyāmaparipūrṇatvāvagamāt, lokavadadhyāhāre kartavye satyapi, īvanasyā'vaśyakatve antaraṅgatve ca idheranuṣṭhānākṣepo na kalpeteti, tatparityāgena kāmye niyojyaviśeṣaṇe sthite sarvakāmipuruṣavyāpisvargasyaiva niyojyaviśeṣaṇatvayogyatvāt, svargakāmo niyojyo adhyāhviyate ।
athādhyayanavidhāvanyaprayuktānuṣṭhānanirvāhitakāryabhāve niyojyo nādhyāhviyate ।
laukikatvāccāpūrve kārye niyojyasyādhyāhāramantareṇā'kāṅkṣā na nivartate ।
alaukikatvādeva ca "sauryaṃ caruṃ nirvapet ghṛte śuklānāṃ vrīhīṇāṃ brahmavarcasakāmaḥ" ityādau karaṇopakāramanteraṇa vidhessiddhyasambhavāt tajjijñāsā, tajjanakapadārthajijñāsā ca ।
ata eva tadabhāve bhāṣyakāro vākyānāṃ yūnatāmāśaṅkya parihṛtavān ।
nanvevaṃ tarhi tatra padatrayaṃ prayujyate"gāmānaya śuklāmi"ti loke, tatra hi kārakadvayasyāsambhavānnā'kāṅkṣāstīti kathamanvitābhidhānam ।
"gāmānayetye" tāvataiva paripūrṇatvādvākyasya ।
satyam ।
padāntarānuccāraṇa evam, uccarite tu tasmin, tasyāpyānayatisannidhānādekavākyatvāvagamādānayatyanvitasvārthābhidhāy itvāt, ākāṅkṣāṃ vinā ca tadasambhavāt, ānayaterākāṅkṣā parikalpyate ।
tathā coktaṃ hāṣyakāreṇa
"bhavati ca raktaṃ pratyākāṅkṣe" ।
tenātrāpyanvitābhidhānasiddhyarthamevā'kāṅkṣā ।
yadi paramayaṃ viśeṣaḥ, "dvārami"tyādau tasyaiva padasyānvitābhidhānāyā'kāṅkṣā, "gāmānaya śuklāmi"tyādau tu adāntarasyeti ।
anvitasyābhidhānārthamuktārthaghaṭanāya vā ।
pratiyogini jijñāsā yā sā'kāṅkṣeti gīyate ।।
iti saṅgrahaślokaḥ ।।
sā ceyamākāṅkṣā havantī vyutpattāvupalakṣaṇamāśrīyate ।
kimiti punassannidhi-yogyatva eva ā'śrīyate, nirākāṅkṣāṇāmanvitābhidhānādarśanāt ।
"ayameti putro rājñaḥ, puruṣo ayamapanīyatāmi"tyādau putrapadasambandhanirākāṅkṣo rājā na puruṣeṇānvīyate ।
kasmātpunaranayoḥ putra-puruṣa-yossannidhi-yogyatvāviśeṣe api putreṇaiva rājñassambandhaḥ, na puruṣeṇa ।
ucyatevākyāt ākyārthapratipatternyāyasāpekṣatvāt, nityasāpekṣeṇa putreṇaiva rājā sambadhyate, tatsambandhanirākāṅkṣaśca na puruṣasambandhamanubhavatītyākāṅkṣāpi vyutpattyupalakṣaṇamāśrīyate ।
paripūrṇena yogyasya samīpasyāpyananvayaḥ ।
vyutpattau tena śabdānāmākāṅkṣāpyupalakṣaṇam ।।
iti saṃgrahaślokaḥ ।।
sā ceyamākāṅkṣā pratiyogiṣu sarveṣu na sahasaivopajāyate, kintu kāraṇopanipātakrameṇa ।
tathāhiviṣayamantareṇāpūrvaṃ kāryaṃ pratyetumeva na śakyata iti, pratipattyanubandhabhūtaviṣayāpekṣā prathamaṃ vidheḥ ।
atha pratipanne viṣayasambandhini vidhyarthe, niyojyamantareṇa tatsiddhyasambhavānniyojyākāṅkṣā ।
tathā viṣayībhūte bhāvārthe karaṇe labdhe, vaikṛtāpūrvāṇāṃ karaṇopakārākāṅkṣā, labdhe ca tasmin, tajjanakapadārthākāṅkṣeti ।
tathā cā'hu ḥ
"pratiyogiṣu sarveṣu nā'kāṅkṣodeti tatkṣaṇāt ।
kāraṇopanipātānupūrvyeṇa tu yathāyatham" ।।
iti ।।
tatkrameṇānvitābhidhānamapi krameṇaiva ।
ślokaścātra bhavati
jijñāsā jāyate boddhussambandhiṣu yathā yathā ।
tathā tathaiva śabdānāmanvitārthābhidhāyitā ।।
sannidhinirūpaṇam ।
atha annidhiḥ kaḥ ? asyār'thasya śravaṇānantaramākāṅkṣā-yogyatābhyāmarthāntare buddhi viparivṛttiḥ ।
sā ca na śabdanibandhanaiva kevalamanvitābhidhānavyutpattāvupalakṣaṇam adhyāhṛtenāpi loke anvitābhidhānadarśanāt ।
na ca vācyaṃśabda evādhyāhviyate, sacār'thamupasthāpayatiiti, anupayogāt, apramāṇakatvācca ।
yadyapyarthāpattipramāṇako adhyāhāraḥ, tathāpi śabdakalpanamanupapannam ।
yena hi vinānupapattiḥ, tadevār'thāpattiprameyam ।
na cār'thānāṃ śabdamantareṇānupapattiḥ ।
syānmatam ।
arthakalpanāyaivār'thāpattiḥ pravarttamānāṃ tasyār'thasya savikalpakajñānavedyatvāt, savikalpakajñānānāñca śabdapurassaratvāt purovartiti śabda eva paryavasyatiiti ।
tadasat ।
yathaiva śabdapurassare api savikalpakajñāne liṅgasya, indriyāṇāñca nirvikalpakadaśāyāmartha evāvadhāritaśaktitvānna śabdamātre paryavasānam, tathā dṛṣṭārthāpattau sākṣādupapādaker'tha evār'thāpatteḥ prāmāṇyābhyupagamāt, śrutārthāpattavapi tatraiva tasyāḥ prāmāṇyaṃ yuktam, na śabde ।
tasya sākṣādanupapattiśamanāsamarthatvāt ।
kiñca sarvatra savikalpakajñāne śabdassmaraṇaviparivartī na prameyatāṃ pratipattumarhati ।
savikalpakalpakajñāneṣu pūrvapratīyamānatā ca śabdasya nātīva pramāṇavatī, kintvarthapratītāveva samānakālaṃ śabdasmaraṇamiti pratītyārūḍham ।
tena na śrutārthāpattiśśabdaviṣayā ।
na ca śabdānupapattyā śabdakalpanaivocitā, tasya svāte anupapattyabhāvāt ।
anvitābhidhānānupapattyā tu kalpanā prasarantī yogyapratiyogyarthaviṣayaivāvatiṣṭhate, tasyaivā'kāṅkṣitatvāt, aśamādyanyāyena padārthavat pūrvapratītasyāpi śabdasyopekṣaṇīyattvāt ।
na ca "dvārami"ti yatrādhyāhāraḥ, tatrāpyāvriyatām, saṃvriyatāmiti vā kalpayitumarthāpatteḥ prabhaviṣṇutā, sāmānyakalpanāmātrahetutvāt ।
tasmādaparipūrṇaparipūrakatayā lokata evādhyāhārasyāpyupapattiḥ ।
tatra yaugyatayā, prakaraṇādivaśena ca viśeṣāvadhāraṇādartha eva ca paripūraka iti, anupayogī śabdasyādhyāhāraḥ ।
ato viśvajidādau niyojyena, sarvatra ca karaṇopakāreṇa, vikṛtiṣu ca prākṛtapadārthairaśabdopasthāpitairapi siddhamanvitābhidhānam ।
ākāṅkṣāvacca sannidhāvapi sannidhāpakakrameṇaiva kramo veditavyaḥ, tadanusāreṇa cānvitābhidhānamapitathaivaiti ।
sannidhiśśabdajanmaiva vyutpattau nopalakṣaṇam ।
adhyāhṛtenāpyarthena loke sambandhadarśanāt ।।
sahasaiva na sarveṣāṃ sannidhiḥ pratiyoginām ।
sannidhāpakasāmagrīkrameṇa kramavānasau ।।
yathā yathā sannidhānaṃ jāyate pratiyoginām ।
tathā tathā krameṇaiva śabdairanvitabodhanam ।।
iti saṅgrahaślokāḥ ।
ato yathoktākāṅkṣāsannidhiprāptamākāṅkṣitaṃ sannihitaṃ yogyañca yat padārthāntaram, tena saṅgatamityarthaḥ ।
yogyatānirūpaṇam ।
kiṃ puraridaṃ yogyatvaṃ nāma ? ucyateyat ambandhārham ।
sambandhārhamidamiti kathamavagamyate, sambandhitvena dṛṣṭatvāt ।
nanvevaṃ tarhi kathamapūrve kārye anvitābhidhānaṃ vede, tena saha kasya cit sambandhasyādarśanāt ।
ucyatesāmānyato yogyatāvadhāraṇaṃ viśaiṣapratittāvupāya ityadoṣaḥ ।
yadapi tadapūrvam, tadapi kāryameveti dṛṣṭacarakāryasambandhaṃ yat, tadyogyamityavasīyate ।
sāmānyenaiva yogyatvaṃ loke yadavadhāritam ।
tadanvitābhidhānasya vyutpattāvupalakṣaṇam ।।
iti saṅgrahaślokaḥ ।
yogyatāviṣaye matāntaropanyāsanirāsau ।
anye tuyadayogyatayā nāvadhāritam, tad yogyam ।
tenālaukikenāpi vidhyarthenānvitābhidhānaṃ siddhyatītyāhuḥ ।
tadidamasāram ।
yathāpramāṇāntarāvedye vastani kasyacid yogyatāvadhārayituṃ na śakyate, tathaivāyogyatāpīti, sarvasyāpratītenāpi sarvaprakāreṇa tasminnanvayassyāt ।
bhāvārthasyaiva viṣayatvenānvayaḥ, anupādeyaviśeṣaṇaviśiṣṭasyaiva svargakāmādeḥ niyojyatayānvaya iti niyamo nopapadyata ityalamatiprasaṅgena ।।
nanvanvitābhidhānapakṣe vyutpattāvupalakṣaṇāśrayaṇameva gauravamityatrā'ha
padārtheṣvapi caivaiṣā sāmagryanvayabodhane ।।
yasyāpi mate padārthā evānyonyānvayamavagamayanti, tenāpi pratiniyatānvayabodhasiddhyarthamidamāśrayaṇīyamevaākāṅkṣāsannidhiyogyatāvanta eva padārthā ākayārtha bodhayanti, nānya iti, etadeva kathamiti paryanuyuktena vṛddhavyavahāre tathādarśanāditi parihāro vācyaḥ ।
tasmādubhayapakṣasādhāraṇatvānnedaṃ dūṣaṇam ।।
nanvevamapi kena viśeṣeṇābhihitānvayaṃ parityajya, anvitābhidhānamāśritamiti ।
trā'ha
kintu teṣāmadṛṣṭaiṣā śaktirmānāntarādgatau ।
kalpyā viśiṣṭārthaparapadasaṃsparśabhāvitā ।।
padārthānāṃ hi śabdādanyataḥ pramāṇāt pratīyamānānāmanyonyānvayabodhakatvaṃ na pratītamiti, śabdābhidheyānāṃ tadavagamaśaktiḥ kalpayitavyā ।
tasyāścotpattau śabdasaṃsparśa eva heturityāśrayaṇīyam ।
śabdo hi viśiṣṭārthapratipattiparatayā lokavyavahāreṣu prayujyamāno dṛṣṭaḥ ।
na co asau sākṣādvākyārthapratipādane samartha iti, padārthānavāntaravyāpārīkaroti ।
te ca yadyanyonyānyānvayabodhane samarthāssyuḥ, tadā teṣāmavāntaravyāpāratā syānnānyatheti, viśiṣṭārthāvabodhaparaśabdasaṃsparśādeva teṣāmeṣā śaktirāvirbhavatīti, śabdasyāpi padārthagatānvayabodhakatva śaktyādhānaśaktirāśrayaṇīyā ।
syādevamyadi mānāntarāvaseyānāṃ padārthānāmanyonyānvayāvagame sāmarthyaṃ na syāt ।
asti tu tat śvaityasyānavadhāritāśrayaviśeṣasya pratyakṣadṛṣṭasya,aśvasyāpratipannaguṇaviśeṣasya pratyakṣahveṣāśabdānumitasya padanikṣepaśabdānumitasya, ajñātakartṛbhedasya dhāvanasya, "śveto aśvo dhāvatī"tyanvayabodhakatvadarśanāt ।
adāhurvārttikakāramiśrāḥ
"paśyataśśvetamārūpaṃ hveṣāśabdañca śṛṇvataḥ ।
khuranikṣepaśabdañca śveto aśvo dhāvatīti dhīḥ ।।
dṛṣṭāvākyavinirmuktā" iti ।
ārūpamavyaktarūpamityarthaḥ ।
tena guṇaviśeṣo na pratyakṣamavasīyata ityarthaḥ ।
atrocyatekiṃ yenaiva puruṣeṇa śvaityasamānāśrayau hveṣādhvani-padanikṣepaśabdāvavagatau, tasyaiveyaṃ "śveto aśvo dhāvatī"ti dhīḥ ? uta yasya'pādānānadhyavasāyaḥ, tasyāpiiti ? kimataḥ ।
yadi tāvadapratyākalitahveṣādhvatina-padavihāranirdhoṣāpādānasyetyucyate, tadāpratītivirodhaḥ ।
sa hyevaṃ pratipadyatebhavitavyamasmin deśe nūnamaśvena, bhavitavyañca kenaciddhāvateti ।
athāśvasaṃbandhinameva surapuṭaṭaṅkāraravamabhyāsapāṭavavaśādavaiti, tadāsāvaśvavartinīmeva vegavatīṃ gatimanuminotīti, na punaḥ kevalāmevāvagamya, tasyānvayaṃ padārthasāmarthyenāvabuddhyate ।
yo api tasmin deśe nāstyanyo aśvāditi niścitya, pāriśeṣyādapādānādhyavasāye api hveṣādhvaneśśvaityasamānādhikaraṇamaśvatvamapyadhyavasyati, ।
tasyāpi gṛhābhāvadarśanamiva bahirbhāvāvagatāvarthāpattiḥ"yo ayaṃ śvetaḥ, sa eṣo aśvaḥ" ityatra pramāṇam ।
yastu śvaityasamānādhikaraṇau hveṣādhvani-khurapuṭaṭaṅkārāvadhyavasyati,tasyāpyaśvatve vegavati ca gamane śvetavartinyevānumānam, na svatantrayoḥ ।
ataḥ pramāṇāntareṇāsambaddhāvabhātānāṃ padārthānāṃ na kvacidanyonyasambandhabodhakatvamanumānārthāpattivyatirekeṇa pratītam ।
api ca yadi padārthāvagatimātrādeva parasparānvayāvagamaḥ, tadā kasmin pramāṇe tasyāntarbhāva iti vācyam ? na tāvacchābde, śabdābhāvāt ।
padāthābhidhānāvāntaravyāpāreṇa hi acchabdādanvayajñānam, tacchābdamityeṣa vo rāddhāntaḥ ।
asmānnāsya śābde antarbhāvaḥ ।
pramāṇāntarābhyupagame tu śābdasyocchedaḥ, śabdāvagatapadārthaviṣaye api tasyaiva prāmāṇyaprasaṅgāt ।
tasmācchabdābhihitānāṃ padārthānāmanyatrādṛṣṭaṃ vākyārthabodhanasāmarthyaṃ kalpayitavyam ।
tadādhānaśaktiśca śabdānāmapīti kalpanālāghavācchabdānāmevānvitasvārthāvabodhanaśaktimātraṃ kalpayituṃ nyāyyam ।
tena pāramparyeṇa padānāmanviteṣu sāmarthyamiti nirastam ।
anvanantapratiyogyanvitasvārthabodhanaviṣayā anantā eva śabdasya śaktayaḥ kalpayitavyāssyuḥ ।
abhihitānvayavāde tvekasminnarthe ekasya śabdasyaikaiva śaktiriti ।
annaekayaivā'kāṅkṣita-sannihita-ogyārthānvitasvārthābhidhānaśaktyā pratiyogibhedena kāryabhedopapatteścakṣurādīnāmiva ।
cakṣuryathaivaikayā darśanaśaktyā ghaṭādipratiyogisahāyabhedājjñānāni bhinnāni janayati, tathā śabdo api pratiyogibhedāditi mantavyam ।
kiñca padārtheṣvapi tulyametaditi na kiñcidetat ।
anye tvāhuḥākāṅkṣā-sannidhi-yogyatāvantaḥ padārthā vākayārthībhavanti, na punarvākyārthameva bodhayantīti ।
tadidamatimandamvākyārthāvagateḥ kāraṇābhāvaprasaṅgāt ।
anupāyatve padānāmanvayapratītau padārthā api cenna kāraṇam, akāraṇikaivā ।
dyapadyeta ।
syānmatam ।
kriyāpadena, kārakapadena vā sākāṅkṣer'the abhihite, yadeva padāntareṇa yogyapratiyogipadārthāntaraṃ sannidhāpyate, tadave tasya sambandhitvenāvatiṣṭhateiti ।
satyamevam ।
avagatistu tatsambandhasya kinnibandhaneti vācyam ।
atha pūrvapadārthe sākāṅkṣe abhihite, yat padāntaramuccaritam, tat tatsambandhitayaiva svārthamupanayati pratyayavat ।
yathā prakṛtyarthe pūrvapratīte pratyaya uccāryamāṇassvarthaṃ tadviśiṣṭamevābhidhatte, tathā padāntaramapi ।
taduktaṃ, "prakṛtipratyayau pratyayārthaṃ saha brūtaḥ" iti ।
prakṛti svārthaṃ pratyayārthaviśaiṣaṇatvenopanayatīti, pratyayena tadarthamāhetyarthaḥ ।
tathā coktam
"nityaṃ viśiṣṭa evār'the pratyayo yatprayujyate ।
tatpūrvataravijñātaprakṛtyarthaviśeṣaṇāt" ।।
iti ।
aṅgīkṛtaṃ tarhi dvitīyasya padasyānvitābhidhānam, prathamasya tathāpi nāstīti cenna ।
vākye pādānāṃ prayogakramaniyamābhāvāt ।
yadeva kadācit prathamam, tadeva kadācit dvitīyamiti, sarvapadānāmevānvitābhidhānamāpatitam ।
abhihitānvayavādī ca prakṛti-pratyayayorapyanvaya-vyatirekāvadhāritavyatiriktaśaktikayorabhihitānvayameva padavadicchati ।
tathā ca
"prakṛtipratyayau brūtaḥ pratyayārthaṃ saheti yat ।
bhedenaivābhidhāne api prādhānyena tathocyate" ।।
"pākaṃ tu pacirevā'ha kartāraṃ pratyayo apyakaḥ ।
pākayuktaḥ punaḥ kartā vācyo naikasya kasyacid" ।।
ityāha ।
kiñca pratayayaścedanvitābhidhāyī, tadā tadaviśeṣāt padānāmapyanvitābhidhāyitā kimiti nābhyupeyate, kimardhavaiśasena ।
yadi prakṛti-pratyayayorapyanvitābhidhānamasti, na tarhi dvāramityatrānvitābhidhānānupapattinibandhayā'kāṅkṣayā vivriyatāṃ, saṃvritayāṃ vetyadhyāhāraḥ ।
ucyate ।
dvāramiti prathameyaṃ prātipadikārthāvyatiriktārthābhidhāyinī ।
tenātra kena sahānvitasyābhidhānam ।
vyatiriktārthe pratyaye praviśetyādau yo adhyāhāraḥ, so abhihitārthānupapattyaiva viśvajidādivaditi na doṣaḥ ।
vākyārthaviṣaye bhaṭṭapādamatam ।
ārtikakāramiśrāstu-lākṣaṇikān sarvavākyārthānicchantaḥ padārthānāmanvayāvabodhaśaktikalpanāṃ nirākurvanti ।
ananvitāvastho hi padārtho abhihito anvitāvasthāṃ svasambandhinīṃ lakṣayati ।
avasthā-vasthāvatorhi sambandhāt, avasthāvatyabhihite, bhavatyevāvasthāpi buddhisthā ।।
sarvatra ca sambandhini dṛṣṭe, sambandhyantare buddhirbhavatīti kḷptameva ।
tena nāsti padānāmanvitabodhane śaktikalpaneti ।
tadāhuḥ
"vākyārtho lakṣyamāṇo hi sarvatraiveti nassthitiḥ ।
" atrāpare bruvateneyaṃ lakṣaṇā, svārthāparityāgāt ।
svārthaparityāgena hi gaṅgādiṣu lakṣaṇā dṛṣṭā-iti ।
te tu mīmāṃsātantrāntaḥpātavaikalyenaivamāhuḥ ।
lakṣaṇīyavaśena hi kvacit svārthasya tyāgaḥ, saṃgraho vā ।
"sṛṣṭīrūpadadhātī"ti akṣaṇāyāssvīkāraḥ, uṇināṃ tadgaṇapaṭhitānāṃ sṛṣṭiśabdarahitānāmapi lakṣyamāṇatvāt, tadantargatatvācca sṛṣṭyarthasrū ।
tathā "paurṇamāsīṃ yajate" ityekavacanānupapattyā paurṇamāsīśabdo yāgavacano yāgasamudāyalakṣaṇārthaḥ ।
na ca samudāyaparigrahe samudāyityāgaḥ, tadāśrayatvāttasrū ।
tathaitaretarayogadvandve dvivacana-bahuvacanānupapatterarthāntarasahitāvasthā lakṣaṇayā'śrīyate, na cāvasthāvatparityāgaḥ ।
tathā niṣādasthapatyadhikaraṇa pūrvapakṣe ṣaṣṭhyarthalakṣaṇā syādityucyate, na tatra prakṛtyarthasya tyāgo apyāpadyate ।
tathā athaghoṣeṇetyatra rathasyāparityāgaḥ ।
tathā "medhapataye edhami"tyekavacanāntasya mantrasya lakṣaṇayā prakṛtau niveśaḥ ।
na ca guṇinoragnīṣomayostatra hānamiti, vārthāparityāge api yuktaiva lakṣaṇā ।
gurumatena lakṣaṇānirūpaṇam ।
atrocyate ।
kathaṃ punariyaṃ lakṣaṇā ? ।
vācyasyār'thasya vākyārthe sambandhānupapattitaḥ ।
tatsambandhavaśaprāptasyānvayāllakṣaṇocyate ।।
iti saṅgrahaślokaḥ ।
"gaṅgāyāṃ ghāṣaḥ," ityādiṣu śrautasya gaṅgāpadārthasya vākyārthe anvayāsambhavāt, taṃ parityajya tatsambandhāllabdhabuddhisannidheḥ kūlādyarthasya vākyārthānvayitādhyavasīyate ।
ata evā'huḥ
"anupapattyā, sambandhena ca lakṣaṇā bhavatī"ti ।
iha ca "gāmānaye"tyādau na śrautasyār'thasyānvayāyogyatvaṃ, nāpyanvitāvasthasyā'nayanasambandhārhatā ।
anvitārthasyānvayāntarāsambhavāt ।
atha mā bhūdeṣā lakṣaṇā, kinatu kriyāvagata kārakānvayinīmātmano daśāmavagamayati, avinābhāvāditi ।
ucyateśābdatvaṃ tāvaditthamapahnutamanvayāvagamasya, kintu sāmānyatodṛṣānumānagocaratābhyupagatā bhavati ।
tathā viśiṣṭānvayāvagatiranupapadyamānā irmūlā'padyate ।
atha viśeṣānvayaṃ vinā vyavahārānavakalpanādanarthakaṃ śabdoccāraṇamiti tadāśrayaṇam, evamapi prekṣāpūrvakāriṇāṃ sārthakavākyamātraprayogiṇāṃ vacanādviśeṣānvayāvagamaḥ ।
vede tvānarthakyena na bhavitavyamiti, pramāṇābhāvānna śakyate viśeṣānvayo avagantum ।
na ca loke apyānarthakyamāpadyata ityetāvatā kāraṇenopāyādvināpi viśeṣānvayādhyavasānaṃ yuktam ।
na hi dagdhukāmasyodakopādānamanarthakamiti, jalasya dāhaśaktirāvirbhavati ।
kāmamānarthakyam ।
na punassāmānyatodṛṣṭasya iśeṣānvayāvasāyitā ।
athā'kāṅkṣita-sannihita-yogyānyavaparatā vṛddhavyavahāre padānāmavagateti, vyutpattyanusāreṇa viśeṣānvayāvagamaḥ ।
tanna tatra vṛddhavyavahāra eva tatparatā padānām, padārthānāṃ vā upāyābhāvena kathaṃ nāma nirvahati ?me cintā sā hi padānām, padārthānāṃ vā śaktikalpanāṃ vinānupapanneti manyāmahe ।।
sā ca padānāmevocitetyāha
rāthamyādabhidhātṛtvāt tātparyāvagamādapi ।
padānāmeva sā śaktirvaramabhyupagamyatām ।।
prathamabhāvīni padānyatilaṅghya, nār'theṣu vākyārthabodhanaśaktirāśrayituṃ yuktā ।
kiñca padāni tāvadabhidhāyakānīti nirvivādam ।
tena teṣāmabhidhānaśaktissampratipannaiveti, tasyā evānvayaparyantatayā kalpayituṃ sukarā ।
padārthānāntu bodhanaśaktireva kalpyā ।
tena "dharmikalpanāto varaṃ dharmakalpanā aghīyasī"tyanvitābhidhānaśaktiḥ padānāmeva kalpayitumucitā ।
kiñca padānyabhidhāyakānīṣyante, tatra yadi svarūpamātraviṣayāmeva padārthabuddhimādadhyuḥ, tadāpyabhidhāyakatā hīyeta, tasyā buddhessambandhagrahaṇasamayajātapadārthabodhakasaṃskāronmeṣaprabhavatvāt ।
avaśyaṃ hi sambandhasmaraṇasiddhyarthaṃ sambandhibhūtārthasmaraṇasaṃskārodbodho aṅgīkaraṇīyaḥ ।
tasmāt sambandhagrahaṇasamayānadhigatānvitārthapratipādanābhyupagama eva śabdānāmabhidhāyakateti, tāmaṅgīkurvatā padānāmanvitābhidhāyakatā'śrayaṇīyā ।
yastu
"padamabhyadhikābhāvāt smārakānna viśiṣyate" ।।
iti ।
tathā
"bhāvanāvacanastāvat tāṃ smārayati lokavat" ।।
iti cā'cāryavacanadarśanāt smārakatāmeva padānāmabhidhāyakatvamāha, taṃ pratyāha
"tātparyopagamādapī"ti ।
yenāpi vādinā padānāṃ smārakatvameva padārtheṣvaṅgīkṛtam so api vākyāthapratipattiparatāṃ padānāmabhyupaityeva, anyathā vākyārthasyāśābdatvaprasaṅgaḥ ।
evañcet padānāmeva sākṣādvākyārthabodhanaśaktirastu, kiṃ paramaparāśrayaṇena ।
tena padārtheṣu padānāṃ smārakatvātiriktaṃ ye abhidhāyakatvamāhuḥ, teṣāṃ śaktitrayakalpanā ।
ekā tāvatpadānāmabhidhāyakatvaśaktiḥ, aparā ca padārthagatānvayabodhanaśaktyādhānaśaktiḥ, padārthānāñcānvayajñāpanaśaktiriti ।
smārakatvavādinastvabhidhānaśaktiṃ hitvā śaktidvayakalpanālāghavāt, uktenaiva nyāyena padānāmeva śaktikalpanāyā citatvāt, anvitābhidhāyīni padānīti sthāpitam ।।
samprati pūrvoktamitaretarāśrayadoṣaṃ parihartum, yathā padebhyo vākyārthapratipattiḥ, tathā darśayati
adajātaṃ śrutaṃ sarvaṃ smāritānanvitārthakam ।
yāyasampāditavyakti paścādvākyārthabodhakam ।।
yastāvadagṛhītasambandhaḥ, yasya ca sambandhagrahaṇasaṃskāro notpannaḥ, pradhvasto vā sa vākyārthapratipattau nādhikriyate ।
yastvanapabhraṣṭasambandhagrahaṇasaṃskāraḥ, sa padaṃ śrutvā nūnaṃ tāvadidaṃ smaratiidamasyākāṅkṣita-sannihita-yogya-pratiyogyanvitasya vācakamiti ।
evañca smaratā smṛtameva ananvitamapi svarūpamanavayabhājām ।
na caikapadaśravaṇe vākyārthāvagatiritikaścinmanyate ।
abhihitānvayavādino api yāvat padāntaramarthāntaraṃ nopasthāpayati, tāvadanvayāvagamo nāsti ।
padārthasyānvayāvabodhinaḥ padārthāntarāpekṣatvāt, pratiyogisāpekṣatvādanvayasya ।
atastanmate api sarvadairananvitasvārthā bhidhānīyāḥ ।
paścāttebhyassarvebhyassmṛtyārūḍhebhyo vākyārthapratipattiraṅgīkaraṇīyā ।
tadāhurvārtikakāramiśrāḥ
"te api nevāsmṛtā yasmādṛ vākyārthaṃ gamayanti naḥ ।
tasmāt tatsmaraṇeṣveva aṃhateṣu pramāṇatā" ।।
iti ।
ata eva tatrabhavata ācāryasya vākyalakṣaṇaṃ "saṃhatyār'thamabhidadhati padāni vākyami" ti ।
nanvanvitābhidhānavādināṃ kathaṃ vākyārthapatipattiḥ ।
śrūyamāṇena hi padena yor'tho nāvabodhitaḥ, sa kathamantarhite tasminnavabhāseta ।
ucyateabhihitānvayavādino api nāyaṃ niyamaḥśrūyamāṇa eva pūrvapūrvavarṇajanitasaṃskārasahito antyo varṇaḥ padārthapratipādaka iti, bālyadaśādhītāt prāganavadhṛtārthādaṅgaparijñānasaṃskārāt paścāt smṛtādapi vedādarthāvagamadarśanāt ।
tena smṛtyārūḍhasyāvagamakatvamadoṣaḥ ।
śrūyamāṇena hi padena pratiyogisāpekṣatvādanvitābhidhānasya prāk sahakārivirahādartho nābhihitaḥ, paścādabhidhīyata iti kimanupapannam ।
ye api vādina evamāhuḥekameva padamanvitābhidhāyakamastu, itarāṇi ca padāni pratiyogisannidhāpanamātra eva vyāpriyantām ।
na cāgṛhyamāṇaviśeṣatā, prāthamyena, pradhānapadatvena vā viśeṣagrahaṇāt ।
ata eva cā'huḥ
"padamādyaṃ vā vākyam, pradhānaṃ padaṃ vā vākyami" ti ।
tānpratyāha "sarvami"ti ।
prathamasyaiva syādvākyatā yadi, sarvapadārthānāṃ prathamapadārthānvitatā syāt ।
na cāyaṃ niyamaḥ ।
"aruṇayaikahāyanyā piṅgākṣyā somaṃ krīṇātī" ṭati krayamātrānvayitavādāruṇyasya ।
kiñca vākye padānāmānupūrvyaniyamābhāvāt, kadācittadeva prathamaṃ sadanvitābhidhāyakam, anyadā neti na yuktam ।
tathā pradhānapadasyāpi vākyatvamayuktam, somapadārthena saha sarveṣāmananvayāt ।
yadyapyāruṇyādīnāṃ sarveṣāṃ somaṃ pratyaidamarthyamasti ।
tathāpyasmin vākye kraya evā'ruṇyādīnāmaidamarthyena, kriyā-kārakabhāvena cānvayaḥ ।
krayadvādeṇa tu somaṃ pratyaidamarthyamātram ।
atha yatpratipādanaparaṃ vākyam, tat pradhānamityucyate ।
iha tu kraya eva sarvakarmakaraṇāvacchinnaḥ pratipādyate ।
tena krīṇātītyetadeva pradhānaṃ padam, tadanvayitā ca sarveṣāmāruṇyādīnāmiti ।
atrocyatevākyasya yat tāvat tātparyaṃ, anna vyavasthitam ।
kvacidākhyātaparatvameva"agnihotraṃ juhotī"ti ।
kvacid guṇavidhiparatvaṃ, dadhnā juhotī"ti ।
tena pradhānapadatvasyāpi sarveṣāṃ padānāṃ sambhavāt, sarveṣāmeva padānāmanvitābhidhānaśaktirāśrayaṇīyā ।
tathā sati yatrāpi klṝptaśaktikatayā tadanvitābhidhāyakatvamaviruddham ।
padārtheṣvapi caitat tulyameva ।
nanvevaṃ "gāmānaye"tyādau parasparaparyāyatā sarvaśabdānāṃ syāt ।
yathā "gāmi"tyanenā'nayatyanvitābhidhānam, tathā "''naye"tyanenāpi gavānvitābhidhānamiti ।
ucyatedvāvetāvarthau, yadānayanānvitaṃ gotvam, gavānvitañcā'nayanamiti ।
tenaikaikenaikaikasyārthasyābhidhānāt kutaḥ paryāyatvaprasaṅgaḥ ।
padārtheṣvapi caitatsamānam ।
nanu krīṇātyarthasyā'ruṇyādyanekārthānvitābhidhānādāvṛttilakṣaṇo vākyabhedassyāt ।
na ।
tantroccāraṇāt ।
vairūpye ca tantratānupapattervākyabhedassyāt ।
"nyāyasampāditavyaktī"ti kimidam, yāvannyāyena vacanavyaktirnasampādyate, tāvat padajātaṃ vākyārthasyāvabodhake na bhavati ।
lokavyaahāravartibhirnyāyairyāvatidaṃ vidheyam, idamanuvādyam ।
idaṃ pradhānam, idaṃ guṇabhūtam ।
idaṃ vivakṣitam, idavivakṣitamityādi na sampradhāryate, tāvanna kvacidvedavākyārtho avabuddhyate ।
taduktaṃ vārtikakāramiśraiḥ
"tāvadeva hi sandeho vedavākye śrute bhavet ।
yāvanna vacanavyaktistasya spaṣṭāvadhāryate ।।
jñātvā tu vacanavyaktiṃ mīmāṃsānyāyakātarāḥ ।
pratīyante samastāśca vedavākyārthasaṃśayāḥ" ।।
iti ।
ata eva mīmāṃsāyā vedavākayārthapratipattāvitikarttavyatātvam ।
taduktaṃ taireva
"dharme pramīyamāṇe hi vedina karaṇātmanā ।
itikartavyatābhāgaṃ īmāṃsā pūrayiṣyati" ।।
iti ।
nanu loke drāgeva vākyārthāvagatirneyatīṃ sāmagrīmapekṣate ।
ucyateatyantābhyasteṣu vākyeṣu syādevam, adṛṣṭārtheṣu smṛtyādivākyeṣu, loke api nānāvidhavivādotthānāt kuto drāgevār'thaniścayaḥ ।
api ca kāraṇābhāvenāpi lokasyāyaṃviveko nāsti ।
taduktam
"bahujāti-guṇa-dravya-karmabhedāvalambinaḥ ।
pratyayān sahasā jātān śrauta-lākṣaṇikātmakān ।।
na lokaḥ kāraṇābhāvānnirdhārayitumarhati ।
balā-balādisiddhyarthaṃ vākyajñāstu icinvate" ।।
iti ।
yaccedaṃ sarvapadānāmanvitābhidhāyitvamucyate, tat sarveṣu śrautārtheṣu padeṣu ।
lākṣaṇika-gauṇārthapadaprayoge tu yadeva tatra śrautārtha padam tadevānvitābhidhāyakam, itarattu padaṃ pratiyogisannidhāpanaparameva ।
tatra vācakatvaśaktyanavadhāraṇāt svārthasyāpi tattadānīmavācakam, anvayāyogyatvāt ।
kintu tadarthena smṛtena yat svasambandhi, svasadṛśaṃ vā svayamanvayayogyamupasthāpyate, tenānvitaṃ śrautārthameva padaṃ svārthamabhidhatta iti darśanarahasyamidam ।
na ca sarvapadānyeva lākṣaṇikāni, gauṇāni vā vākye sambhavantīti niravadyam ।
kvacidabhidhānaṃ nimittam, kvacidabhihitor'tha iti ca yaduktam, tacchabdopasthāpitatāṃ darśayituṃ gauṇamabhihitatvagrahaṇam ।।
kathaṃ punaranvitābhidhāyināṃ padena svarūpamātraṃ smārayituṃ śakyamityāha
anvitasyābhidhāne api svarūpaṃ vidyate sadā ।
tena svarūpamātre api śabdo janayati smṛtim ।।
evaṃ tāvat sambandhagrahaṇāntargataṃ svarūpasmaraṇamuktam ।
samprati svarūpamātrasmaraṇamapi padādeva nānupapannamityāha
yathār'thenāpramāṇena svapadaṃ smāryate kvacit ।
padenāpyapramāṇena tathār'thassmārayiṣyate ।।
na hi yatpramāṇaṃ, tadeva smaraṇakāraṇam, apramāṇameva hi tat ।
yasya tu yena saha kadācitpratyāsattiḥ pratītapūrvā, sa tatra saṃskārodbodhaddhāreṇa śaknotyeva smṛtiṃ janayitum ।
asti ca svarūpasyāpi tadabhidheyāntargatyā śabdena pratyāsattiriti, śāknoti tatrāpi śabdassmṛtiṃ janayitum, arthavat ।
yathā nirvikalpakadaśāpratītamarthasvarūpamātramanabhidhemapi śabdaṃ smārayati, tathā śabdo apyarthamiti, kimanupapannam ।
etenapadoccāraṇānantaraṃ padārthasvarūpapratītissamarthitā ।
abhihitānvayavādino api sā na pramāṇam, abhyadhikārthaparicchedābhāvāt ।
"anadhigatārthagantṛ pramāṇami"ti siddhāntābhyupagamāt ।
taduktam
"sarvasyānupalabdher'the prāmāṇyaṃ smṛtiranyathā" iti ।
ata eva smṛtiriyam, yadi punassmṛtireṣā nābhyupeyeta, tadā pramāṇa-smṛti-saṃśaya-viparyayebhyaḥ pratipattyantarānabhyupagamāt padāt padārthapratītiḥ kvāntarbhāvyatāmiti vācyam ।
ata evābhihitānvayavāde api smārakatvamevāsmabhyaṃ rocate ।।
itaretarāśrayamidānīṃ pariharati
smṛtisannihitairavamarthairanvitamātmanaḥ ।
arthamāha padaṃ sarvamiti ānyonyasaṃśrayaḥ ।।
svārthasvarūpamātrasmaraṇe hi na padaṃ padāntaramapekṣate ।
smṛtisannihitamapīdaṃ bhavatyeva sannihitam ।
nāsti tenetaretarāśrayatvam ।
nanu vṛddhavyavahāreṇa vyutpattiḥ, anvitārthapratipattinibandhanaśca vyavahāraḥ, atastaddarśanāt anvitapratipattirevānumātuṃ śakyā, na tvananvitapadārthamātrasmaraṇam ।
ucyatevyavahārānumitānvitapratipattyanyathānupapattirevānanvitasvārthasmaraṇasambhave pramāṇam ।
darśitaṃ hyetatnānanvitapratipattimantareṇānvitapratipattirupapadyata iti ।
tra kaścidāhayadi smṛtisannihitamāśrityānvitābhidhānaṃ paraiḥ kriyate, tadā smaraṇasya pratyāsattinibandhanatvāt, anekeṣāñcār'thānāṃ pratyāsattisambhavāt, teṣu smṛtisannihiteṣvagṛhyamāṇaviśeṣatvāt, "uravāyāṃ pacatī"ti nokhā pacatayarthānvitaiva kevalābhidhīyeta ।
sā hi ulālādyanvitāpi pratipannaiveti, smaraṇāt tadanvitāpyuravābhidhīyeta ।
tathā pacatyartho api piṣṭakādikaraṇako avagata iti tatsmaraṇānnaudanānvita evābhidhīyeta ।
abhihitānvayavāde tu nāyaṃ doṣaḥ ।
ekaikasyār'thasyābhidheyatvāditi ।
trocyatepadāttāvat padārthapratītissmaraṇād bhinnā vadituṃ na śakyate ।
tena smṛtānāmevānvayabodhakatvamityāśrayaṇīyam ।
tathā ca tulyo doṣaḥ ।
atha śabdaissmāritānāmanvayabodhakatvaṃ vṛddhavyavahāre tathādarśanādityadoṣaḥ ।
matāntare api tulyametat ।
na cāyamekāntaḥ, vṛddhavyavahāre adhyāhṛtenāpnayarthenā'nvitābhidhānadarśanādityuktam ।
atha śabdairbahavor'thāssmāryante, kintu teṣāṃ katamenānvayāvabodhakatvamiti na vidmaḥ ।
abhihitānvayavāde tvabhihitenaivānvayabodhakatvaṃ yuktameveti ।
tadasat ।
smārakatvātirekiṇīānyābhidhāyakatā, yā vyavasthānibandhanam ।
athocyeta-smārakatvaṃ nāma pratyāsattinibandhanam ।
tena tadatirekiṇyabhidheyā
bhidhāyakatālakṣaṇā pratyāsattiraṅgīkaraṇīyeti ।
naitadevam ।
smārakatvenaiva vṛddhavyavahāre darśanāt smārakatvopapatteḥ ।
ratyāyya-pratyāyakatā hi vācyavācakatā, sā ca yadyapyagnidhūmādīnāṃ sambandhāntarapūrvikā dṛṣṭā ।
tathāpi śabde tathā nā'śrīyate, kintu vācakatvāvagamādeva vācakatvam ।
evaṃ smārakatvāvagamādeva smārakatvamiti, kiṃ pratyāsattyantarāśrayaṇena ।
api cānvitārthavādina evedaṃ pratiniyatānvayitvamupapadyateyatpadārthāntarānvitābhidhāyakatayā smāryate, tadanvitasyaiva vṛddhavrūvahvāre vācyatvadarśanāt ।
yatrāpyadhyāhāraḥ, tatrāpi sannidhāpakavaśena viśeṣānvitābhidhānalābha iti lokata eva jñātamiti, na kaściddoṣaḥ ।
api ca jñātaṃ tāvadetad yadanena padenāyamartho anvito vācya iti, tatra yadyanyenāpyanvitābhidhānaṃ syāt, tadā vākyabhedo bhavet ।
na cāsāvekavākyatvasambhave nyāyyaḥ ।
taduktam
"sambhavatyekavākyatve vākyabhedastu neṣyate" iti ।
ata eva yathākathañcidekavākyatvopapattau vākyabhedasyānyāyyatvam ।
loke ca lakṣaṇā, gauṇī ca vṛttirvākyabhedabhayādeva ।
anyathā vākyaṃ bhitvā kimityadhyāhṛtya yogyamarthāntaraṃ sarvapadānyeva mukhyārthāni nā'śrīyante ।
vede apyekavākyatvabalādevār'thavādeṣuuṇavādādyāśrayaṇam, ammārgādhikaraṇe vibhaktivyatyayavarṇanam ।
audumbarādhikaraṇapūrvapakṣe ca kathañcit paśuphalakatvāśrayaṇam ।
citrādhikaraṇe rūḍhiparityāgena "pañcadaśānyājyāni bhavantī" tikathañcinnāmadheyatvāśrayaṇam ।
vājapeyādhikaraṇe ca vākyabhedabhayādeva nāmadheyatvāśrayaṇam ।
paurṇamāsyadhikaraṇe cānekaguṇavidhāne vākyabhedāpattessmudāyānuvādakatvasiddhiḥ ।
prakaraṇāntarādhikaraṇe ca vākyabhedadoṣādevāgnihotrapadasya gauṇatvavarṇanam ।
grahādhikaraṇe caikatvasyāvivakṣitatvam ।
"arddhamantarvedi minoti, arddhaṃ bahirvedī" tyatra deśalakṣaṇāparatvam ।
kṣaumādhikaraṇai ca pundvayavidhānahānam ।
havirārttyadhikaraṇe cobhayapadasyāvivakṣā ।
"vāruṇyā niṣkāsena tuṣaiścāvabhṛthaṃ yantī" tyatra nirapekṣatvatyāgaḥ ।
paryudāsādhikaraṇe ca nañarthasya lākṣaṇikatvamityāda bahutaraṃ dṛśyate ।
tatra yadi samabhivyāhviyamāṇasya padasyābhidheyaṃ parityajya, anyena sahānvayo lakṣyate, adā tadekavākyatā hīyeta ।
adarthamevedamuktaṃ, "nyāyasampāditavyaktīti" ।
ekavākyatvaṃ hi nyāyaḥ ।
tadanusāreṇa yor'thaḥ, so atra vākyasyā'śrayaṇīyaḥ ।
vṛddhavyavahāracyutpattiniyantritāyāṃ śabdārthāvagatau ye nyāyāḥ vṛddhavyavahāre vākyārthāvagatihetutayā viditāḥ, tānaparijahatā vākyārthā boddhavyā iti-sarvāsāmevānupapattīnāmanavakāśaḥ ।
bhavatu tarhi padārthāntareṇa tāvadanvitābhidhānamekavākyatvabalāt tatsmāritena, svayaṃ smāritena ca tadekavākyatvānuguṇenār'thāntareṇāpi kimityanvitābhidhānaṃ na bhavati ।
ucyatepadadvayenaivānvitābhidhānasiddherākāṅkṣopaśānteḥ ।
atha nopaśāntā'kāṅkṣā, tarhi ko nāma tatrānvitābhidhānaṃ vārayet ।
ata evaikapadoccāraṇe tadarthasambandhamukhena bahuṣvapi smṛtisannihiteṣuyasyār'thasya kenacitprakāreṇa viśeṣo gṛhyate, tenaivānvitābhidhānam, agṛhyamāṇe tu viśeṣe anadhyavasāyādapratītireva ।
ata eva vikṛtiṣu tatsādṛśyena yadapūrvaṃ smaryamāṇaṃ svopakārakaṃ smārayati, tadīyenaivopakāreṇa paripūraṇm ।
ato yatra bahutaradharmasādharaṇyanibandhanaṃ sādṛśyamatyantodmaṭam tatraiva śīghraṃ smṛtyupapattestadīyopakāraparigraha eva ।
darvihomeṣu tu sarvāpūrvāṇāmaviśeṣād viśeṣo grahītumaśakya ityanadhyavasāya eva prākṛtasyopakārasyaeti, tatraivopakārakalpanā ।
pi ca yathāvṛddhavyavahārāvagamaṃ vākyārthāvabodhaḥ ।
tatra tadeva padena anapabhraṣṭasambandhagrahaṇasaṃskārasya puruṣasya niyamena smāryate, tenaivānvitābhidhānaṃ padāntarasya dṛśyate, nānyena ।
sarvaṃ padaṃ svārthaṃ hi niyamena sambandhagrahaṇāt smārayati, nār'thāntaram ।
tataśca enaivānvitasvārthabodhakateti, na kaściddoṣaḥ ।
kiñca yadyabhihitenaivānvitasvārthabodhanābhyupagama eva pratiniyatānvayabodho ghaṭate, nānyathā, tarhi kalpyatāṃ padānāmanvitābhidhānaśaktirapi ।
dvirabhidhānamāpadyata iti cedāpadyatām, na kaściddoṣaḥ ।
pūrvaṃ kevalaṃ padamananvitaṃ svārthamabhidhatte, pratiyogipadāntarābhihitavastvantarasahāyaprāptyā tu tattadanvitamarthamāha, iti na kaściddoṣaḥ ।
itthamapi cāsmanmate śaktikalpanālāghavamasti, padārthagatānvayabodhanaśaktyādhānaśaktikalpanātyāgāt ।
tulyāyāmapi śaktikalpanāyām, padānāmevānvitabodhanaśaktirāśrayitumucitā,a padārthānām, prathamāvagatatvāt, vākyārthe ca tātparyasyopagamāditi ।।
kathaṃ tarhīdaṃ bhāṣyam
"padāni hī"tyādi ।
tatrā'ha
anviteṣu padairevaṃ bodhyamāneṣu śaktibhiḥ ।
anvayārthagṛhītatvānnānyāṃ śaktimapekṣate ।। ।।
āśaṅkitottaramidaṃ bhāṣyam ।
kimāśaṅkitam ? yadyanvitābhidhāyīni padāni, tarhi nānvayābhidhāyīni ।
tatsiddhyarthaṃ padānāṃ śaktyantaraṃ kalpyamiti ।
atredamuttaram ।
yatpadamanvitābhidhāyakam, tadanvayābhidhāyakameva ।
nyathānvita evāsau nābhihitassyāditi, anvitarūpeṇār'thenānvayassvīkṛtaḥ ।
taṃ vinā tadasambhavāditi, nāparā tadviṣayā padānāṃ śaktiḥ kalpanīyā ।।
kathaṃ punarasāvarthagṛhīta tyatrā'ha
pratīyannanvayaṃ yasmāt pratīyādanvitaṃ pumān ।
vyaktiṃ ātimivār'the asāviti samparikīrtyate ।।
anvayavāne hyanvitaḥ ।
so anvayāpratītau na pratīta eva syāt, kintu svarūpamātrameva ।
na ca tadanvitamucyate ।
tasmādanvayaṃ pratipadyamāna evā'nvitaṃ pratipadyate ।
yathā vyaktiṃ pratipadyamāna eva jātim ।
ayantu viśeṣaḥ ।
anvayavānevānvita ucyata iti, anvayo apyabhidhānānupravaṣṭiḥ ।
vyaktimattaiva jātisvarūpaṃ na bhavati, kintu vyakterākārāntarabhūtā jātistato bhinnā ।
sācedākṛtiśśabdābhidheyā, na vyaktirapyabhidhānānupraveśinī, kintvākārabhūtā jātirvyaktervyatiriktāpi vastusvabhāvena vyaktimantareṇa na pratītimanubhavati, etāvatā ca sāmyena dṛṣṭāntaḥ, na sarvātmanā ।
nanvekavijñānārūḍhā kathaṃ vyaktiranabhidheyā ।
śabdotthāpitavijñānaviṣayatā hyabhidheyatā, asti ca vyakterapi tathābhāva iti, kathamanamabhidheyateti ।
śrūyatāmavadhānena sarvasvaṃ prābhākarāṇām ।
satyamekasaṃvittiviṣayatā jātivyaktyoḥ ।
tathāpi cintanīyamidamkathameṣā saṃvittirubhayaviṣayā jāyata iti ।
kimasyobhayaviṣayatve śabdamātrasyaiva vyāpāraḥ ? uta jātimātraviṣayatve śabdassvarūpamātreṇa vyāpriyate ।
vyaktiviṣayatve jātyanabhidhāyakatayā jāteranyathā bodhayitumaśakyatvātiti ।
tatra tāvadanantāsu vyaktiṣu sambanghagrahaṇāśakteḥ, ākṛtyupalakṣitāsu ca yadyapi sambandhagrahaṇaṃ sukaram, tathāpi tadrūpavattvenaiva śabdādvyaktyavagamāt, upalakṣaṇatve kāraṇābhāvāt, cihnābhāvena ca kriyānvayāsambhavādākṛtiviṣayatve śabdavyāpāra iti niścīyate ।
tenā'kṛtirna vyaktiṃ gamayati, kintu śabda eva tadabhidhāyakatayetyākṛtito vyaktirucyate ।
ato anvitābhidhānāyānvayasyār'thagrahītatvādasāvanvayo nābhidhīyate ।
tena vyatiṣaktābhidhānavanna vyatiṣaṅgābhidhānaṃ, niṣkṛṣṭāmidhānantu na bhavati ।
vyatiṣaktato avagatervyatiṣaṅgasya, vyatiṣaktasya vyatiṣaṅgaṃ vinābhidhānānupapatteḥ ।
hāṣyākṣarāṇāmayamarthaḥpadānyanvitamabhidhāya nivṛttavyāpārāṇi nānvayaṃ pṛthagabhidadhati ।
athedānīmanvitāḥ pratipannā anvayamapi pratītaṃ sampādayantiiti ।
loke ca padārthānāṃ sambandhagrahaṇasamaya eva viditatvāt, vākyāntare cānvayāntarasyaiva pratipannatvāt, tatparataiva vākyasyeti ।
vākyārthaśabdena bhāṣyakāro anvayamāha ।
vede tvapūrvātmānvito vākyārtha iti akṣyāmaḥ ।
tasya ca svarūpamanavagatamityasyaiva vākyārthatvam ।
evamuktena nyāyena viśeṣeṇaivānvitābhidhānaṃ samarthitam ।।
ye anvitābhidhānavādina evamāhuḥvṛddhavyavahāraprasiddhasambandhaśśabdor'thasya vācakaḥ, anvaya-vyatirekābhyañca sambandhāvadhāraṇam ।
na ca viśeṣānvayaviṣayau tau sambhavataḥ ।
kriyāpadaṃ hi kārakasāmānyāvyabhicāriṇyā kriyayā sahānvayavyatirekau bhajate ।
iśeṣānvayāntaravyabhicārāt ।
evaṃ kārakapade api yojyam ।
tannirākaraṇāyā'
sāmānyenānvitaṃ vācyaṃ padānāṃ ye pracakṣate ।
niyatena viśeṣeṇa teṣāṃ syādanvayaḥ katham ।।
darśitamidaṃviśeṣānvaye apyākāṅkṣā-sannidhi-yogyatopādhivaśena sambandhagrahaṇaṃ sukaramiti, tadabhidhāyakataiva yuktā padānām ।
yadi cāsau neṣyate, tadā vākyārthapratipattireva nopapadyate, viśeṣānvayarūpatvādvākyārthasrū ।।
nanu ca sāmānyānvayo abhihito viśeṣānvayamākṣepsyati, nirviśeṣasya sāmānyasya ratyetumaśakterviśeṣānvayapratipattirupapannaivetyatrā'ha
yadyapyākṣipyate nāma viśeṣo vyaktijātivat ।
nirdhāritaviśeṣastu tadvadeva na gamyate ।।
yathājātirvyaktimākṣipantyapi, na pratiniyataṃ viśaiṣamākṣipati, tathātrāpi pratiniyataviśeṣālābhānniyataviśeṣātmakavākyārthapratipathtataranupapannā ।।
atha viśeṣamātrākṣepe apyākāṅkṣitassannihito yogyaśca yogaviśeṣo yaḥ padāntareṇa samarpyate, sa eva gṛhyate ।
tadatikrame pramāṇābhāvādityatrā'ha
yadyapyākāṅkṣito yogyo viśeṣassannidhau śrutaḥ ।
sambandhabodhakābhāve gṛhyate na tathāpyasau ।।
sāmānyānvitābhidhānavādino mate padāni tāvat tanmātra eva paryavasitaśaktīni, padārthānāmapyanvayabodhanaśaktirnāṅgīkriyate ।
na ca sāmānyākṣepo api iyataṃ viśeṣamāskandati ।
tenā'kāṅkṣite yogye ca viśeṣe padāntareṇa sannidhāpite api, tadanvayabodhakapramāṇābhāvāt tadanvayo na pratīyetaiva ।
ata ākāṅkṣā-sannidhi-yogyatvānyanupayogīnyeva ।
viśeṣānvayavādinastu mate sambandhagrahaṇaṃ pratyupādhitvena praviṣṭāni tāni ākyārthapratipattāvupayujyante ।।
tadāha
sambandhabodhe vyutpattāvupādhitve samaviśat ।
viśeṣānvayavāde tu yogyatvādyupakārakam ।।
padānāṃ padārthāntarasambaddhassvārtho bodhya ityasyāṃ vyupattāvupādhitvena yogyatvādikamanupraviṣṭaṃ viśeṣānvitābhidhānavādipakṣe upakārakam, na sāmānyānvitābhidhāne-iti darśitaṃ prāk ।।
dūṣaṇāntarañcā'ha
kiñca vastubalenaiva siddhe sāmānyasaṅgame ।
tasya vācyatvamicchadbhirvṛthā śabdaḥ prayāsitaḥ ।।
kriyā-kārakasvabhāvālocanayāpi kārakamātreṇa, kriyāmātreṇa cānvayāvagamasiddheḥ, vṛthā sāmānyānvayābhidhāyakatā śabdasyāṅgīkriyata iti ।। ।।
vākyamekaṃ na nirbhāgra vākyāntyo varṇa eva vā ।
padavṛndaṃ smṛtisthaṃ vā prathamaṃ padameva vā ।।
ākhyātapadamātraṃ vā padārthā vāpyananvitāḥ ।
āmānyānvayabodhe vā heturvākyārthabodhane ।।
padānyeva samarthāni vākyārthasyāvabodhane ।
viśeṣānvayavādīni bhāgaśo bhāgaśālinaḥ ।
iti saṅgrahaślokāḥ ।
tathā coktam ।
asti vā padasyār'thaḥ ? bāḍhamasti ।
kathaṃ tarhi vākya-vākyārthayorautpattikatvam, vṛddhavyavahārāt ।
satyam ।
satvavayavaśa ityuktam ।
iti mahāmahopādhyāyaśrīmacchālikanāthamiśrapraṇītāyāṃ prakaraṇapañcikāyāṃ savṛttikāyā vākyārthamātrṛkāyā upoddhāto nāma prathamaḥ paricchedassamāptaḥ ।।



PARICCHEDA 

atha savṛttervākyārthamātṛkāyā dvitīyaḥ paricchedaḥ ।

kāryaviṣaye pūrvapakṣaḥ ।
poddhātabhūtamanvitābhidhānaṃ prasādhya, apūrvaṃ kāryaṃ vedavākyānāmartha iti sādhayitukāmaḥ pūrvapakṣaṃ tāvadāha
nanu vyutpattyapekṣeṣu śabdeṣvarthābhidhāyiṣu ।
kathaṃ mānāntarāvedyaṃ kāryamāhurliṅādayaḥ ।।
apūrvādhikaraṇai liṅādyartho apūrvamityuktam ।
pramāṇāntarāyogyañcāpūrvamiṣyate ।
yacca pramāṇāntarāyogyam, tatra sambandhagrahaṇamaśakyam, sambandhigrahaṇapūrvakatvāttasya ।
viśiṣṭārthavyavahāradarśanena hi tadviṣayā śabdaśaktiranumīyate, tadeva ca sambandhagrahaṇam ।
yacca na pratīyate, na tadviṣayo vyavahāro avasīyate ।
tadanavasāye ca, na tadviṣayā buddhiranumīyate ।
tadananumāne ca kutaśśabdasya śaktiḥ kalpyate ।
apūrvañca na pramāṇāntaragocaraḥ ।
na ca śabdādeva tadavagamya, sambandhāvadhāraṇam, itaretarāśrayaprasaṅgāt ।
avasitaśakteravabodhakatvāt ।
avabodhakatvādeva śaktyavagamāt ।
syānmatam ।
liṅādeśśabdasyāyaṃ mahimā, yadanavasitaśaktirapi svārthamavagamayatīti ।
tadidamapramāṇam ।
kriyāmātrāvabodhakatvāṅgīkāreṇa liṅāderlokato vyutpattisambhave, śabdāntaravailakṣaṇyenāgṛhītasambandhasyaiva vācakatvakalpanānupapatteḥ ।
vedavākyādapūrvakāryāvagaterevaṃ kalpyata iti cet ।
na ।
tasyā evāsiddhatvāt, kriyaiva kāryatayā vedavākyebhyo avagamyata iti, vyutpattibalenāprāmāṇikaṃ manorathamātravijṛmbhitantvapūrvaṃ kāryaṃ pratīyateiti ।
tasmādagṛhītasambandho liṅādiḥ kathamapūrvaṃ kāryamabhidhatte, tathā ca kathaṃ advākyārthaḥ ।
abhidheya eva yartho bhavati vākyārthaḥ ।।
evañca
śabdāntarāṇyapi kathaṃ tenādṛṣṭena kutracid ।
vadiṣyantyanvitaṃ svārthaṃ vyutpattipathadūragam ।।
tasminnapratīyamāne tadanvitasyāpratīteḥ, tatra saṃbandhāvadhāraṇānupapatterdūranirastaṃ śabdāntarāṇāṃ tadanvitasvārthabodhakatvamiti ।।
siddhāntaḥ ।
rāddhāntamupakramate
trocyate yadā nāma vṛddhenaikena bhāṣite ।
jalaṃ caitrā'harasveti caitra āharate jalam ।।
tadā vyutpitsamāno anyastatraivamavagacchati ।
uddhipūrvā amevāsya pravṛttiriyamīdṛśī ।
liṅādiyuktavākyaśravaṇasamanantaraṃ vṛddhasya viśiṣṭārthaviṣayāṃ pravṛttiṃ dṛṣṭvā, vyuptitsamāno bāla evamākalayatiyeyaṃ svādhīnāsva pravṛttiḥ, sā madvad buddhipūrviketi ।
punaśca tasyāyaṃ vimarśo jāyateahaṃ buddhvā pravṛtto yathā, tadvadeṣo api ।
yasyāḥ pravṛtterhetubhūtā buddhiḥ, sā yadviṣayā satī mama pravṛttihetuḥ, tadviṣayaivāsyāpīti, punarvyutpitsoranumā jāyate ।
tadevamanumānadvayametatadvṛddhasya svatantrā pravṛttiḥ-dharmiṇī, buddhipūrvikā-iti sāddhyo dharmaḥ, svatantrapravṛttitvāt madīyasvatantrapravṛttivaditi, tathā-vṛddhasya pravṛttihetubhūtā buddhiḥdharmiṇī yadviṣayā buddhirmama pravṛttihetubhūtā tadviṣayaivāsyāpītisādhyo dharmaḥ, pravṛttihetubhūtabuddhitvāt madīyapravṛttihetubhūtabuddhivatiti ।
punaśca tasyāyaṃ vimarśaḥ pravarttate ।
adasya tu śabdena bodhyate ।
anena mama mānāntareṇa tu yadviṣayā sā buddhiḥ pravṛttihetubhūtā, tadvastvanena śabdena bodhyate ।
tadbhāve satyavagamāt, mama tu mānāntareṇa tad bodhyata itiayamāvayorviśeṣaḥ ।
tena yat buddhvā pravṛttirmama, tadasyānena śabdena boddhyata iti śabdasya pravṛttihetubhūtārthāvabodhakatāmavadhārayati ।।
।
।।
punaśca ko asau pravṛttihetubhūtor'thaśśabdābhidheya iti nirdhārayitum, svātmani pratipannaṃ pravṛttihetubhūtamarthamanusandhatte
tatra buddhvā pravṛtto ahaṃ kiṃ tāvat svayamanyadā ।।
śabdanirapekṣassvayamahaṃ pravarttamānaḥ kiṃ buddhvā pravṛtta iti jijñāsate ।
anyadetyanenavyutpattitaḥ prāgavasthocyate ।
vyutpannena bālena yadātmani pravṛttikāraṇatayā ratītam, tadeva vyutpannasyāpīti kalpyate, nānyadityarthaḥ ।
śabda-vyāpārayorbhāvanātvanirāsaḥ ।
ena śabda eva pravṛttihetubhūto vidhiḥ, tadvyāpāro veti nirastaṃ bhavati ।
tayorbālenā'tmani pravṛttikāraṇatvenādarśanāt ।
timandatayā cemau pakṣau na sākṣādupanyasya nirastau ।
tathāhiliṅādiśabdasvarūpasya pravartakatve sarva eva tacchāviṇo niyamena pravartteran, nacaivaṃ dṛśyate, kasyacit kadācit pravṛtteḥ ।
liṅādivyāpārasya tu pravṛttihetutvāśrayaṇaṃ devāḥ pratipadyantām, piśitacakṣuṣo mānuṣā vayaṃ neyatīṃ pramāṇabhūmimavagāhituṃ kṣamāḥ ।
śābdabhāvanopanyāsaḥ ।
keyaṃ śabdabhāvanā -cyateliṅādivyāpārarūpā purūṣapravṛttibhavanānukūlā ।
svajñānakaraṇikā, arthavādoditaprāśastyalakṣaṇetikarttavyatāyoginī preraṇātmikā kalpyate ।
"svādhyāyādhyayanavidhinā hi sarve vidhāyakāḥ, svādhyāyapadopāttaścātmā niyujyante bhāvayedi" ṭati ।
tatra kimityapekṣāyāṃ puruṣapravṛttissambaddhyate ।
kenetyākāṅkṣāyāṃ vidhijñāmeva yogyatayā karaṇatvenāṅgīkriyate ।
jñātā hi śābdabhāvanā pravṛttiṃ prasūte, yogyatayaivār'thavādasamutthaprāśastyajñānamitikarttavyatāṃśe niviśate ।
avasīdantī hi vidhiśaktiḥ prāśastyajñānenottabhyate ।
tasyāśca puruṣavyāpārarūpā svargādibhāvyāvacchinnā bhāvārthakaraṇikā śrauta-smārttā-cāraprāptapadārthajanitakaraṇopakāravatyārthabhāvanā samānapratyayavācyā viṣayabhūtāiti ।
tannirāsaḥ ।
tanna ।
liṅādestādṛśo vyāpāro vidyata ityatra na kiñcana pramāṇam ।
liṅādiśabdānantarabhāvinī purūṣapravṛttireva pramāṇamiti cet ।
na ।
tannibandhanatvena pravṛtteranyatrādṛṣṭatvāt ।
ayannibandhanā hi pravṛttirdṛṃṣṭā, tadeva tāṃ dṛṣṭvā śakyamanumātum, na punarapratipannapūrvakāraṇabhāvaśśabdavyāpāraviśeṣaḥ ।
atha liṅādiśabda eva pramāṇamiti sāhasam, agṛhītasambandhasyāvācakatvāt ।
anavadhārite hi sambandhini, sambandhabodhavaidhuryāt ।
prprkathañca tatra svādhyāyādhyayanavidhinā sarve vidhāyakāssvātmā ca viniyujyante ।
puruṣaṃ cvidhirārthabhāvanāyāṃ prerayati ।
yaśca yena oṃpreryate, sa tena niyujyate ।
na cācetanānāṃ gvidhīnāṃ niyojakatvamapi sambhavati ।
atha nacc niyojyante ।
tadapyanupapannamśābdabhāvanāsu sarvaśabdānāṃ svata eva kartṛtvāt viniyogānapekṣaṇāt ।
atha na apuruṣāḥ preraṇe viniyujyante, kintvarthāvabodhane ।
tadapi na ghaṭate ।
tatrāpi niyojyānapekṣāyāstulyatvāt ।
adhyayanavidheścākṣarasaṃskārarūpādhyayanavidhāyakatvābhyupagamātā ।
tathācā'huḥ
"dravyādīnāṃ punaḥ kasmin svādhyāyo antargato bhavet ।
tredhāpi pratibhātyasmin saṃskāratvasya nirṇayaḥ ।।
saṃskāryagaṇanāyāñca yuktaivākṣarasaṃskriyā ।
svādhyāyāṃ hi sphuṭaṃ karma sākṣātsaṃskriyate ci saḥ" ।।
iti ।
saṃskāravidhiśca na saṃskāryaṃ viniyuṅkte, pramāṇāntarāvasitopayogasya śeṣitvāt ।
saṃskāraparyavasāyī tu saṃskāravidhirna saṃskāryasya kāryaṃ kalpayet ।
ātmā cādhyayanavidhinā viniyujyate, na viniyujyate veti pratipattidvayasyāpyasambhavādanupapannam ।
puruṣapravṛtterbhāvyatvaprakṣepa-pratikṣepau ।
kathañca puruṣavṛttistasyā bhāvyam, na tāvadanantaraniṣpatteḥ, vidhijñānasya karaṇatvābhāvaprasaṅgāt ।
kriyāphalaṃ hi tadā puruṣapravṛttissyāt ।
na ca kriyā svaphalaprasavāya karaṇamapekṣate ।
na ca gamanaṃ saṃyoga-vibhāgārambhe karaṇāpekṣam ।
syānmatam iṅādiśabdo vidhijñānaṃ janayitvā, araṇānugṛhītāḥ preraṇārūpaṃ svavyāpāramārabhate iti ।
na ca karaṇatvābhāvaḥ, kriyāniṣpattāveva karaṇatvāt ।
tadidamalaukikam ।
na hi kasyacidvastunassvajñānamutpādahetuḥ pratītam ।
prāśastyajñānasyetikartavyatātvanirāsaḥ ।
evamarthavādoditaprāśastyasyāpītikarttavyatātvaṃ vidhyastam ।
yogyatayā hi tasya tathābhāvaḥ ।
na ca preraṇotpattau śabdakartṛkāyāṃ karaṇībhūtajñānānugrahayogyatā tasya śakyate avagantuṃ ।
purūṣakartṛkāyāntu pravṛttau syāt tasya yogyatāvagamaḥ, praśaste uruṣapravṛttidarśanāt ।
syānmatam ।
apraśaste praruṣapravṛttyasambhave preraṇaiva nopapadyate ।
tadasat ।
na phalasambhavāyattā kriyāniṣpattiḥ, kriyāniṣpattyāyattaiva tu phalasiddhiriti loke pratītam ।
ata eva tasminpakṣe niṣphale api preraṇāsiddheḥ pravṛttissyāt ।
atha phalamapītikarttavyatāpadaniveśi, prāśastyavat, atastadabhāve na preraṇā niṣpadyateiti ।
tarhi phalamevāstvitikarttavyatāṃśaparipūrakam, kiṃ prāśastyena ।
satyametad, asti tāvad tadapīti na tyajyeta ।
evaṃ tarhyaśrute prāśastye tadapekṣā mā bhūt ।
tataśca tadatideśādikalpanamaghaṭamānaṃ kevalasya vidherdarvihomavatkaraṇetikarttavyatākalpanāpi kalpanāmātrameva ।
darvihomavaditi cāsiddho dṛṣṭāntaḥ ।
tatrāpi śrautadravya-devatā-smṛtyācāraprāptācamanādītikarttavyatāmātreṇopakārakḷpterabhimatatvāt ।
nahyekasyaiva vastuno anugrāhakatā, anugrāhyatā ca svātmanyupapadyate ।
atha śabdaḥ preraṇāṃ karotyeva, pravṛttistu na tāvanmātreṇa, kintu tajjñāne sati ।
evaṃ tarhi jñānaphalameva pravṛttirastu, na preraṇāphalaṃ, tasminsati bhāvāt, asati cābhāvāt ।
tathā ca na śābdabhāvanā vidhiriti siddham ।
iñca śabdo ambaraguṇa iti, rāpyakārīndriyavādinābhyupeyam ।
anyathā nabhasaśśrotrabhūtasya, śabdasya ca prāptyasambhavātsaṃyoga-samavāyayoranyatarasya ca prāptirūpatvāt, saṃyogasyānyatarakarmajasya, ubhayakarmajasya, saṃyogajasya ca dravyatve sati śabdasya nabhasā sahāsambhavāt tasya ca traividhyaniyamāt, pāriśeṣyātsamavāyaḥ prāptiriti, ākāśaguṇaśśabdaḥ ।
na ca tasya vyāpārasambhavaḥ, dravyāśritatvāddvyāpārāṇām ।
kathaṃ tarhi śabdasyābhidhānalakṣaṇo vyāpāra āśrīyate ।
yathā tattathā śrūyatāmyattāvadātmanyarthaviṣayajñānaṃ śabdaviṣayajñānānantaraṃ jāyate, acchabdakartṛkatayā yadā vivakṣyate, tadā adābhidhānikamityucyate ।
parasthe api vyāpāre bhavatyeva kartṛtā, parispanda ivātmana iti, na kaściddoṣaḥ ।
kathañcāsau śabdavyāpārārthabhāvanāviṣayaḥ, ekapratyayavācyatvāt-iti ।
taduktam
"idhi-bhāvanayoścaikapratyayagrāhyatā kṛtaḥ ।
dhātvarthātprathamaṃ tāvatsambandho adhyavasīyate" ।।
।
] iti ।
tanna ।
pratyayasya bhāvanābhidhānamasminpakṣe durghaṭaṃ yataḥ ।
ākhyātānāṃ bhāvanāvācitvaśaṅkā ।
nanu ca sarvākhyātānāṃ bhāvanāvacanatā karotisāmānādhikaraṇyādadhyavasīyate ।
tathāhibhavatyarthasya kartuḥ prayojakavyāpāro bhāvanā, saivakṛtiḥ ।
bhāvyamānasyaiva kriyamāṇatvāt, tasya kṛtikarmatvāt ।
kimakārṣīt ? apākṣīt kiṃ karoti ? pacati ? kiṃ kariṣyati, pakṣyati,iti praśnottaradarśanāt, karotyarthassarvākhyātairabhidhīyata iti gamyate ।
anyathā karotyarthaviṣayapraśne taduttarānupapattiḥ ।
atra satyāmapi prakṛtau dhañantādiṣu karotyarthānavabodhāt, ākhyātapratyayasannidhāne ca tadavagamāt, ākhyātānāmeva sor'tha iti niścīyate ।
tannirāsaḥ ।
tadasat ।
kiṃ karotītyasya praśnasya yadyayamarthaḥ-yatkaroti, tatkimiti, tatra cetpacatītyuttaraṃ syāt, tadā pākaṃ karotītyasminnarthe pacatīti varttate ।
tathā ca siddhyedākhyātānāṃ karotyarthatā ।
na caitadevam ।
anavagate hi dhātuvācye vyāpāraviśeṣe, tadviśeṣa eva-evaṃpṛcchyate, tatra pacatītyuttaram ।
tathā ca na siddhyati dhātvarthātiriktakarotyarthavacanatā'khyātānām ।
sarve dhātvarthāśca kasyacidabhūtasya bhavane anukūlatāṃ bhajantaḥ karotyarthatāmāpannāḥ karotinā praṣṭum, nirdeṣṭuñca śakyanta iti, tadviśeṣapraśnottare eva te ।
kiñca dhātuvācyavyāpāraviśeṣaviṣayatvenāpi praśno-ttarayorupapattau, tadatiriktakarotyarthavācakatā'khyātānāṃ na śakyate vaktum ।
api ca saprayatnakriyeṣu devattādiṣu vyāpārabhedasambhavāt ghaṭetāṃ praśnottare ।
vyatiriktakarotyarthaviṣaye "kiṃ karotī"ti praśne, "gacchatī"ti cottare gamanātiriktavyāpārāmāvādanupapattireva syāt ।
dhātvarthaviśeṣaviṣayatve tu tatrāpyupapattiḥ ।
atha tatrāpi saṃyoga-vibhāgau dhātvarthaḥ, parispandastu vibhaktyartha iti, tatrāpi dhātvarthavyatiriktavyāpārasambhavānnānupapattiḥ ।
tanna ।
parispandasyaiva gamivācyatvāt ।
tathāhina kevale saṃyoge, vibhāge vā gameḥ prayogaḥ, sthāṇau śyenena viyukte, saṃyukte vāprayogāt ।
nāpi dvayoḥ, utpatya-nipatite śyene sthāṇau prayogaprasaṅgāt ।
ekakriyākṣaṇajanyau saṃyogavibhāgau gamivācyāviti yadyucyeta ।
tarhi kriyaivāstuvācyā, kimasāvupādhikoṭau niveśyate ।
evaṃ hyupādhisamāśrayagauravameva parihṛtaṃ bhavati ।
api ca vṛddhavyavahārācchabdārthanirṇayaḥ ।
na cā'ravyātānāṃ bhāvanāvacanatvamantareṇa kasyacidvṛddhavyavahārasyānupapattiḥ ।
praśnottare tu sambandhajñānottarakālabhāvinī, ato na tadvaśena sambandhinirūpaṇā ।
kartrādisaṃkhyāmātravācitayā'khyātaprayogopapattau, nādhikaṃ vācyaṃ śakyaṃ kalpayitum ।
api ca "pākaṃ karoti devadattaḥ" ityatra tāvatpacyarthaṃ pākaśabdo bravīti, tadanuguṇantu puruṣaprayatnaṃ karotirācaṣṭe, ākhyātantu kevalakartṛsaṃkhyāṃ vaktīti, siddhaṃ tanmātravācitvam ।
ato anyatrāpi tatraiva varttata iti yuktam ।
evaṃ "pacati devadattaḥ" ityasya yadvivaraṇaṃpākaṃ karotīti ।
tadapyanupapannam ।
pacatītyatra yaḥ puruṣaprayatnaḥ yatsambandhena pacyarthassādhyabhūtaḥ, taṃ karotinā prakṛtibhūtenopādāya vivaraṇopapatteḥ ।
yatrāpi "ratho gamanaṃ karoti"ti na prayatno aparo asti, tatrāpi gamanasya sādhyatāṃ darśayitum, gauṇaḥ karoti prayogo draṣṭavyaḥ ।
pakṣadvaye api tulyatvāt ।
maṇḍanamiśramatopanyāsa-nirāsau ।
yastu"devadatta odanaṃ pacatī"tyādau vṛddhavyavahāre eva prakṛtyarthātirikte prayatne prayogādāravyātānāṃ tadarthatāmāha ।
sa itthaṃ śikṣayitavyaḥ
vatsa ! kiṃ na vetsi "ananyalabhyaśśabdārthaḥ" iti ।
iha ca prakṛtyarthākṣepeṇāpi prayatnapratipattyupapatteḥ, na śakyate tadvācakatā'khyātānāmāśrayitumiti ।
kāryavācināmeva kṛtivācitvanirūpaṇam ।
nanu prābhākarā api bhāvanāvācakatāṃ na kathamāravyātapratyayasyecchanti ।
ucyatena sarvākhyātapratyayānāṃ bhāvanāvacanatvamabhyupemaḥ, kintu kāryābhidhāyino liṅādayaḥ kāryasyānyathānabhidhānāt kṛtyabhidhāyina iṣyante ।
kṛtisambandhi hi kāryaṃ kṛtyanabhidhāne nābhihitaṃ syāt ।
nahyasti sambhavaḥ, kṛtiśca nābhidhīyate, kāryañcābhidhīyateiti ।
atha matam ।
yathā daṇḍītyatra pratyayena daṇḍo nābhidhīyate, atha ca tadviśiṣṭapuruṣapratītiḥ, evamihāpi bhavediti ।
tanna ।
tatrāpyapratīte daṇḍe, na tadvati pratyayaḥ ।
asti ca tatra prakṛtibhūto daṇḍaśabdaḥ, sa ca tasya pratyāyayitā ।
na ceha tathā sambhavati, prakṛtīnāṃ uruṣavyāpārābhidhānāniyamāt ।
puruṣo hi cetanaḥ kāryaṃ liṅādibhiravabudhyate ।
na cāsau parakṛtisambandhi svayaṃ kāryaṃ boddhumalamiti, tadīyakṛtyabhidhānameṣitavyam ।
tasya ca kṛtiḥ prayatnarūpā ।
na ca sarvathā adananubhave tadabhidhāyina iti, na daṇḍinyāyasyāyaṃ viṣayaḥ ।
syānmatam ।
yathā liṅa kartrādisaṃkhyāmātravacanatā, kriyākṣepeṇa ca kartrādīnāṃ pratītiḥ ।
tathehāpi kriyā prayatnamākṣipati, mā bhūttasya liṅvācyatāiti ।
tadasat ।
yadyapi prakṛtyarthabhūtayā kriyayā prayatna ākṣipyate ।
tathāpi tadāyattasiddhikatayā kathamapūrvaṃ gamyate ।
prayatnābhidhāne tadavacchinnatayā pratīyamānaṃ tadāyattasiddhikamavagamyate, nānyathā ।
na ca kṛttyanavacchinnasvarūpamātreṇāpūrvamabhihitaṃ kṛtimākṣeptumalam ।
avagatasambandhaṃ hi vastvākṣipyate ।
na ca śabdamantareṇāpūrvasya prayatnasambandhāvagame āraṇamasti ।
ataḥ kathaṃ tat prayatnamākṣipet ।
tasmādapūrvakāryabhidhāyināṃ prayatnābhidhānamavaśyamāśrayaṇīyamiti, viṣayakaraṇīye nipuṇataramupapāditamityalamatiprasaṅgena ।।
tatra na kriyāmatraṃ tāvadahaṃ budhvā pravṛttaḥ, nāpi phalamātram, na kriyāphalasambandhamātraṃ vā ।
kriyāphalayossādhya-sādhanatāvagame api na pravṛttirupapadyate ।
tṛptihetau bhojane atīte, vartamāne vāpravṛtteḥ, bhaviṣyatyapi tatsādhane sāmudravidākhyāta ivānuṣṭhānābhāvāt ।
puruṣāśayāvagamastu prabṛttihetutvenā'śaṅkito api, svatantrapravṛttau vyutpitsordūrotsāritatvāt ।
kintu kāryatāṃ budhvā pravṛtto aham, mamedaṃ kāryathmati pratītyaahaṃ sarvatra pravṛttaḥ ।
tathāhi
āstāṃ tāvatkriyā loke gamanā-gamanādikā ।
antatasstanyapānādistṛptikārariṇyapi kriyā ।।
sā yāvanmama kāryeyamiti naivāvadhāryate ।
tāvatkadā'pi me tatra pravṛttirabhavanna hi ।।
brahmasiddhikato matenā'śaṅkā ।
trāpara āha ।
satyaṃkāryāvagamādeva pravṛttiḥ ।
iṣṭasādhanataiva tu kāryatā, na parā kācit, saiva pravṛttiheturvidhirucyate ।
tadāha
"apekṣitopāyataiva vidhiriṣṭo manīṣibhiḥ ।
ato hyadhyavasāyādirnākasmānnābhidhānataḥ" ।।
athā "puṃso neṣṭābhyupāyatvāt kriyāsvanyaḥ pravarttakaḥ ।
pravṛttihetuṃ dharmañca pravadanti pravarttanām ।।
iti ।
kartturiṣṭābhyupāye hi karttavyamiti lokadhīḥ ।
viparīte tvakartavyamiti tadviṣaye tataḥ ।।
iti ca ।
tannirāsaḥ ।
tatra tāvadidameva vaktavyam ।
atītasya artamānasya ceṣṭasādhanatā'sti, na ca tat kāryatayā'vasīyate ।
tenānyā kāryatā, anyā ceṣṭasādhanatāiti ।
tathā pravṛttirapi tanmātrāvagamāyattā na bhavatītyupekṣyaiva tāvat taṃ, phalasādhanatākāryatayorbhedaṃ vinirdiśati
halasādhanatā nāma yā sā naiva ca kāryatā ।
kāryatā kṛtisādhyatvaṃ phalasādhanatā punaḥ ।।
karaṇatvaṃ phalotpāde bhidyete te parasparam ।
yadyapyekavastuniveśitā dvayoḥ, tathāpi svarūpabhedo astyeva ।
tadeva hi vastu phalaṃ pratyupāyabhāvātphalasādhanamityucyate, kṛtyadhīnātmalābhatayā ca kāryamiti ।।
kimitīṣṭābhyupāyeṣveva karttavyatāvagamaḥ, anyatra netyatrā'ha
।
kintu svayaṃ kleśarūpaṃ karma yatkāryatāṃ vrajet ।।
phalasādhanatā tatra āraṇaṃ tena kāryatā ।
tadbhāvabhāvinī nityaṃ tadā saiva prakāśate ।।
svabhāvena hi karmāṇi dukhotpādahetubhūtāni ।
teṣu kāryatvāvagamaḥ phalasādhanatāvagamanibandhanaḥ ।
kāryatā hi na kṛtyadhīnasiddhitāmātrarūpā, kintu kṛtiṃ prati pradhānabhūtaṃ sat yat tadadhīnasattākam, tatkāryamucyate ।
tacca kṛteḥ pradhānam, yadadhikṛtya kṛtiḥ pravartate ।
na ca duḥkhaṃ dukhahetuṃvādhikṛtyakṛteḥ pravṛttirupapannā, nāpyaduḥkham, aduḥkhahetuṃ vā ।
kintu sukhaṃ, sukhahetuṃ vā ।
tatra na tāvatsvayaṃ sukharūpaṃ karma, sukhasādhanamapi cenna syāt, na tasya kṛtiṃ prati prādhānyāvagamo ghaṭate ।
ataḥ karmasu kāryatvāvagamaḥ phalasādhanatāvagamanibandhana iti, jñāpakakoṭiniviṣṭā phalasādhanatā āryatāmanurudhyate, na tvasau tadātmaiva ।
tathā cāsādhanasyāpi sukhasyaivāsti kāryatā ।
sukhaṃ hi sarvaḥ kāryatayāvaiti, na tasya phalasādhanatāmapekṣate ।
tena phalasādhanatottīrṇakāryatāvagamena me pravṛttiriti niścitya, vyutpitsamānaścaitraṃ pravarttamānaṃ dṛṣṭvānuminoticaitro api kāryabodhātpravartateiti ।
caitrasya ravṛttiḥdharmiṇī, kāryabodhapūrvikāiti sādhyo dharmaḥ, buddhipūrvakatve sati pravṛttitvānmadīyapravṛttivaditi ।
liṅādayaśca pravṛttihetubhūtārthābhidhāyinaḥ kāryamevābhidadhate ।
tasyaivāvagatasya pravṛttyanantarakāraṇatvāt ।।
icchā yadyapi pravṛttihetuḥ, tathāpi sā liṅādivācyā na bhavati ।
tadavagamasya pravṛttāvanapekṣitatvāt ।
utpannā hi sā pravṛttikāraṇam, nāvagatā ।
nanvevamapi kathaṃ liṅādīnāṃ kārye vyutpattirityatrā'ha
śabdāntarāṇi svārtheṣu vyutpadyante yathaiva hi ।
āvāpo-dvāpabhedena tathā kārye liṅādayaḥ ।। ।।
liṅādiyuktavākyaśravaṇe tadbhāvabhāvinyā pravṛttyā viśiṣṭakāryāvagatimanumāya, vākyasya etutāmadhyavasyati ।
tatrāpi or'thaḥ kena śabdenābhihita iti vivecane, liṅānadyāvāpe kāryāvagatidarśanāt, taduddhāre cādarśanāt, ta eva kāryāvagatiṃ kurvantīti śabdāntaravalliṅādīnāṃ kāryavācakatvavyutpattisiddhiḥ ।।
nanu lokavyavahārāt liṅādayo vācakatayā vyutpādyamānāṃ praiṣādiṣvevavacakatayā vyutpattimarhanti ।
tatraiva teṣāṃ prayogadarśanādityaśaṅkyā'ha
।
kāryameva hi aktṛṇāṃ jyāyaḥ-sama-kanīyasām ।
pravarttyāpekṣayā bhedātpraiṣādivyapadeśabhāk ।।
pravarttyapuruṣāpekṣayā jyāyasā vaktrā pratipādyamānaṃ kāryaṃ praiṣa iti vyapadiśyate ।
samenā ।
dya'mantraṇaṃ, hīnenādhyeṣaṇamiti, praiṣādipratipādakā api liṅādayaḥ āryameva pratipādanti, nār'thāntaram ।।
kathaṃ punaravasīyatekāryameva praiṣādivyapadeśabhāgityatrā'ha
kāryameva hi sarvatra pravṛttāvekakāraṇam ।
pravṛttyavyabhicāritvālliṅādyartho avadhāryate ।।
pravṛttirhi bālena svātmani kāryāvagamapūrvikā pratipanneti, sarvapuruṣānapi pravarttamānāndṛṣṭvā kāryāvagamameva bālaḥ kalpayatīti, praiṣādīnāmapi pravṛttiḥ kāryāvagamanibandhaneti, kāryameva praiṣādivyapadeśayogīti siddham ।
vastutastu praiṣādīnāmapi ravṛttyavyabhicāritvātkāryasya ca pravṛttiṣu sarvāsu hetubhūtatvātpraiṣādiṣvapi liṅādīnāṃ kāryamevār'tha iti niścīyate ।।
kena punaḥ pramāṇena bālassvyaṃ kāryamavagacchati ।
yataḥ pravarttata ityatrā'ha
kṛtisādhyaṃ pradhānaṃ attatkāryamabhidhīyate ।
acca mānāntareṇāpi vedyamodanapākavat ।।
kṛtau satyāṃ bhāvāt, asatyāñcābhāvādanumānataḥ kṛtisādhyatā tāvadavagamyate ।
yadadhitkṛtya kṛtiḥ pravarttate, tatkṛteḥ pradhānam, prayatnaśca kṛtiḥ ।
sa ca mānasapratyakṣavedya iti, viśiṣṭaprayojanatāpi prayatnasya pratyakṣavedyaiva ।
tena pratyakṣā-numānābhyāṃ kāryamavagamyate ।
yathā codana-pākayoriti, na kiñcidanupapannam ।
upasaṃharati
evaṃ kāryātmake apyarthe vyutpadyante liṅādayaḥ ।
tadanviteṣu svārtheṣu tathā śabdāntarāṇyapi ।।
evamapi kathaṃ mānāntarāvedyakāryavācitā liṅādīnāmityāśaṅkya, mīmāṃsāmavatārayati
saṃpradhāryamidantvatra tatkāryaṃ kiṃ kriyātmakam ।
yadvā tadyvatirekīti ।।
ko nu nirṇaya ityatrā'ha
tatra lokānusārataḥ ।।
pramāṇāntaravijñeyā kriyā kāryeti yadyapi ।।
loke hi liṅādiyuktavākyaśravaṇe viśiṣṭakriyānuṣṭhānadarśanāttadviṣayā kāryāvagatirliṅādibhiḥ kriyata iti yuktam, avagati-pravṛttyorekabiṣayatvāt ।
nahyanyatkāryatayāvagamya, anyatra bālaḥ pravarttate ।
kiñca kriyāyāṃ kāryabhūtāyāṃ liṅādiyuktavākyapratipādyāyāmabhyupagamyamānāyāṃ śaktikalpanālāghavaṃ syādeva ।
tathāhidhātureva svārthaṃ bravītu, tathābhūtārthavācinastu dhātoḥ pare liṅādayo bhavantītyāśrīyate ।
liṅādiśravaṇe tu tathābhūtārthaṃparatayā dhātuḥ prayukta ityavagamya, kāryabhūtadhātvarthāvagamassampadyate ।
yathā laḍādibhyo varttamānādyadhyavasāyaḥ, teṣvapi artamāner'the varttamānāddhātorlaḍityeva sūtrārthaḥ ।
kartrādisaṃkhyāmātravācitvameva kevalaṃ laḍādīnāmiva liṅādīnāmapyartha iti, kriyaiva kāryatayā vede apyavagamyata iti, yadyapi vivekāsamarthānāmavagatirbhavati ।
athāpi vede ṣaṣṭhādyasiddhānte avasthite sati ।।
svargakāmādayaḥ kārye niyojyatvena ammatāḥ ।
vargakāmādibhiśśbdairvaktavyā itayavasthitam ।।
ṣaṣṭhādye hyetaduktamliṅādiprayoge tāvatkāryāvagatirastīti nirvivādam ।
kṛtisādhyañca kāryaṃ bhavati ।
sati karttari tasyā'tmalābhaḥ ।
kartṛlābhaśca svasambandhikāryāvabodhe sati bhavati, nānyathā ।
tena yadyapi lokānusāreṇa kriyāyā eva kāryatayā bodhyamānāyā vākyārthatvāt, tadanvayitvāccetareṣāmapi padārthānām, kārakatvādṛte cānyasya kriyānvayitvāsambhavāllohitoṣṇīṣanyāyena viśeṣaṇabhūtasvargakāmanāsamarpaṇaparatayā kartṛviśeṣaṇatvena svargakāmasyānvayo avagamyate ।
tathāpi svasambandhikāryaboddhṛtvenaivānvayo varṇanīya iti, niyojyasamarpakatvamevā'śrīyateiti ।।
evamapi kimityāha
niyojyassa ca kāryaṃ yassvakīyatvena buddhyate ।
tathāpi kimityāha
svargādiḥ kāmayogācca sādhyatvenaiva gamyate ।।
sādhyaviṣayaiva hi sarvatra kāmanā bhavati, tena tatsambandhātsādhyabhūtaṃ svargādi kāmyamānatayā puruṣaṃ viśinaṣṭi
tena sādhyatvaparyantasvargādīcchāviśeṣitaḥ ।
tadeva śaknuyātkāryaṃ boddhuṃ yatkāmyasādhanam ।।
maṇḍanamiśramatasyopanyāsaḥ ।
atra kaścidāhayadyapi kāmanāyogātsādhyatā svargādīnāmavagamyate, tathāpi prakṛtakāryasādhyatvāvagamo niṣpramāṇaka eva, anyasādhyasyāpi sādhyatvasambhavāt ।
na ca yatkāmyate, tasyāvaśyaṃ sādhanamasti ।
manorathaparamparāhṛtacetaso hi tannāsti, yanna kāmanāviṣayībhavati ।
na ca tasya sarvasya sādhanaṃ bhavati, sarvajñatvamapi kecitkāmayante, na ca tasyopāyasambhavaḥ ।
atha tadicchāvato atatsādhane kartrṛtā nopapadyate ।
katha nopapadyeta ।
dṛśyante hi grāmābhigamanakāmā pi yādṛcchikīṣu kriyāsu pravarttamānāḥ ।
api ca sarvo abhyudayārthyeva puruṣaḥ, tathāpi prāyaśastadvirodhiṣvevendriyārtheṣu pravarttamāno dṛśyate-iti ।
tannirāsaḥ ।
atrocyatesvargādikaṃ kāmayamānasya tadeva kāryatayā baboddhumavakalpate, yadeva tasya kāmyamānasya siddhyanuguṇam ।
anyathā hi tatkāminā satā tatkāryatayānavabuddhaṃ syāt ।
aparityaktatatkāmanāsambandho hi tatsādhanaṃ kāryatayāvabudhyate ।
tasmādyatkāmino yatkāryatayopadiśyate, tattasnaya kāmyasya ādhanamiti niyojyakāryānvayānupapattyaiva gamyate ।।
evaṃ sati kiṃ phalamityāha
liṅādistatra kāryañcet kriyāmevāvabodhayet ।
samanvayo niyojyena tadānīmeva hīyate ।।
kathamityāha
kriyā hi kṣaṇikatvena na kālāntarabhāvināḥ ।
svargādeḥ āmyamānasrū amarthā jananaṃ prati ।।
iṣṭasyājanikā sā ca niyojyena phalārthinā ।
kāryatvena na sambandhamarhati kṣaṇabhaṅginī ।।
kāryavirodhi karmeti pramāṇāntarasiddham ।
parispando hyuttaradeśasaṃyogodayāpavargītyāśutaravināśī, svargaśca niyatadeśāntarakālāntarabhogyaḥ ।
maṇḍanamiśramatānuvādaḥ ।
anu prītimātravacanassvarga iti ṣaṣṭhādye sādhitam, prītisādhaneṣu dravyeṣu svargaśabdaprayogāt ।
na ca teṣu svarūpanibandhana eva tatprayogaḥ, prītyapagame tadabhāvāt ।
na ca tatsādhanavacanatā tadanabhidhāne ghaṭate, tadabhidhānābhyūpagame tadvācakataiva ।
lakṣaṇayā tatsādhane prayogopapatteḥ, tatra śaktikalpanāparikṣayāt ।
akhaṇḍaśabdatayā ca daṇḍinyāyasyāsambhavāttadantargatasya daṇḍaśabdasya daṇḍapratyāyakatvasambhavāt ।
prīteśca karmānantarabhāvitvamapi na sambhavatyeva ।
tannirāsaḥ ।
ucyate ।
na prītimātravacanatayā jyotiṣṭomādicodanāsu svargaśabdasya prayogo avakalpate arthavādeṣu duḥkhāsambhinnacirataropabhogyābhilāṣopaneyaprītiśravaṇāt ।
tatra yadi vidhyuddeśagatassvargaśabdastathāvidhaprītiparatayā na varṇyate, tadātiparokṣār'thavādapadānāṃ vṛttirādṛtā na bhavediti, tadānuguṇyena tādaśyāmeva prītau svargaśabdaḥ prayukta iti niścītate ।
tathābhūtā ca sā niyatameva deśāntarabhogyā ।
ato na karmānantarabhāvinīti, na tatra karmaṇa āśutaravināśinassādhanatāvakalpate ।
yasmin hi pūrvavarttini yanniṣpādyate, tattasya sādhanamitilokapratītiḥ ।
ata eva ca vinaṣṭasyāpi karmaṇaśśāstreṇa sādhanatvaṃ bodhata iti ye bruvate, te api nirastāḥ ।
evaṃ cāsāvāśutaravināśinī kriyā svargakāminā niyojyena saha kāryatayā sambandhuṃ nār'hati, svargaṃ prati sādhanatvānupapatteḥ ।।
- ।।
tasmānniyojyasambandhasamarthaṃ vidhivācibhiḥ ।
kāryaṃ kālāntarasthāyi kriyāto bhinnamucyate ।।
nanu kriyaiva kāryatayocyatām, astu saiva halasādhanam ।
tena tasyā api niyojyasaṃbandho ghaṭata eva ।
na tvasau kṣaṇabhaṅginī dehāntaropabhogyasvargasādhanatāṃ kathamavalambiṣyate ।
ucyate ।
varaṃ tasyā eva tadanupapattyā ciratarāvasthāyitākalpanā, na punaradṛṣṭasyāśrutasya tadatirekiṇor'thasya kalpanā ।
yadi ā karmaṇa eva śaktiravasthāyinītyabhyupagamyatām ।
tadidamubhayamapi pramāṇāntaravirodhānna kalpanāmarhati ।
avirodhi hi pratītasiddhyartha kalpayituṃ śakyam ।
karmaṇaścā'śutaravināśinaściratarāvasthāyitā pramāṇāntaraviruddhā ।
vārtikamatopanyāsa-nirāsau ।
śaktimati cātīte śaktirapyatīteti pramāṇāntarasiddhamiti, na sāpi sthāyinī śakyā kalpayitum ।
pi cā'śraye nivṛtte, kimāśrayā śaktiravatiṣṭhatām ।
ātmāśriteti cet ।
nānyadīyā śaktiranyatra vartate, pramāṇāntaravirodhādeva ।
kiñca śathkatamatyasati,śakteḥ phalaṃ na yuktam ।
śakmimaddhi sādhanam, na śaktiḥ kevalā anyathā śaktitvaṃ na syāt ।
devatāprasādasya phalaprayojakatvaśaṅkā anu yāgādikriyā devatārādhanopāyabhūtā satī kāryatayocyatām, sā tatprattyāsattidvāreṇa kālāntare api phalaṃ janayitumalameva ।
devatā phaladānasamarthā karmabhirārādhyate, sā'rādhitā prasīdati, prasannā ca kartrṝnkālāntare api phalena yojayatyevaiti ।
tannirāsaḥ ।
naitadevam ।
yāgādīnāṃ devatārādhanahetutve pramāṇābhāvāt ।
na hi devatārādhanopāyabhūto yāga ityatra kiñcitpramāṇamasti ।
nanu devapūjārtha eva yajissmaryate ।
pūjo ca sarvā ।
pūjyamānārādhanārthetyavagatam ।
ucyate ।
na smṛtiḥ pramāṇam, smṛtitvādeva ।
pramāṇāntarāpekṣayā ca smṛtīnāmarthavarṇanam, tadanuvarttitvāttāsām ।
na ca pramāṇāntareṇa devatāsādhanopāyatā ayāgasyāvagamyata ityuktam ।
ato devatoddeśena dravyatyāgo yāga iti, gauṇaṃ devatāpūjātmakatvamavagantavyam, pūjāpi pūjyoddeśenaiva hi pravarttateiti ।
apa ca sā karmabhirārādhyate,yā'rādhanaṃ pratipadyate ।
nānādeśagāminā purūṣeṇānuṣṭhīyamānayāgātmakapūjāvagamaśca devatāyā iti, pramāṇaviruddhameva igrahavataśca pratipattiyogitā, tasya ca vedenānādinā'rādhyatayā pratipādanamapi pramāṇāntaraviruddhameva, tasyānāditvānupapatteḥ ।
devatādhikaraṇe ca prapañcenāyamartho nirasta iti, nātīvātra yatitavyam ।
yāgasya puruṣasaṃskārakatvaśaṅkā ।
athāpi syātpuruṣasaṃskārahetubhūtaiva kriyā śabdena kāryatayocyate, tasyāśca svargakāmādipuruṣasambandhātpuruṣasaṃskārādeva kālāntare phalaṃ bhaviṣyatiiti ।
tanna ।
puruṣasaṃskārakatve pramāṇābhāvāt ।
na hi pramāṇāntarataḥ, śabdato vā puruṣasaṃskārahetutā yāgādīnāmavasīyata iti "karmāṇyārambhabhāvyatvādi" tyatroktam ।
kriyākāryatvaśaṅkā ।
nanu kriyaiva kāryatayocyatām, phalasādhanatā ca tasyā evā'śrīyatām ।
tadanyathānupapattyā tu kiñcidapyaparaṃ tañjanyaṃ phalodayānuguṇaṃ kālāntarasthāyyātmāśrayaṃ parikalpyatām, mā bhūttasya liṅādivācyatāiti ।
kāryaṃ liṅādivācyamiti svamatanirūpaṇam ।
ucyatetaddhi tadanupapattyā kalpyate, yadyasyopapādakam ।
na ca kriyājanyenānyena phalajanakena kalpitena kriyāyāḥ phalasādhanatopapāditā bhavati ।
na hi sādhanasādhanaṃ tasya sādhanaṃ bhavati, avāntaravyāpāro vā, śaktirvā tatsādhanatāṃ nirvāhayati ।
vyāpārayogitayaiva śaktimatāṃ sādhanatā yataḥna cā'tmasamavāyyarthāntaraṃ karmaṇāmavāntaravyāpāraḥ, nāpi śaktiriti, na tasyār'thāpattigamyatā yuktā ।
kintvanvitābhidhāne sthite, niyojyānuguṇyācchabdavācyataivāciteti sūktam
iyojyasambandhasamarthaṃ kālāntarasthāpi kāryaṃ kriyātiriktaṃ liṅādibhirevocyateiti ।
gurumatasarvasvavarṇanam ।
traiṣā prakriyā ।
codanāsūtre kāryārthatā pratipāditā ।
ṣaṣṭhādye tasyaiva kāryasya svasambandhitayā bodhyassvargakāmādirniyojya iti vyutpāditam ।
svargakāmanā ca niyojyaviśeṣaṇamityekādaśādye vyutpāditam ।
tasya ca kāryasya niyojyaviśeṣaṇībhūtakāmyotpattihetutvamiti bādaryadhikaraṇe rāddhāntitam ।
tacca tathābhūtaṃ kāryaṃ kriyārūpaṃ na bhavati, tasyāḥ phalasādhanatvāyogāt ।
devatārādhanamukhena tāvat phalasādhanatā nāstīti devatādhikaraṇai vyutpāditam ।
puruṣasaṃskāramukhena nāstīti "karmāṇyārambhabhāvyatvādi"tyatroktam ।
karmaṇaḥ, tacktervā sthāyitā neti cāpūrvādhikaraṇe pratipāditam ।
ato niyojyānvayamukhena mānāntarāpūrvamātmasamavāyi kāryaṃ liṅādibhirabhidhayata ityanekanyāyasādhyam ।
kāryañca kṛtisādhyam ।
kṛtiśca puṃsāṃ prayatna eva ।
na ca cāsau bhāvārthamantareṇāstīti, atsambaddha evocyataiti bhāvārthādhikaraṇe sthitam ।
sa ca bhāvārthassambadhyamānastamavacchinattīti, śabdāntarādhikaraṇe nirṇītam ।
viṣayabhūtaśca bhāvārthaḥ karaṇībhavatīti bādaryadhikaraṇe evoktam, svakāryasādhane bhāvārthe puruṣasyaiśvaryamiti ca tatraivāktam ।।
kālāntarāvasthāyinaḥ kāryasya niyojyānvayayogyatāmāha
taddhi kālāntarasthānācchaktaṃ svargādisiddhaye ।
sambandho apyupapadyeta niyojyenāsya kāminā ।।
nanu bhāṣyakāraḥpratyayārthaṃ prayatnamityāha na kriyādibhinnaṃ kāryamiti yo manyate, taṃ pratyāha
kriyādibhannaṃ yatkāryaṃ vedyaṃ mānāntarairna tat ।
ato mānāntarāpūrvamapūrvamiti gīyate ।।
niyoganirvacanam ।
nanvevamapyapūrvaṃ vākyārthassyād, na niyogaḥ ।
niyogaśca vākyārthaiti prābhākarāṇāmullāpa ityatrā'ha
āryatvena niyojyañnaca svātmani prerayannasau ।
niyoga iti mīmāṃsāniṣṇātairabhidhīyate ।।
evamapi kathaṃ asya vākyārthatvamitayāha
kāryasyaiva pradhānatvādvākyārthatvañca yujyate ।
vākyaṃ tadeva hi prā'ha niyojya-viṣayānvitam ।।
uktaṃ hyetat-yat pradhānatayā pratipādyate, tadvākyārthaḥiti ।
kāryañca pradhānatayocyata iti, tasyaiva vākyārthatvam ।
niyojyānvitābhidhāne prāyikamiti kathanam ।
niyojyanvitābhidhānañca prāyikam, ādhānādhyayanāṅga-pradhānotpattiniyogānāṃ niyojyaśūnyānāmabhidhānābhyupagamāt ।
vivaraṇakārā hyādhānaviṣayamapi niyogāntaramicchanita, kratuniyogapratyabhijñānābhāvād ।
asannidhāne hi tanniyogapratyabhijñānaṃ nopapadyate ।
nāpi aṇatādivadavyabhicaritakratusambandhāgnimukhena pratyabhijñopapattiḥ ।
prāgādhānādāhavanīyāiśabdānāmarthāparijñānātkratusambandhānavagamāt ।
juhvādīnāntvākṛtivacanatvātprāgeva idherniyogapratyabhijñāsambhavaḥ ।
nanvagnīnāmapi sādhyatvāt, sādhyadvayaṃ kathamekasminvākye anvīyate ? ucyateniyoga evātrāpi pradhānaṃ sādhyam, anīpsitakarmatātvagnīnām ।
anīpsitakarmatve api yattadādhānajanyaṃ phalamagnisamavāyi, tadyoginyāhavanī yādiśabdaprayogāt, āhavanīyādīnāñca kratūpayogitvāttatsiddhyarthatayaiva puruṣapravṛttyupapatteranuṣṭhānalābhādalaṃ iyojyānvitābhidhānenaiti ।
tathādhyayanavidhāvapyācāryakaraṇavidhiprayuktyaivānuṣṭhānalābhānniyojyaśūnyābhidhānamiti sthitam ।
pradhānotpattiniyogā apyadhikāraniyogākṣiptasvaviṣayānuṣṭhānenaiva labdhasiddhaya iti, na tatra niyojyānvitābhidhānānveṣaṇam ।
prayājādiṣu niyogāntaropannyāsaḥ ।
aṅgotpattiniyogā api viniyuktaprayājādiviṣayatvādadhikāraniyogāṅgatayaiva sidhyantīti, kiṃ teṣu niyojyānvitābhidhānena ।
kathaṃ punaḥ prayājādividhīnāṃ viniyuktaviṣayatvam ? ucyatesādhikāraniyogasannidhau prayājādivākayāni śrutāni na āvatsvaviṣayaṃ niyogāntaramavagamayitumīśate, avadhātādivadanuvādakatvasambhavāt ।
kintu svarūpamātramava yogyasvapadārthaviśiṣṭamupasthāpayanti ।
tacca prayojanākaṅkṣitayā prayojanībhūtena sādhikāreṇa niyogenānvīyata iti, adhikāravākyagata eva liṅśabdastadanvitaṃ svārthamabhidhatte ।
sa cānvayaḥ prayājādīnāmaidamarthyamātreṇa grāhakagrahaṇamityucyate ।
karaṇopakārasākāṅkṣasya cāpūrvasya yatkaraṇopakāraparikalpanam, sa prakaraṇavyāpāraḥ ।
tatra yatteṣāṃ araṇopakārajanakatavakalpanam, tadaupādānikamiti ।
tatra śaṅkā-nirāsau ।
nāsti tarhi prayājādiṣu niyogāntaram ? na nāsti, kṣaṇikānāṃ teṣāṃ sambhūyakaraṇopakārakatvānupapatterniyogāntarasyāvaśyāśrayaṇīyatvāt ।
yo asau liṅādiḥ prāganūdyamānārthakatayā śaṅkitaḥ, sa idānīṃ niyogāntaramabhidhatte ।
ata eva cāvaghātādivadeṣāṃ yajyādiśabdānāmevāṅgavākyagatānāmadhikāraniyogānvitasvārthābhidhānaṃ nābhyupagamyate ।
tathā satyutpattāvevāṅgayāgasvarūpasyānyatiraścīnasya niyogāntarāviṣayatvāt, niyogāntaraviṣayatā na syāt ।
utpattidaśāyāṃ vananyatiraścīnatayābhidhānādyuktaṃ niyogāntaraviṣayatvam ।
kasmātpunaranyatiraścīnasya niyogāntarāviṣayatvam, āryadvayasambandhāvagamānupapatteḥ ।
nahyekaṃ vastu yugapatkāryadvayasambandhi śakyamavagantum ।
yacca tanniyogāntaraṃ prayājādiṣu, tat paścādabhidhīyamānamadhikāraniyogāṅgatayaiva svaśabdenābhidhīyate ।
anyathā viṣayadvayaviniyogavirodhādityalamatiprasaṅgena ।।
niyogasya guṇatvaśaṅkā-nirāsau ।
nanu niyogasya kāmyamānaphalasādhanatvābhyupagamāt, phalasyeva prādhānyāt, tasyaiva vākyārthatvaṃ yuktamityata āha
ātmasiddhyanukūlasnaya niyojyasya prasiddhaye ।
kurvatsvargādikamapi pradhānaṃ kāryameva naḥ ।।
yattadapūrvaṃ kāryam, tasya niyojyānvayaṃ vinā kāryatvānupapatteḥ, anuṣṭhānaṃ vinā tadasambhavāt, kartrā ca vinā tadanupapatteḥ, adhikāreṇa ca vinā kartturabhāvāt, niyojyatvaṃ vinā tadayogāt, akāmasādhane ca āmino niyogānavagamāditi, ātmasiddhyarthameva niyogaḥ kāmyamānaphalasiddhihetutvamavalambate, svāmivat ।
yathā'tmana eva saṃvidadhānassvāmī garbhadāsasyopakaroti, tathā niyogo api niyojyasyeti, na rādhānyapracyutiḥ ।।
nanu niyogasya phalasādhanatvāt, tasya ca setikarttavyatākakaraṇanibandhanasiddhitvāt, tadanuṣṭhānānantaraṃ niyogasiddheḥ phalasiddhissyāt, anantaraṃ niyogo a niṣpadyate, tarhi kriyāyāmatītāyāṃ kutastatsiddhirityatrā'ha
viṣayānuṣṭhitau satyāṃ siddho na hi vidhiḥ phalam ।
tadānīmeva kurute sahakārivyapekṣayā ।।
eṣā'tra darśanasthitiḥpradhānotpattiniyogāḥ, aṅgotpattiniyogāśca yathāyathaṃ saṃnipatyopakārakāṅgayuktasvaviṣayamātrānuṣṭhānenaiva siddhyanti ।
tatra yānyaṅgāpūrvāṇi, tāni sambhūta pradhānotpattyapūrveṣūpakurvanti, tasmācca paramāpūrvaṃ niṣpadyate ।
yānyapi cā'ṅgāpūrvāṇi dīkṣiṇīyādīnām, teṣāmapyārādupakārakātideśikāṅgamājāmekamutpattyapūrvam, aparamapyaṅgāpūrvaṃ pradhānavadveditavyamiti ।
anayā diśānyatrāpi sakalamūhanīyam ।
itthaṃ yadyapi karmānuṣṭhānānantarameva niyogasiddhiḥ, tathāpi yat phalasyānantarābhavanam, tat upapattyā kalpyateiti ।।
nanvevaṃ sati phalahetutāpūrvasya bādhyetetyatrā'ha
sahakārivyapekṣā ca kāraṇatvaṃ na bādhate ।
mā bādhiṣṭheti sarvatra tadanugrahakalpanā ।।
tathetyarthaḥ ।
"taḥ puruṣakāraśca daivañca phalasādhanam" ।
ityācāryāḥ ।
daivamapūrvam ।
apekṣaṇīyaṃ sahakāri ca puruṣakārapadavepham ।
nityādiṣu niyogānabhidhānaśaṅkā-parihārau ।
nanvevaṃ bhavatu kābhyeṣvapūrvakāryābhidhānaṃ liṅādīnām, nitya-naimittikaniṣedhādhikāreṣu katham ? a hi teṣu phalodayaṃ prābhākarā anumanyante ।
na hi phalaṃ phalatayānvīyate, kintvadhikāriviśeṣaṇatayā ।
labdhe tu jīvanādāvadhikāriviśeṣaṇe, kiṃ phalānveṣaṇena ।
na ca phalamantareṇa pravṛttyasambhavaḥ, svasambandhikāryāvagamamātrāyattatvātpravṛtteḥ ।
nirapekṣācchabdātphalamantareṇā ।
dyapi svasambandhikāryāvagamaḥ, tāvanmātrasya loke pravṛttihetutvāvagamāt ।
kāryāvagamotpādanāyai phalamupayujyata ityuktam ।
nanu yathā śabdātkāryāvagatiḥ, tathā niṣphalatvādanumānenākāryatāpratītirapīti, kathaṃ pravṛttyupapattiḥ ? na ।
āgamavirodhenānumānasyā'tmalābhābhāvāt ।
anyathā yadi kaścitkalpite phale na pravartate, tadā kiṃ karttavyam ।।
nanu phalodayānabhyupagame ca prācyamārgāsambhavāt, nityādiṣvapūrvakāryābhidhānamapramāṇakaṃ syāt, tatrā'ha
evaṃ kāmādhikārārthaparyālocanayotthitā ।
vyutpattissarvavākyārthapratipattinibandhanam ।। ।।
uktamidamanyāyyañcānekārthatvam-iti ।
tena kāmādhikāre siddhe apūrvakāryābhidhāyakatve, nityādiṣvapi sa evār'tho virodhābhāvādāśrīyate ।
nityādhikārānuguṇyena tu kriyākāryatvābhidhānaṃ kāmyeṣvanupapannamiti, sarvatrāpūrvameva vākyārthaḥiti ।।
tatraitadeva tāvadvaktavyamna kevalaṃ vede lokavyavahārādeva śabdārthāvadhāraṇam, kintu prasiddhārthapadasambandhādapi padārthāntarānvayayogyārthābhidhāyakateti sthite, tadanurūpārthābhidhāyakatā nirṇīyata eva ।
etacca yavavarāhādhikaraṇe vyutpāditam yavahārata eva sambandhāvadhāraṇādubhayathāpi padāntarārthādhyavasānaṃ bhavatyeva, tena vaidikavākyaśeṣānvayārhatālocanena dīrghaśūkādyarthatvameveti rāddhāntaḥ ।
tathā trivṛcchabde, yūpāhavanīyādiṣu ca śaktyavadhāraṇāt ।
loke api cāyaṃ vyavahāro bahulamupalabhyate ।
tathā sati vaidikaniyojyānvayayogyatayā liṅādīnāmapūrvakāryābhidhāyakatvanirṇayo nānupapannaḥ ।
ayañcāparo viśeṣaḥyalliṅādiyuktānāṃ vākyānāṃ kāryārthatvam, tattāvadvṛddhavyavahārādeva siddham, kintu liṅādipratyayānāṃ yadvacyaṃ kāryam, taccāpūrvaṃrūpamityetāvanmātraṃ vaidikapadasambandhādavasīyateiti ।। ।।
ekadeśimatamadhunā nirākarttumupanyasyati
vyavahārata evāhurvyutpattimapare punaḥ ।
kārye mānāntarāvedye kriyādivyatirekiṇi ।।
asyār'thaḥkecidevamāhuḥliṅādiyuktavākyaśravaṇe pravṛttidarśanāt, kāryāvagatinibandhanatvātpravṛtteḥ, kāryamātrameva teṣāmarthaḥ, na riyā ।
vaidikaliṅādeḥ kārye śaktinirṇayaḥ ।
nanvevaṃ vedādeva vyutpattirāsthitā syādityāśaṅkyā'ha
vyutpattiripa kāryer'the vyavahārānusāriṇī ।
kintu nirdhāraṇāmatraṃ vedavākyavimarśajam ।।
tasyāṃ śabdasya pravṛttyanupayogitvāditi, kriyāniṣkṛṣṭakāryābhidhāyitā laukikavyavahārādeva nirṇīyateiti ।।
tadidamayuktamiti pratijānīte
sitetara iva tveṣa pakṣaścittaṃ na karṣati ।
candrātapāmalanyāyapravāsamalinīkṛtaḥ ।।
kathamityāha
kārye mānāntarāvedye pārśvasthastannibandhanam ।
vyavahāraṃ kathaṅkāraṃ śabdātprāgavabudhyatām ।।
vyavahāramavijñaya tannibandhanatadgtā ।
pratipattiḥ kathaṃ jñeyā śabdaśaktiḥ kathantarām ।।
idamatrā'kūtam ।
yadyapi kāryamātrameva pravṛttyupayogīti tāvanmātrameva śabdārthaḥ, tathāpi tasya loke kriyāgatasyaiva pravarttakatvadarśanād, śakyate kriyāśritatā pratyetum ।
yathā'kṛtimātrasya śabdārthatve api vyaktyāśritatāpi na pratikṣipyate, tathā kriyāśritatvaṃ pramāṇāntarapramitaṃ na pratikṣepamarhati ।
tena kriyātiriktakāryābhidhāyakatvamasiddham ।
yadi paraṃ tannibandhanavyavahāra eva syāt, tadā taddarśanāttaddhetubhūtapratipattyanyathānupapattyānumānena śabdasya vācakatvādhyavasānaṃ bhavet ।
na caitadasti,tasya śabdādanyataḥ prāganavagamāttannibandhanavyavahārāpratipattiḥ tadapratipattau ca taddhetubhūtapratipattyananumānānna śaktikalpanopapattiḥ ।।
- ।।
tatrā'kūtaṃ vivṛṇoti
kāryapratītimātrañca pravṛtteranumīyatām ।
kintu kāryā kriyaiveti lokadṛṣṭyā'vasīyate ।।
lokapratītaṃ kriyārūpatvañca na śakyate apahnotumiti, kāryamātrārthatve kriyaiva kāryatayā liṅādyartha iti niścīyate, na punaḥ pramāṇāntarādapūrvam-iti ।।
matāntareṇa kriyākāryatvaśaṅkā-nirāsau ।
anye punarvedārthabodhakācāryavacananibandhanapravṛttidarśanenātīndriye kārye liṅādayo vyutpadyanta ityāhuḥ ।
yadyācāryavacanādapi kriyaiva kāryatayā'vagamyate, tadā tasyāssvayaṃ duḥkharūpatvātpuruṣārthāntarānubandhanaṃ vina pravṛttyasambhavānniyamena sukhārthinaḥ pravṛttirna syāt ।
a ca sandhyopāsanādau puruṣārtho asti ।
tasmātkriyātiriktakāryamācāryavacanebhyo avagamyateiti ।
tānpratyāha
vedārthācāryavākyeṣu pravṛttiyā'pi dṛśyate ।
tatrāpyeṣaiva sambandhaparijñānavidhā bhavet ।।
ācāryavākyaśravaṇādapi śiṣyāṇāṃ yā sandhyopāsanādau pravṛttiḥ, tatrāpi bālassvaviṣayanirūpitaṃ kriyākāryatvāvagamameva kāraṇatvena parikalpayet, phalaṃ vinā ca tadanupapatteḥ phalāvagamamapi sambhāvayet ।
lokavyutpattyanusāreṇa edārthamapi pratipadyamāno nitya-naimittika-niṣedhādhikāreṣvapi phalaṃ kalpayet ।
sa eva vālyadaśāyāṃ vyutpannassvayamācāryapadavīmadhiruḍho vedārthaṃ pratītya, śiṣyebhya upadiśan kriyāmeva kāryatayā pratipādayet, nāpūrvaṃ kāryamiti ।।
upasaṃharati
tasmāllokānusāreṇa vyutpattiḥ kāryamātrake ।
tasya tvapūrvarūpatvaṃ vedavākyānusārataḥ ।।
evamapūrvakāryābhidhāyitve siddhe codayati
nanu lokavirodhitvaṃ pakṣe asminnapi dṛśyate ।
sarvathaiva yato loke kriyā kāryaiva gamyate ।।
pariharati
bhavedevaṃ virudhyete kāya'pūrve api laukikau ।
pratipatti-prayogau cet kriyākāryatvagocarau ।।
yadi kriyākāryatvagocarau laukikau pratipatti-prayogāvapūrvakāryābhidhāyitvapakṣāṅgīkāre virudhyete, tato lokaviruddhatvaṃ syādasmatpakṣasya ।
na caitadastītyāha
apūrvaṃ hi kriyāsādhyaṃ sādhitā sādhanaṃ kriyā ।
tasmādapūrvakāryatvaṃ kriyākāryatvasaṅgatam ।।
pramāṇāntaragamyaṃ hi lokaśśabdairvivakṣati ।
kriyākāryatva evātaḥ prayogo lakṣaṇānvitaḥ ।।
pratipatti-prayogau hi nāvaśyaṃ śrautavṛttyanusāriṇāveva, lakṣaṇayāpi loke taddarśanāt ।
tena yadyapyuktena nyāyenāpūrvameva kāryaṃ liṅādīnāmabhidheyam, tathāpi tasya kriyākāryatvāvyabhicārāt, tatra lakṣaṇayā tayornānupapattiḥ ।
yattu śrautapadārthe kārye loke liṅādi na prayujyata iti ।
tat tasyāpūrvātmanaḥ pramāṇāntarāpratītatvāt, pratītaviṣayatvācca laukikaprayogasya ।
kriyāsādhyantvapūrvam, sādhitā ca satī kriyā sādhanaṃ bhavatītyapūrveṇa saha kriyākāryatvaṃ nityasambaddhamiti, śakyate tallakṣayitum ।।
yadyeṣā lakṣaṇā, kimiti tarhi loko nāvagacchatītyāha
lakṣaṇānabhimānastu mukhyārthānavadhāraṇāt ।
ye tu mukhyārthakuśalāsteṣāṃ lākṣaṇikatvadhīḥ ।।
mukhyamarthamaviditvā lākṣaṇikamapyarthaṃ śrautamiva manyante, mlecchā iva yava-varāhādyartham ।
mukhyārthavivekināntu parīkṣakāṇāṃ lākṣaṇikatvadhīḥiti ।।
upasaṃharati
tasmānmānāntarāvedyaṃ kāryamarthāntarānvitam ।
vedavākyaṃ bravītīti saṃkṣepo ayamudāhṛtaḥ ।।
granthasya, kartuśca saṃjñāṃ, prayojanañcā'ha
vākyārthamātṛkeyaṃ prabhākaragurorbhatānusāreṇa ।
anasūyubodhanārthaṃ śālikanāthena saṅgrathitā ।। ।।
racitā saccaritānāmanugrahaṃ kartukāmena ।
vākyārthamātṛkāyā vṛttiriyaṃ śālikenaiva ।।

iti mahāmahopādhyāyaśrīmacchālikanāthamiśrapraṇītāyāṃ savṛttau vākyārthamātṛkāyāṃ dvitīyaḥ paricchedassamāptaḥ ।
samāptañcedaṃ prakaraṇapañcikāyāṃ sṛttirvākyārthamātṛkā nāmaikādaśaṃ prakaraṇam ।।