--- source: sa_vAmana-kAvyAlaMkArasUtra-Cleaned.txt | block: 465 | label: grammar | g:0.625 m:0.428 ---

ityādiṣu naikaśabdo dṛśyate, sa ca na siddhyati । nañsamāse hi nalopo nañ iti nalope, tasmānnuḍaci iti nuḍāgame satyanekamiti rūpaṃ syāt । niranubandhasya naśabdasya samāse lakṣaṇaṃ nāsti । tat kathaṃ naikaśabda ityāha supsupeti samātāt ।।
madhupipāsuprabhṛtīnāṃ samāso gamigāmyādiṣu pāṭhāt ।।
madhupipāsumadhuvratasevitaṃ mukulajālamajṛmbhata vīrudhām