--- source: mrgt1chu-Cleaned.txt | block: 49 | label: grammar | g:0.655 m:0.2 ---

te bharadvājādayas taṃ pratyakṣīkṛtasvasvarūpam indraṃ ṛgyajuḥsāmabhiḥ prahvāḥ santas tuṣṭuvuḥ ।
sa ca sarvajagatpravaro varo bhavadbhir abhyarthyatām iti tān āha ।
te tadaivam uktāḥ pārameśvaraṃ jñānaṃ śāstraṃ vṛtavantaḥ ।
sa tu tadabhyarthitaṃ jñānopadeśaṃ dātuṃ tān prativacanaṃ śrūyatām ity āha kiṃ tu mamaika eva bhavatāṃ madhyāt sakalaśrotṛjanābhimato yathāvasaram anuktavastunaḥ praṣṭā bhavatu sarvaiś caiva bhavadbhiḥ śrūyatām iti ।। 
evaṃ bhagavatā śakreṇokte sati ।।