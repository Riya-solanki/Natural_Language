--- source: bhveni_u-Cleaned.txt | block: 798 | label: grammar | g:0.75 m:0.375 ---

sundarakaḥ
{Pkt}suṇādu devo । are dujjohaṇappamuhā kurubalaseṇāpahuṇaā are aviṇaaṇokaṇṇadhāra kaṇṇa tumhehiṃ maha parokkhaṃ bahuhiṃ mahorahehiṃ parivāria eāī maha puttao ahimaṇṇū vābādido । ahaṃ uṇa tumhāṇaṃ pekkhantāṇaṃ evva edaṃ kumālavisaseṇaṃ sumaridavvasesaṃ karomi । tti bhaṇia sagavvaṃ āpphālidaṃ ṇeṇa vajjaṇigghādaṇigghosabhīsaṇajīāravaṃ gaṇḍīvaṃ । sāmiṇā bi sajjīkidaṃ kālapuṭṭhaṃ ।