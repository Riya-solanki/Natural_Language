--- source: grasht_u-Cleaned.txt | block: 848 | label: grammar | g:0.511 m:0.183 ---

atha svarṇavidhānamāha ardhenetyādi ।।
ardhena ardhavibhāgena rañjitadalādita iti jñeyam ।।
jyeṣṭhena hemnā pravarakanakena taddalaṃ rañjitapatraṃ miśrayitvā puṭitaṃ kuryāt yathā milati ।।
punaḥ kṣitikhagapaṭuraktamṛdā kṛtvā kṣitiḥ sphaṭikaḥ khagaḥ pītakāsīsaṃ paṭu saindhavaṃ lavaṇaṃ raktamṛt gairikaṃ ekavadbhāvadvandvaḥ tena kṣityādinopari liptaṃ dalaṃ prati ayaṃ puṭo deyaḥ vanopalair iti śeṣaḥ ।।