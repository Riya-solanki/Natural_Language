--- source: sa_vizvezvarakavicandra-camatkAracandrikA-Cleaned.txt | block: 1050 | label: grammar | g:0.75 m:0.5 ---

tatra prajāsantoṣaḥ kairavaścetyarthayorāvartamānaṃ kumudamiti padaṃ dve vā dīpayati padāvṛttirapi dīpakameva । ābhyāmeva tadubhayāvṛttirapi vyākhyātā । yathātraiva rājetyarthaḥ śabdaścāvartamānavākyadvayamuttejayata iti seyamubhayāvṛttirapi dīpakameva ।