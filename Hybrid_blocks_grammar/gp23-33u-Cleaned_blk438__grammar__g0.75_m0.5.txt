--- source: gp23-33u-Cleaned.txt | block: 438 | label: grammar | g:0.75 m:0.5 ---

[] madhumaṅgalas tu bhavatīnām etan-nṛtya-darśanam eva kṛtyam iti procya pratyuvāca-kiṃ ca bhavatīnāṃ dūtī tatra gatā vartate brūte ca । asmākaṃ rājñī sārvabhaumaṃ bhavantaṃ militum icchatīti । tad avadhārya vismayād asmākaṃ rājñā cājñāpitam । sā khalu parānugatā jātāstīti śrūyate । tasmād etan na śraddadhyāma । ataḥ svasya svasā kācid asmāsu kasmaicana vivahanāya dīyatām । tadā tasyāḥ śvovasīyasāya syād iti ।