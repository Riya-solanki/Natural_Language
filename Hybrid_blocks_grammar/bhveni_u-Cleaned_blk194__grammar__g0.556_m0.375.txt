--- source: bhveni_u-Cleaned.txt | block: 194 | label: grammar | g:0.556 m:0.375 ---

kañcukī
ādiṣṭo asmi mahārājaduryodhanena । vinayaṃdhara satvaraṃ gaccha tvam । anviṣyatāṃ devī bhānumatī । api nivṛttāmbāyāḥ pādavandanasamayānna veti । yatastāṃ vilokya nihatābhimanyavo rādheyajayadrathaprabhṛtayo asmatsenāpatayaḥ samarabhūmiṃ gatvā sabhājayitavyā iti । tanmayā drutataraṃ gantavyam । aho prabhaviṣṇutā mahārājasya yanmama jarasābhibhūtasya maryādāmātramevāvarodhavyāpāraḥ । atha vā kimiti jarāmupālabheya yataḥ sarvāntaḥpurikāṇāmeva vyāvahāriko veṣaśceṣṭā ca । tathā hi