--- source: mrgt1chu-Cleaned.txt | block: 26 | label: grammar | g:0.691 m:0.194 ---

ity anenoktena krameṇa īśvaranirākaraṇavacanāny eva nimnamārgānusaraṇād vārīṇi teṣāṃ velā samullāso jalavṛddhir iti yāvat tayā nunnaḥ prerito apy eṣāṃ bharadvājādīnāṃ sambandhī matiparvataḥ sāravattvāt gurutvāc ca hetoḥ na cacāla na cakampe ।
kena nunna ity āha abdhineva śakreṇa ।
yathā kila velācalaḥ samudrajalataraṃgadṛḍhāhataḥ svāvaṣṭambhān na calati evaṃ munimatis tīkṣṇāgratvādisādharmyāt parvatena rūpakīkṛtā ca svasthairyān na vyacalat ।। 
tataś cendraṃ prati te punar idam abhyadadhuḥ ।।