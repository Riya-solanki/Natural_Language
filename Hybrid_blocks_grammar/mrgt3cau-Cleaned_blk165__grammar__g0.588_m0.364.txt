--- source: mrgt3cau-Cleaned.txt | block: 165 | label: grammar | g:0.588 m:0.364 ---

Vṛtti:
[na kaṃcitpraṇāmed] guruvanna kaṃcinnamet। sādhyamantraṃ na [kasyacid brūyāt] prakāśayet। [oṣadhīḥ] oṣadhyādīn garhāṃ kurvan nākṣipet।
[yataḥ] yasmāt [śivasya] parameśvarasya ete [vyaktisthānaṃ] vyaktisthānāni। eṣu vyaktaḥ śivabhaṭṭārakastattatphalado bhavati। [sā] tannindā śivanindaiva iti garhaṇayā na tānākṣipet।