--- source: sa_viSNupurANa-crit-Cleaned.txt | block: 3706 | label: grammar | g:0.75 m:0.5 ---

tvanmātāmahaśāpād iyam akālenaiva jarā mām upasthitā । tām ahaṃ tasyaivānugrahād bhavataḥ saṃcārayāmy ekaṃ varṣasahasram atṛpto asmi viṣayeṣu tvadvayasā viṣayān ahaṃ bhoktum icchāmi । nātra bhavatā pratyākhyānaṃ kartavyam ity uktaḥ sa naicchat tāṃ jarām ādātum । taṃ cāpi pitā śaśāpa । tvatprasūtir na rājyārhā bhaviṣyatīti ।।