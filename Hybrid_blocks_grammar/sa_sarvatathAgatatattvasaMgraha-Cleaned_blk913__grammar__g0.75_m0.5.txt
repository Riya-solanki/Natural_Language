--- source: sa_sarvatathAgatatattvasaMgraha-Cleaned.txt | block: 913 | label: grammar | g:0.75 m:0.5 ---

atha vajrapāṇistadvajraṃ svahṛdayādgṛhyollālayan sarvāvantaṃ sakalatraidhātukatrilokacakramavalokyaivamāha । "pratipadyata [mārṣā]ssarvatathāgataśāsane, mama cājñāṃ pālayata!" । atha ta evamāhuḥ । "katham pratipadyāmaḥ?" । bhagavān vajrapāṇirāha । "buddha dharmaṃ ca saṅghaṃ ca śaraṇagamanaṃ pratipattitaḥ, sarvajñajñānalābhāya pratipadyadhvaṃ mārṣā!" iti ।।