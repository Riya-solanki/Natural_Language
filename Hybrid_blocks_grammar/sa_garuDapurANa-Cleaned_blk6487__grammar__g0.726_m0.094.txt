--- source: sa_garuDapurANa-Cleaned.txt | block: 6487 | label: grammar | g:0.726 m:0.094 ---

oṃ amukagotrebyo asmatpitṛpitāmahebhyo yathānāmaśarmabhyaḥ sapatnīkebhyaḥ idamāsanaṃ svadhā iti brāhmaṇavāme āsanadānam । oṃ pitṝnāvāhayiṣye । oṃ । āvāhayetyukte oṃ uśantastvā nidhīmahyuśantaḥ samidhīmahi । uśannu śata āvaha pitṝnhaviṣe uttave । oṃ āyantu naḥ pitaraḥ saumyāso agniṣvāttāḥ pathibhirdevayānaiḥ । asminyajñe svadhayā madanto adhibruvantu tevantvasmān ityāvāhanam । 
oṃ apahatā surā rakṣāṃsi vediṣadaḥ iti tilavikiraṇam ।
pūrvavaktrameṇa sthāpitapātreṣūdakadānam ।
oṃ tilo asi somadevatyo gosavo devanirmitaḥ ।
pratnamadbhiḥ pṛktaḥ svadhayā pitṝṃllokānprīṇīhi naḥ svāhā iti tiladānam ।।