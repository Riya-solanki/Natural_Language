--- source: bhveni_u-Cleaned.txt | block: 750 | label: grammar | g:0.75 m:0.375 ---

sundarakaḥ
{Pkt}tado deva tikkhavikkhittaṇisidabhallabāṇavarisiṇā dhaṇaṃjaeṇa īsi vihasia bhaṇidaṃ । are re visaseṇa piduṇo bi dāva de ṇa juttaṃ maha kubidassa abhimuhaṃ ṭhāduṃ । kiṃ uṇa bhavado bālassa । abarehiṃ kumārehiṃ saha āodhehi tti । evvaṃ vāaṃ ṇisamia guraaṇāhikkhebeṇa uddībiakobobarattamuhamaṇḍalaviambhiabhiuḍībhaṅgabhīsaṇeṇa cābadhāriṇā kumālavisaseṇeṇa bi mammabhedaehiṃ parusavisamehiṃ sudivahakidappaṇaehiṃ ṇibbhacchido gaṇḍīvī bāṇehiṃ ṇa uṇa duṭṭhavaaṇehiṃ ।