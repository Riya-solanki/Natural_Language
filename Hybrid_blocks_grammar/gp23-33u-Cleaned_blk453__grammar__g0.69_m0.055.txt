--- source: gp23-33u-Cleaned.txt | block: 453 | label: grammar | g:0.69 m:0.055 ---

abībhaṣad ayaṃ horīm ababhāṣad iyaṃ tathā ।
adīdipad asau bhāvam asau ca tam adīdipat ।।
[] tataś ca rājāyamāna-gokula-yuvarājas taṃ nikāra-prakāraṃ baṭu-mukhataḥ kaṭu-nibhaṃ karṇa-puṭam ānīya tāṃ dūtīṃ sva-pakṣa-rakṣitābhiḥ kābhiścit pragalbhatā-lakṣitābhis tādṛśa-strībhiḥ puruṣa-veśāṃ vidhāya tena baṭunā saṃdideśa । tasyāḥ kanyāyāḥ so' yam evadhanyo vara iti ।