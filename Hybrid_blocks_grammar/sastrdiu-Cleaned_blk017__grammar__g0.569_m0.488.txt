--- source: sastrdiu-Cleaned.txt | block: 17 | label: grammar | g:0.569 m:0.488 ---

evañca traivarṇikeṣu vidvasu labdheṣu nāgnihotrādividhayaścaturthavarṇasya vidyāmākṣipanti, kintu traivārṇikāneva viduṣo adhikurvanti ।
so ayamadhikāraniyamo apaśūdrādhikaraṇe vakṣyamāṇo adhyayanavidhiprasādalabhya iti phalavāneva vidhiḥ ।
tenārthajñānāvasānamadhyayanamadhyayanavidhinā vidhīyata iti vicāramantareṇa tadanupapatteradhyayanavidhireva vicāramākṣipaṃstadviruddhaṃ smārtā snānaṃ bādhayata iti siddhamadhyayanānantaraṃ dharmajijñāsā kartavyeti ।।