--- source: mrgt3cau-Cleaned.txt | block: 211 | label: grammar | g:0.562 m:0.274 ---

Vṛtti:
[pramādād yoṣitaṃ gatvā] anicchayā nikhilāni balīvardanyāyena pramādāt pramadayā kṛtapariṣvaṅgasya tadupabhoge [praṇavoccārasaṃśritaṃ] praṇavoccārapuraḥsaraṃ [prāṇāyāmāyutaṃ bhajet] prāṇāmāyadaśasahasraṃ kuryāt।
icchayā tu [dvipañcaguṇitaṃ] taddaśaguṇaṃ japet। lakṣaṃ vidadhyād ityarthaḥ।।