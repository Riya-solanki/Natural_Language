--- source: sastrdiu-Cleaned.txt | block: 256 | label: grammar | g:0.567 m:0.455 ---

evaṃ tvatyantasākāṅkṣameva vākyaṃ kleśagamyārthaṃ bhavatīti tryavayavameva yuktam- anityaḥ śabdaḥ kṛtakatvāt yatkṛtakaṃ tadanityaṃ yathā ghaṭādītyevamudāharaṇāntaṃ sādhanaṃ sarvatra vārtikakāraḥ prayuṅkte ।
athavā yatkṛtakaṃ tadanityaṃ yathā ghaṭādi, kṛtakaśca śabdastasmādinityaḥ- ityudāharaṇaprabhṛti prayoktavyam ।
evamapyanyūnādhikameva sādhanam ।
tathā ca yatkarma tatphalavat homo api karma tenāpi tatphalavatā bhavitavyamityeva sarvatra