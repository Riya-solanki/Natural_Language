--- source: uddkokpu-Cleaned.txt | block: 157 | label: grammar | g:0.562 m:0.5 ---

etatkṛtyaṃ priyasakha mama bhrāturārtasya kṛtvā nāsīraḥ syā jagati karuṇāśālināṃ saṃvibhāge ।
śaṃsanti tvāṃ nanu parabhṛtaṃ śaiśave yadbhṛto anyaiḥ patrivrātābharaṇa bharaṇenādya sa tvaṃ pareṣām ।।
evaṃ tasyā virahavidhuraṃ jīvitaṃ sthāpayitvā gaccha svecchāviharaṇa yathāprārthitaṃ digvibhāgam ।
mānyaśrīḥ syānmadananṛpateḥ kokilā te anukūlā bhūyānmaivaṃ sakṛdapi tayā viprayogaprasaṅgaḥ ।।