--- source: bhveni_u-Cleaned.txt | block: 799 | label: grammar | g:0.75 m:0.5 ---

SktCh śṛṇotu devaḥ । are duryodhanapramukhāḥ kurubalasenāprabhavaḥ are avinayanaukarṇadhāra karṇa yuṣmābhirmama parokṣaṃ bahubhirmahārathaiḥ parivṛtyaikākī mama putrako abhimanyurvyāpāditaḥ । ahaṃ punaryuṣmākaṃ prekṣamāṇānāmevaitaṃ kumāravṛṣasenaṃ smartavyaśeṣaṃ karomi । iti bhaṇitvā sagarvamāsphālitamanena vajranirghātanirghoṣabhīṣaṇajīvāravaṃ gāṇḍīvam । svāmināpi sajjīkṛtaṃ kālapṛṣṭham ।