--- source: bhveni_u-Cleaned.txt | block: 1236 | label: grammar | g:0.75 m:0.5 ---

SktCh badhnātu nātho duryodhanarudhirārdreṇa hastena duḥśāsanamuktaṃ me keśahastam । hañje buddhimatike tava pratyakṣameva nāthena pratijñātam । ārya kiṃ saṃdiṣṭaṃ tāvanme devena devakīnandanena punarapi keśaracanārabhyatāmiti । tadupanaya me puṣpadāmāni । viracaya tāvatkabarīm । kuru bhagavato nārāyaṇasya vacanam । na khalu so alīkaṃ saṃdiśati । atha vā kiṃ mayā saṃtaptayā bhaṇitam । aciragatamāryaputramanugamiṣyāmi । mahārāja ādīpaya me citām । tvamapi kṣatradharmamanuvartamāna eva nāthasya jīvitaharasyābhimukho bhava ।