--- source: brssgo3u-Cleaned.txt | block: 180 | label: grammar | g:0.61 m:0.308 ---

yasmāccātmaiva suptisthānamata eva ca kāraṇānnityavadevāsmādātmanaḥ prabodhaḥ svāpādhikāre śiṣyate - akuta etadāgāt' ityasya praśnasya prativacanāvasare ayathāgneḥ kṣudrā visphuliṅgā vyuccārantyevamevaitasmādātmanaḥ sarve prāṇāḥ' ityādinā ।
asata āgamya na viduḥ sata āgacchāmahe' iti ca ।
vikalpyamāneṣu tu suṣuptisthāneṣu kadācinnāḍībhyaḥ pratibudhyate kadācitpurītataḥ kadācidātmana ityaśāsiṣyat ।
tasmādapyātmaiva suptisthānamiti ।।