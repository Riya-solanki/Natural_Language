--- source: brssbh1u-Cleaned.txt | block: 219 | label: grammar | g:0.562 m:0.495 ---

indro nāma devatātmānaṃ svamātmānaṃ paramātmatvenāhameva paraṃ brahmetyārṣeṇa darśanena yathāśāstraṃ paśyannupadiśati sma- amāmeva vijānīhi' iti ।
yathā ataddhaitatpaśyannṛṣirvāmadevaḥ pratipede ahaṃ manurabhavaṃ sūryaśca' iti tadvat ।
atadyo yo devānāṃ pratyabudhyata sa eva tadabhavat' iti śruteḥ ।
yatpunaruktaṃ amāmeva vijānīhi' ityuktvā vigrahadharmairindra ātmānaṃ tuṣṭāva tvāṣṭravadhādibhiriti, tatparihartavyam ।