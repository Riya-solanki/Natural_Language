--- source: sa_Aryadeva-caryAmelAvaNapradIpa-Cleaned.txt | block: 100 | label: grammar | g:0.572 m:0.032 ---

gaganaṃ gaganobhdūtamākāśākāśaṃ sa paśyati । tathaiva hi gurorvaktrātprayogo ayaṃ pradarśitaḥ ।। iti । dharmā ime śabdarutena vyākṛtā dharmaśca śabdaśca hi nātra labhyate । na caikatāṃ cāpyavatīrya dharmatāmanuttarāṃ kṣāntivarāṃ spṛśiṣyate ।। iti । 
namaste varadavajrāgrya bhūtakoṭe namo astu te ।
namaste śūnyatāgarbha buddhabodhe namo astu te ।।