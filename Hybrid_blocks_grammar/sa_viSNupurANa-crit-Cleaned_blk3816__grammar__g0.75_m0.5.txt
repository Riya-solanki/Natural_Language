--- source: sa_viSNupurANa-crit-Cleaned.txt | block: 3816 | label: grammar | g:0.75 m:0.5 ---

anamitrasyaivānvaye vṛṣṇiḥ । tasmāc ca śvaphalkas tatprabhāvaḥ kathita eva । śvaphalkasya kanīyāṃś citrako nāmābhavad bhrātā । śvaphalkād akrūro gāndinyām abhavat । tathopamadgur upamadgor mṛduraviśārimejayagirikṣatropakṣatraśatrughnārimardanadharmadṛgdṛṣṭavarmagandhamojavāhaprativāhākhyāḥ putrāḥ sutārākhyā ca kanyā । devavān upadevaś cākrūraputrau । pṛthuvipṛthupramukhāś citrakasya putrā bahavo abhavan kukurabhajamānaśucikambalabarhiṣākhyās tathāndhakasya catvāraḥ putrāḥ ।।