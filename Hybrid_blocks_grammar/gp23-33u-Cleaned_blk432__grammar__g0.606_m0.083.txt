--- source: gp23-33u-Cleaned.txt | block: 432 | label: grammar | g:0.606 m:0.083 ---

keśāḥ pāśāś cala-nayana-yugaṃ vāṇa-yugmaṃ namad-bhrūś
cāpaḥ karṇāvari-paridadhatau nāsikā divya-śastrī ।
dantā vajrāṇy apara-tad-aparaṃ tarkyam evaṃ tad etac-
chastrai rādhā svayam udayati ko vā balīyān ato' nyaḥ ।।
[] atra ko vā balīyān ato' nya iti kṛṣṇam eva kaṭākṣeṇa paśyantī prāha sma- [] evaṃ vivadamānayor anayoḥ kṛṣṇas tu tayā prastutaṃ tasyāḥ saundaryam avadhārya kṣaṇaṃ dhīratāṃ saṃdhārya provāca-dūti jātita eva pratīpadarśiny asi । kintu madīya-dūta-nirmitā rāja-nītir iyaṃ na tu bhītiḥ ।