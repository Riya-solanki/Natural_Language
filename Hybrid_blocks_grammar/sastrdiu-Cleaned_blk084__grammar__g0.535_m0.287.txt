--- source: sastrdiu-Cleaned.txt | block: 84 | label: grammar | g:0.535 m:0.287 ---

nanu kartavyatābodhanameva pravartanam, kartavyatā ca vede yāgasya vinaiva bodhiteti kathamavidheyatvam ।
satyam ।
natu yāgasya kartavyatā liṅā bhidhīyate, svārthasya kartavyatāṃ liṅā bhidhatte, yāgaśca tasya viṣayaḥ karaṇaṃ ca, so ayaṃ kartavyatātmā niyogārtho anyathānupapattyā svaviṣayasya kartavyatāṃ bodhayannanuṣṭhāpaka ityucyate ।
śyenādīnāṃ tu rāgādevānuṣṭhānasiddherna niyogasteṣāmanuṣṭhānamākṣipatīti na teṣāṃ vidheyatvam ।
asati ca vidheyatve teṣāṃ niṣedhaviṣayatvādanarthatvamiti tadvyāvṛttyarthamarthapadamiti ।।