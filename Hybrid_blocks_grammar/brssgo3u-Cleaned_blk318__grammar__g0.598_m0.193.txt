--- source: brssgo3u-Cleaned.txt | block: 318 | label: grammar | g:0.598 m:0.193 ---

tathānyapratiṣedhe apyasati vastu vastvantarādvyāvartata iti pariccheda evātmanaḥ prasajyeta ।
sarvagatatvaṃ cāsyāyāmaśabdādibhyo vijñāyate ।
āyāmaśabdo vyāptivacanaḥ śabdaḥ ayāvānvā ayamākāśastāvāneṣo antarhṛdaya ākāśaḥ' aākāśavatsarvagataśca nityaḥ' ajyāyāndivaḥ' ajyāyānākāśāt' anityaḥ sarvagataḥ sthāṇuracalo ayaṃ sanātanaḥ' ityevamādayo hi śrutismṛtinyāyāḥ sarvagatatvamātmano avabodhayanti ।।