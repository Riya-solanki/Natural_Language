--- source: vamkalvu-Cleaned.txt | block: 584 | label: grammar | g:0.75 m:0.5 ---

padamekārthamanekārtha ca sthānāniyataṃ tadvidhamakṣaraṃ ca śeṣaḥ । sarūpo'nyena prayuktena tulyarūpo'nuprāsaḥ । nanu śeṣo'nuprāsa ityetāvadeva sūtraṃ kasmānna kṛtam । āvṛttiśeṣo'nuprāsa ityeva hi vyākhyāsyate । satyam । siddhyatyevāvṛttiśeṣe, kintvavyāptiprasaṅgaḥ । viśeṣārtha ca sarūpagrahaṇam । kārtsnyenaivāvṛttiḥ । kārtsnyaikadeśābhyāṃ tu sārūpyamiti ।।