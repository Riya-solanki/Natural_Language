--- source: varlghku-Cleaned.txt | block: 976 | label: grammar | g:0.75 m:0.5 ---

tatrādau kevalasamāsaḥ । tatra samasanaṃ samāsaḥ । sa ca viśeṣasaṃjñā vinirmuktaḥ kevalasamāsaḥ prathamaḥ ।। prāyeṇa pūrvapadārthapradhāno avyayībhāvo dvitīyaḥ ।। prāyeṇottarapadārthapradhānastatpuruṣastṛtīyaḥ ।। tatpuruṣabhedaḥ karmadhārayaḥ । karmadhārayabhedo dviguḥ ।। ।। prāyeṇānyapadārthapradhāno bahuvrīhiścaturthaḥ ।। ।। prāyeṇobhayapadārthapradhāno dvandvaḥ pañcamaḥ ।। ।।