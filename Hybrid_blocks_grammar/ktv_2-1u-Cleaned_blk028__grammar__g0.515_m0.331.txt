--- source: ktv_2-1u-Cleaned.txt | block: 28 | label: grammar | g:0.515 m:0.331 ---

na cātra yo dharmaḥ sa kiṃ padena padenocyata ity evaṃ vicāryate, kiṃ tarhi, yaḥ padena padenocyate sa kiṃ phalasaṃbandhottarakālaṃ vākyārthātmanā gamyamāno dharmo bhavati, athetarapadārthānugṛhīta ekaḥ padārtha iti ।
tathā ca sarvair ekasya dharmatvaṃ pratipāditaṃ bhavati ।
sākṣāt phalasādhanamātrasya dharmatvābhyupagamāt ।
na tu sarveṣām ekaḥ kaścid artho asti yaḥ sarvair ekaḥ ity evam āśrīyeta ।
yac ca phalapadena saha padaṃ saṃbadhyate tasyārthaṃ dharmam apūrvasādhanaṃ ca manyante ।
tena kiṃ sarvāṇi padāni phalena saṃbadhyante kiṃ vaikam iti vicāraḥ ।
kiṃ prāptaṃ ।
pratipadam iti ।
kutaḥ ।