--- source: brssbh3u-Cleaned.txt | block: 215 | label: grammar | g:0.518 m:0.19 ---

yatpratiṣiddhātprapañcajātādanyatparaṃ brahma tadasti cetkasmānna gṛhyata iti ।
ucyate - tadavyaktamanindriyagrāhyaṃ sarvadṛśyasākṣitvāt ।
āha hyevaṃ śrutiḥ ana cakṣuṣā gṛhyate nāpi vācā nānyairdevaistapasā karmaṇā vā' asa eṣa neti netyātmāgṛhyo nahi gṛhyate' yattadadreśyamagrāhyam ayadā hyevaiṣa etasminnadṛśye anātmye anirukte anilayane' ityādyā ।
smṛtirapi - aavyakto ayamacintyo ayamavikāryo ayamucyate' ityādyā ।।