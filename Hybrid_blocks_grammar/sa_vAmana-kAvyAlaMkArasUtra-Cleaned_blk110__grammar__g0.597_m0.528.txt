--- source: sa_vAmana-kAvyAlaMkArasUtra-Cleaned.txt | block: 110 | label: grammar | g:0.597 m:0.528 ---

nanu mālāśabdo'nyatrāpi dṛśyate । yathā, ratnamālā, śabdamāleti । satyam । sa tāvadupacaritasya prayogaḥ । nirupapado hi mālāśabdaḥ puṣparacanāviśeṣamevābhidhatta iti ।।
karikalabhaśabde kariśabdastādrūpyasya ।।
karikalabhaśabde kariśabdaḥ kalabhenaiva gatārthaḥ prayujyate tādrūpyasya pratipattyarthamiti । karī prauḍhakuñjaraḥ । tadrūpaḥ kalabhaḥ karikalabha iti । yathā