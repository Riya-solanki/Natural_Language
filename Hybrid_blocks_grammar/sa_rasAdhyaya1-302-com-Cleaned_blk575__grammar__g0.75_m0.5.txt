--- source: sa_rasAdhyaya1-302-com-Cleaned.txt | block: 575 | label: grammar | g:0.75 m:0.5 ---

tato gālitanāgagadyāṇakaḥ sūtagadyāṇakaḥ gandhakagadyāṇakaḥ evaṃ gadyāṇakacatuṣṭayaṃ melayitvā gāḍhaṃ sampiṣya cūrṇaṃ kṛtvā jalenāloḍayitvā punaḥ śoṣayitvā tataḥ śarāvasampuṭe kṣiptvā sampuṭasaṃdhau ca vastramṛttikāṃ dattvā tato hastapramāṇāyāṃ gartāyāṃ madhye chāṇakāni kṣiptvopari śarāvasampuṭaṃ dattvā muktvā punaḥ pārśveṣūpari chāṇakaiḥ khaṇḍībhūtvāgnir jvālanīyaḥ ।।