--- source: sa_sarvatathAgatatattvasaMgraha-Cleaned.txt | block: 27 | label: grammar | g:0.75 m:0.5 ---

atha vajradhāturmahābodhisattvastān sarvatathāgatānevamāha "paśyāmi bhagavantastathāgatāḥ sarvatathāgatakāyamātmānam" । sarvatathāgatāḥ prāhuḥ- "tena hi mahāsattva sattvavajraṃ sarvākāravaropetaṃ buddhabimbamātmānaṃ bhāvayānena prakṛtisiddhena mantreṇa rucitaḥ parijapya oṃ yathā sarvatathāgatāstathāham" ।।