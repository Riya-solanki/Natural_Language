--- source: nysvbh_u-Cleaned.txt | block: 995 | label: grammar | g:0.542 m:0.39 ---

teṣāṃ doṣāṇāṃ trayo rāśayaḥ ।
trayaḥ pakṣāḥ rāgapakṣaḥ kāmo matsaraḥ spṛhā tṛṣṇā lobha iti dveṣapakṣaḥ krodha īrṣyāsūyā droho amarṣa iti, mohapakṣaḥ mithyājñānaṃ vicikitsā mānaḥ pramāda iti trairāśyānnopasaṃkhyāyante iti।
lakṣaṇasya tarhy abhedāt tritvamanupapannam ? nānupapannam rāgadveṣamohārthāntarabhāvāt ।
āsaktilakṣaṇo rāgaḥ amarṣalakṣaṇo dveṣaḥ mithyāpratipattilakṣaṇo moha iti, etat pratayātmavedanīyaṃ sarvaśarīriṇām ।
vijānātyayaṃ śarīrī rāgamutpannam aasti me adhyātmaṃ rāgadharmaḥ' iti, virāgaṃ ca vijānāti anāsti me adhyātmaṃ rāgadharmaḥ' iti evamitarayorapīti।
mānerṣyāsūyāprabhṛtayastu trairāśyamanupatitā iti nopasaṃkhyāyante ।।