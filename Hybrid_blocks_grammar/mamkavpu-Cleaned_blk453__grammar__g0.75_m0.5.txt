--- source: mamkavpu-Cleaned.txt | block: 453 | label: grammar | g:0.75 m:0.5 ---

tenāsau vyaṅgya eva । mukhyārthabādhādyabhāvānna punarlakṣaṇīyaḥ । arthāntarasaṃkramitātyantatiraskṛtavācyayorvastumātrarūpaṃ vyaṅgyaṃ vinā lakṣaṇaiva na bhavatīti prāk pratipāditam । śabdaśaktimūle tu abhidhāyā niyantraṇenānabhidheyasyārthāntarasya tena sahopamādera[raṃ]laṅkārasya ca nirvivādaṃ vyaṅgatvam ।