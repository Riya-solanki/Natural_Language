--- source: sa_vizvezvarakavicandra-camatkAracandrikA-Cleaned.txt | block: 189 | label: grammar | g:0.75 m:0.5 ---

atra he sakhyaḥ candramukhaḥ padmākṣaḥ smeraśrīḥ nāyako me hṛdayaṅgamo nāyaka iti vākyasya niṣiñca caraṇāvityādinā sakhi padmake mametyādinā naya śārikāmityādinā । vākyatrayeṇa pratipāditaṃ garbhitatve api nāyikāyāḥ nāyakaguṇa saṅkīrtanakramasamārūḍhasaṃtāpodvegādilakṣaṇakāmāvasthātiśayasūcakatvena sahṛdayahṛdayāhlādanād guṇatvam ।