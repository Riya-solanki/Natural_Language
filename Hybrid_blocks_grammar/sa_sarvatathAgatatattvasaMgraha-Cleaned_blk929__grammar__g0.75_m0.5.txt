--- source: sa_sarvatathAgatatattvasaMgraha-Cleaned.txt | block: 929 | label: grammar | g:0.75 m:0.5 ---

atha bhagavān vajrapāṇirmahābodhisatvaḥ punarapi mahādevamāhūyaivamāha । "na pratipa[dyasi kiṃ] duṣṭasatva mamājñāṅkartum?" iti । atha mahādevo vajrasatvavacanamupaśrutya kupitaścaṇḍībhūtastathā patita eva punarapi mahāraudrarūpatāṃ darśaya[nne]vamāha । "maraṇamapyutsahāmi; na ca tavājñāṅkariṣyāmi" ।।