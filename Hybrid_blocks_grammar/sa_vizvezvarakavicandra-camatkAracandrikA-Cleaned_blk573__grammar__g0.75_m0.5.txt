--- source: sa_vizvezvarakavicandra-camatkAracandrikA-Cleaned.txt | block: 573 | label: grammar | g:0.75 m:0.5 ---

atra śauriḥ nārāyaṇo nāyakāya kalyāṇaṃ dadatāṃ vitaratu । dada dāne iti dhātorātmanepadino loṭi prathamapuruṣaivakacanam । kīdṛśaḥ śauriḥ । āśānāṃ natajanamanorathānāṃ prabhava utpattisthānaṃ dātetyarthathaḥ śriyāṃ saubhāgyaviṣye sīmā paramāvadhiḥ । satastrāyata iti sattraḥ । tādṛśo bhujo bāhurasyeti sattrabhujaḥ । śobhanā bhāso dīptayo asyeti śubhāḥ devapakṣe tu devāḥ । kalyāṇaṃ dadatāṃ vitarantu । dadatāmiti ḍudāñ dāne iti dhātorātmanepadino loṭi prathamapuruṣabahuvacanam । kiṃ bhūtāḥ devāḥ? āśānāṃ diśāṃ prabhavo nāthāḥ, śriyāṃ saṃpadāṃ sīmā avadhayaḥ । satre bhujata iti satrabhujaḥ । śobhanā bhāḥ kāntiḥ yeṣāṃ te śubā ityuktamārgeṇa kriyāpade viśeṣaṇapataṃ ekavacanabahuvacane śliṣṭe ityayaṃ vacanaśleṣaḥ ।