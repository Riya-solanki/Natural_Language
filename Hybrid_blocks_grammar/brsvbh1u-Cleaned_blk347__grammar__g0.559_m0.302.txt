--- source: brsvbh1u-Cleaned.txt | block: 347 | label: grammar | g:0.559 m:0.302 ---

avagamyate,sa ca tadeva kāryamavagacchati yatsvargānukūlam ।
na ca kriyā kṣaṇabhaṅgurāmuṣmikāya svargāya kalpata iti pāriśeṣyādvedata evāpūrve kārye liṅādīnāṃ saṃbandhagraha iti cet, hanta caityavandanādivākyeṣvapi svargakāmādipadasaṃbandhādapūrvakāryatvaprasaṅgaḥ, tathā ca teṣāmapyaśakyaracanatvenāpauruṣeyatvāpātaḥ ।
spaṣṭadṛṣṭena pauruṣeyatvena vā teṣāmapūrvārthatvapratiṣedhe vākyatvādinā liṅgena vedāntānāmapi pauruṣeyatvamanumitamityapūrvārthatā na syāt ।