--- source: grasht_u-Cleaned.txt | block: 463 | label: grammar | g:0.575 m:0.135 ---

sarveṣāṃ dhāturasānāmuttarottaraṃ viśeṣatvam āha patrādityādi ।।
patrādaṣṭaguṇaṃ satvaṃ abhrapatre jīrṇe sati rase yo guṇastasmādaṣṭaguṇo guṇastatsatve ityarthaḥ punaḥ sattvāt drutistaddravarūpā aṣṭaguṇā punardruter bījaṃ dhātūparasasaṃyogajanitaṃ pūrvopavarṇitaṃ tadaṣṭaguṇaṃ tataḥ sarvotkṛṣṭatvādbījaṃ jārayennatvanyat ।।