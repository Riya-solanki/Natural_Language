--- source: sa_viSNupurANa-crit-Cleaned.txt | block: 3765 | label: grammar | g:0.75 m:0.5 ---

dvārakāvāsijanapadas tu tam āyāntam avekṣya bhagavantam ādipuruṣaṃ puruṣottamam avanibhārāvataraṇāyāṃśena mānuṣarūpadhāriṇaṃ praṇipatyāha । bhagavan bhagavantam ayaṃ nūnaṃ draṣṭum āyāty āditya ity ākarṇya prahasya ca tān āha । bhagavān nāyam ādityaḥ satrājito yam ādityadattaṃ syamanatakākhyaṃ mahāmaṇiṃ bibhrad atropayāti । tad enaṃ visrabdhāḥ paśyata ity uktās te yayuḥ । sa ca taṃ syamantakākhyaṃ mahāmaṇim ātmaniveśane cakre ।।