--- source: sa_vizvezvarakavicandra-camatkAracandrikA-Cleaned.txt | block: 833 | label: grammar | g:0.75 m:0.5 ---

atra ivādidyotakamantareṇāpi ratnasānunāyakaratnayorupamānopameyayoritaretarayoginaikaśeṣeṇa tadviśeṣaṇayossamudāyenana ca dvayoḥ sādṛśyaṃ pratīyata itīyaṃ dyotakalopavatī nāma padārthasāmyavatī vākyopamā । nātra śleṣaśaṅkā । siddhasādṛśyayoḥ tantreṇābhidhānaṃ śleṣaḥ । sādṛsyaṃ punarupamānopameyabhāvavivakṣā । tena śleṣasya dyotakalopopamāyāśca viviktaviṣayatā vyakttaiva ।