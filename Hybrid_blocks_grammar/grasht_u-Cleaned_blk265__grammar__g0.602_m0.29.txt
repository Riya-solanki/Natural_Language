--- source: grasht_u-Cleaned.txt | block: 265 | label: grammar | g:0.602 m:0.29 ---

garbhadruterādhikyaṃ darśayannāha garbhetyādi ।।
cīrṇo api grāsaḥ cāraṇatāṃ prāpto api kavalaḥ yadi garbhadrutyā rahito bhavet rasasyodare rasarūpakaraṇavarjito bhavet tadā ekatāṃ na yāti rasarūpo na bhavati ।।
punarekībhāvena vinā grāso na jīryate jāraṇatvaṃ nāpnoti ।।
tena hetunā garbhadrutipūrvikā jāraṇā kāryā rasabandhe jāraṇaṃ heturiti bhāvaḥ ।।