--- source: sa_viSNupurANa-crit-Cleaned.txt | block: 3667 | label: grammar | g:0.75 m:0.5 ---

mayā hi tatra carau sakalaiva śauryavīryabalasaṃpad āropitā । tvadīye carāv apy akhilaśāntijñānatitikṣādikī brāhmaṇasaṃpat । etac ca viparītaṃ kurvantyās tavātiraudrāstradhāraṇamāraṇaniṣṭhaḥ kṣatriyācāraḥ putro bhaviṣyaty asyā । copaśamarucir brāhmaṇācāra ity ākarṇyaiva sā tasya pādau jagrāha ।।