--- source: ktv_2-1u-Cleaned.txt | block: 63 | label: grammar | g:0.568 m:0.5 ---

ya eva hi pravṛttabhavanaḥ saṃbhāvitabhavano vānyena prayujyate, sa eva kriyamāṇatvenāvadhāryate, nānyaḥ ।
tathā ca na kaścit khapuṣpam ākāśaṃ vā kurvann upalabhyate ।
yatrāpi pādau kuru ityādiṣu niṣpannānāṃ karmaprayogo dṛśyate, tatrāpy aniṣpannasaṃskārādivivakṣayā pādādiśabdaprayogād avyabhicāraḥ ।
saty api ca karoter anekārthatve sarvatra gandhanāvakṣepaṇādau kiñcid anutpannotpādanasāmānyam avagamyate ।