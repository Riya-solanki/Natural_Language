--- source: brssgo3u-Cleaned.txt | block: 800 | label: grammar | g:0.577 m:0.501 ---

audgīthamupāsīta' asāmopāsīta' aahamukthamasmīti vidyāt' ityādayaśca vispaṣṭā vidhiśabdāḥ śrūyante te ca stutimātraprayojanatāyāṃ vyāhanyeran ।
tathāca nyāyavidāṃ smaraṇam -'kuryātkriyeta kartavyaṃ bhavetasyāditi pañcamam ।
etatsyātsarvavedeṣu niyataṃ vidhilakṣaṇam' iti liṅgādyartho vidhiriti manyamānāsta evaṃ smaranti ।
pratiprakaraṇaṃ ca phalāni śrāvyate - aāpayitā ha vai kāmānāṃ bhavati' aeṣa hyeva kāmāgānasyeṣṭe' akalpante hāsmai lokā ūrdhvaścāvṛttāśca' ityādīni ।
tasmādapyupāsanāvidhānārthā udgīthādiśrutayaḥ ।।