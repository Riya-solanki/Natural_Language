--- source: sa_viSNupurANa-crit-Cleaned.txt | block: 3633 | label: grammar | g:0.75 m:0.5 ---

tasyākāśe nīyamānasyorvaśī śabdam aśṛṇot । āha ca mamānāthāyāḥ putraḥ kenāpy'pahriyate kaṃ śaraṇam upayāmīty v iti ākarṇya rājā nagnaṃ māṃ devī drakṣyatīti na yayau । athānyam apy uraṇakam ādāya gandharvā yayuḥ । tasyāpy apahriyamāṇasyaśabdam ākarṇya'kāśe punar apy anāthāsmy aham abhartṛkā kupuruṣāśrayety ārtarāviṇī babhūva ।।