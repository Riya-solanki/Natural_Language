--- source: mamkavpu-Cleaned.txt | block: 1556 | label: grammar | g:0.618 m:0.5 ---

hastidantavyāghrakṛttīnāmahamarthī tāḥ mūlyena prayaccheti kreturvacanam amunā vākyena samunnīyata ।।
na caitat kāvyaliṅgam uttarasya tādrūpyānupapatteḥ । nahi praśnasya prativacanaṃ janako hetuḥ । nāpīdamanumānam ekadharminiṣṭhatayā sādyasādhanayoranirdeśādityalaṅkārāntaramevottaraṃ sādhīyaḥ ।
praśnādanantaraṃ lokātikrāntagocaratayā yat asaṃbhāvyarūpaṃ prativacanaṃ syāt tat aparamuttaram । anayośca sakṛdupādāne na cārutāpratītirityasakṛdityuktam । udāharaṇam