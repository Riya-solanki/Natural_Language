--- source: sa_mRgendrAgama-Cleaned.txt | block: 844 | label: grammar | g:0.713 m:0.331 ---

śrīkiraṇoktatajjātyadhipatayaḥ kramād [vaktrādyanyatamaṃ guṇaṃ] tatpuruṣabahurūpavāmadevasadyojātamantrāḥ [daturdalābjamadhyeṣṭyā] caturdalapadmamadhyayogena pūjyāḥ। evaṃ jātyanusāreṇa madhye arcya tatsthāne [pañcamam] īśānabhaṭṭārakaṃ [yajed] arcayet।
evaṃ ca yadi brāhmaṇasyādīkṣitabrāhmaṇocchiṣṭasaṅkaro jātastadā tatpuruṣamantraṃ madhyadale abhyarcya pūrvadale īśānaḥ pūjanīyaḥ। anye tu svashtāneṣveva। tasyaiva kṣatriyavaiśyaśūdrocchiṣṭasparśe bahurūpādimantrā madhye abhyarcyāḥ। tadīyasthāne tvīśsanamantraḥ। evaṃ kṣatriyasyādīkṣitakṣatriyavaiśyocchiṣṭasparśe sati bahurūpādayaḥ prāguktakramādeva madhye, tatsthāne punarīśānabhaṭṭārakamantrakramaḥ।। 
japahomārthamāha