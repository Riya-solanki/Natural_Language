--- source: nysvbh_u-Cleaned.txt | block: 71 | label: grammar | g:0.692 m:0.335 ---

dhūmenāgniriti।
śeṣavannāma pariśaṣaḥ, sa ca prasaktapratiṣedhe anyatrāprasaṅgācchiṣyamāṇe saṃpratyayaḥ, yathā sadanityamevamādinā dravyaguṇakarmaṇāmaviśeṣeṇa sāmānyaviśeṣasamavāyebhyo nirbhaktasya śabdasya, tasmin dravyaguṇakarmasaṃśaye, na dravyam, ekadravyatvāt, na karma, śabdāntarahetutvāt, yastu śiṣyate so ayamiti śabdasya guṇatvapratipattiḥ।
sāmānyatodṛṣṭaṃ nāmayatrāpratyakṣe liṅgaliṅginoḥ sambandhe kenacidarthena liṅgasya sāmānyādapratyakṣo liṅgī gamyate, yathecchādibhirātmā, icchādayoguṇāḥ, guṇāśca dravyasaṃsthānāḥ, tadyadeṣāṃ sthānaṃ sa ātmeti।।