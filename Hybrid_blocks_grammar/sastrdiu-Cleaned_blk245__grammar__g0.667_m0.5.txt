--- source: sastrdiu-Cleaned.txt | block: 245 | label: grammar | g:0.667 m:0.5 ---

atha deśamātrasya dhūmenopalakṣaṇaṃ na deśaviśeṣasya, tato agnimattvamapi tanmātrasyāvagataṃ na deśaviśeṣasya, ato liṅgaliṅginoraviśeṣāt liṅgasyaiva deśakālātireko na liṅginaḥ iti pralāpamātram ।
api ca yatrāgnīndhanasaṃyogastatra dhūma ityanena dhūmo apyavagata eveti na kiñcidapyavagantavyamavaśiṣyate dhūmajñānenetyalaṃ bālajalpitena ।।