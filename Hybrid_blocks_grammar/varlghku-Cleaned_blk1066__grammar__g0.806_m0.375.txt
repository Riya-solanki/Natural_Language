--- source: varlghku-Cleaned.txt | block: 1066 | label: grammar | g:0.806 m:0.375 ---

cārthe dvandvaḥ ।।
anekaṃ subantaṃ cārthe vartamānaṃ vā samasyate sa dvandvaḥ । samuccayānvācayeta retarayogasamāhārāścārthāḥ । tatra "īśvaraṃ guruṃ ca bhajasva'; iti parasparanirapekṣasyāneka syaikasminnanvayaḥ samuccayaḥ । "bhikṣāmaṭa gāṃ cānaya'; ityanyatarasyānuṣaṅgikatvena anvayo anvācayaḥ । anayorasāmarthyātsamāso na । "dhavakhadirau chindhi'; iti militānāmanvaya itaretarayogaḥ । "saṃjñāparibhāṣam'; iti samūhaḥ samāhāraḥ ।।