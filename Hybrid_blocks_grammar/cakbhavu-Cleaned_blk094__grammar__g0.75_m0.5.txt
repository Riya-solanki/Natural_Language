--- source: cakbhavu-Cleaned.txt | block: 94 | label: grammar | g:0.75 m:0.5 ---

Viv śrotrapuṭikayor yo antarninadann iva sāmānyasvarūpo yo asau, gītaṃ sa eva, ādyakandobhayapakṣasaṃkocāt nānānāḍīveṇuvane vicarann upajanitatataghanasuṣiratāramandramadhyamabhedāṅkuritakalāprastārāstṛtacañcatpuṭacāṣapuṭapañcapāṇipramukhamukharataratārabhedo vādyabhāvam bhajate । ``śaṣkulīkarṇayor antar'' iti vā pāṭhaḥ golakatacchaktyor antar ityarthaḥ । gopya iti pāṭhe bhagavata āmantraṇaṃ svaprakāsatvās ananyaprakāsya! ityarthaḥ, śaṣkulīkarṇayor ādyasaṃpuṭaghaṭṭanād yo rāvas tad gītam iti anvīyate ।।