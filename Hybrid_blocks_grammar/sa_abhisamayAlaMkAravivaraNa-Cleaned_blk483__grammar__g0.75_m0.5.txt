--- source: sa_abhisamayAlaMkAravivaraNa-Cleaned.txt | block: 483 | label: grammar | g:0.75 m:0.5 ---

lakṣaṇam yadā bodhisattvasya pratipakṣabhāvanayā sarvavipakṣakalaṅkāpagamena sakalavyavadānapakṣavipākadharmatāvasthā śuklasvabhāvā jātā, tadā ekasminneva kṣaṇe vipākāvasthāprāptānām anāsravadharmāṇāṃ bodhāt jñānaṃ vipākadharmatāvasthānāsravadharmaikakṣaṇalakṣaṇo bhavati, ityevakṣaṇābhisambodho dvitīyaḥ । ayaṃ vipākaḥ aṣṭamabhūmerūrdhvaṃ bhavatīti jñeyam । alakṣaṇalakṣaṇaḥ asya svarūpādikaṃ sarvam abhisamayālaṅkāre ekayā kārikayā suspaṣṭamupavarṇitam । tathā hi - svapnopameṣu dharmeṣu sthitvā dānādicaryayā । alakṣaṇatvaṃ dharmāṇāṃ kṣaṇenaikena vindati ।