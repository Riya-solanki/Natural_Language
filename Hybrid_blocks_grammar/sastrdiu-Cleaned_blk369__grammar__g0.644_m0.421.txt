--- source: sastrdiu-Cleaned.txt | block: 369 | label: grammar | g:0.644 m:0.421 ---

gaurayamiti jāterātmalābhaḥ ।
kvacittu bhedābhāvabhāso dharmādabhedāvabhāsaśca dharmiṇamālambate-ekasminneva devadatte yuvāyaṃ vṛddho ayaṃ kṛśo ayamiti na tatra jātiraṅgīkriyate ।
tadiha drutādiṣu dharmiviṣayo abhedo dharmiviṣayastu bhedaḥ tathāhi īdṛśo atrāvabhāsaḥ anenāyamakāro drutamuccārito anena vilambitamiti na tu ayamakāro druto ayaṃ tu vilambita iti yena dharmibhedo jātiścāṅgīkriyetām ।।