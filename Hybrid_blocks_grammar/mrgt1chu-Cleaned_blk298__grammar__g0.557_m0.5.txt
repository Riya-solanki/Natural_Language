--- source: mrgt1chu-Cleaned.txt | block: 298 | label: grammar | g:0.557 m:0.5 ---

acidadhiṣṭhānaṃ bhagavato na vihanyate sarvagatvān maheśatayā sarvakartṛtvāc ca ।। 
yatra yatra kartavyaṃ kimapyasti tatra tatra ca tādarthyam etyāpi tattatkartur adhiṣṭhānena sarvadaiva sarvaṃ karotītyuktam īśvarasiddhau ।। 
udāsta ityudāsas tasya bhāva audāsyam akartṛtvam ityarthaḥ ।। 
tadevaṃ yugapat sarvānugrāhitvaṃ śakteḥ prasādhya tadeva ghaṭayann anugrahaśabdārtham āha ।।