--- source: gp01-11u-Cleaned.txt | block: 1068 | label: grammar | g:0.513 m:0.207 ---

[] tataś ca te sarve samudvignam uditāḥ samuditā vitrāsānanda-nispandaṃ śrīman-nanda-mandira-jana-vṛndam anuvindamānāḥ śrī-govinda-vadanāravindam asra-sanditāḥ sandarīdṛśya parāmṛśya ca bakāntānām aśāntānāṃ maraṇe kāraṇaṃ parasparam ūcuḥ-
asya bālasya kiṃ pūrvaṃ kim apūrvaṃ vrajeśituḥ ।
kim arthaṃ vā pūrvam āgas te cakrus te hatā yataḥ ।। [anuṣṭubh]