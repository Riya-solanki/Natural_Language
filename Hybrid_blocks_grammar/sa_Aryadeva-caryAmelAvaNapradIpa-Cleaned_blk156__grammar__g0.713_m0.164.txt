--- source: sa_Aryadeva-caryAmelAvaNapradIpa-Cleaned.txt | block: 156 | label: grammar | g:0.713 m:0.164 ---

tābhiḥ saṃramyamāṇastu yātyutpattiṃ tu gacchataḥ । sarvadevīmahāsidhya ścakravartī prasidhyati ।। iti । pratyahaṃ pratimāsaṃ vā pratisaṃvatsaraṃ tathā । yathādhiṣṭhānato vāpi nāṭayed buddhasaṃvaram ।। iti । 
utthito vā niṣaṇṇo vā caṃkraman vā yathāsthitaḥ ।
praharṣan vā jalpan vā yatra tatra yathā tathā ।।