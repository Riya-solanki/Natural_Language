--- source: sa_AryazUra-jAtakamAlA-Cleaned.txt | block: 739 | label: grammar | g:0.75 m:0.5 ---

atha te tasya śiṣyāḥ pratodasaṃcoditā iva sadaśvā gurusnehātsamupajātasaṃvegāḥ sampannataraṃ prabhūtataraṃ ca bhaikṣamupasaṃharanti sma । sa tānuvāca - alamanenātrabhavatāṃ pariśrameṇa । na bhaikṣopahārāḥ kasyaciddāridryakṣāmatāṃ kṣapayanti । asmatparikleśāmarṣibhistu bhavadbhirayameva yatno dhanāharaṇaṃ prati yuktaḥ karttuṃ syāt । kutaḥ?