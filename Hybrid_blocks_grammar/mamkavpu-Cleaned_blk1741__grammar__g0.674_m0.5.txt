--- source: mamkavpu-Cleaned.txt | block: 1741 | label: grammar | g:0.674 m:0.5 ---

atrācetanasya tamaso divākarāttrāsa eva na saṃbhavatīti kuta eva tatprayojitamadriṇā paritrāṇam । saṃbhāvitena tu rūpeṇa pratibhāsamānasyāsya na kācidanupapattiravataratīti vyartha eva tatsamarthanāyāṃ yatnaḥ ।
sādhāraṇaviśeṣaṇavaśādeva samāsoktiranuktamapi upamānaviśeṣaṃ prakāśayatīti tasyātra punarupādāne prayojanābhāvāt anupādeyatvaṃ yat tat apuṣṭārthatvaṃ punaruktaṃ vā doṣaḥ । yathā