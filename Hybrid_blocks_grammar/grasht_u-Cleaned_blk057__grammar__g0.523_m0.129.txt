--- source: grasht_u-Cleaned.txt | block: 57 | label: grammar | g:0.523 m:0.129 ---

ātmasaṃvitter viralatvaṃ sūcayann āha bhrūyugetyādi ।।
yat bhrūyugamadhyagataṃ bhrūdvayāntargataṃ sat prakāśate tatra dṛṣṭiṃ nidhāya yoginaḥ paśyanti khecaryā mudrayā haṭhapradīpikāyāṃ padyam ।
kapālakuhare jihvā praviṣṭā viparītagā ।
bhruvor antargatā dṛṣṭirmudrā bhavati khecarī ।।
iti ।।
punaḥ śikhividyutsu vahnisaudāminīṣu nirmalaṃ sat yatprakāśate punaryat jagadbhāsi jagat saṃsāraṃ prakāśate tat cinmayaṃ prakāśapracuraṃ jyotiḥ keṣāṃcit puṇyakṛtāṃ suvihitakarmakartḥṇām unmīlati prādurbhavati na tu sarveṣāṃ yato nirmalaṃ prakāśaṃ dhyātvā vipulapuṇyena nirmalatvāya jāyate ataḥ prakāśo yuktaḥ ।।