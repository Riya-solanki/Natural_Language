--- source: sa_viSNupurANa-crit-Cleaned.txt | block: 3884 | label: grammar | g:0.75 m:0.5 ---

tataḥ sa kumāraḥ kṛpaḥ kanyā cāśvatthāmno jananī kṛpī droṇasya patny abhavat । divodāsasyāpi mitrāyuḥ putro mitrāyoś cyavano nāma rājā cyavanāt sudāsaḥ । tataḥ saudāsaḥ sahadevas tasyāpi somakaḥ । tato jantuḥ putraśatajyeṣṭho abhavat । teṣāṃ yavīyān pṛṣataḥ pṛṣatād drupadas tasmād dhṛṣṭadyumnas tato dhṛṣṭaketuḥ । ajamīḍhasyānya ṛkṣanāmā putro abhūt । ṛkṣāt saṃvaraṇaḥ saṃvaraṇāc ca kuruḥ । ya idaṃ dharmakṣetraṃ kurukṣetraṃ cakāra ।।