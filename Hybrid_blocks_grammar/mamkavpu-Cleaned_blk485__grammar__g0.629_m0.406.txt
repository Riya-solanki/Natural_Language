--- source: mamkavpu-Cleaned.txt | block: 485 | label: grammar | g:0.629 m:0.406 ---

atrocyate bhīrurapi guroḥ prabhorvā nideśena priyānurāgeṇa anyena caivaṃbhūtena hetunā satyapi bhayakāraṇe bhramatītyanaikāntiko hetuḥśuno bibhyadapi bīratvena siṃhānna bibhetīti viruddho api godāvarītīre
siṃhasadbhāvaḥ pratyakṣādanumānādvā na niścitaḥ । na ca vacanasya prāmāṇyamasti ।
arthenāpratibandhādityaasiddhaśca tatkathamevaṃvidhāddheyoḥ sādhyasiddhiḥ ।
tathā {niḥśeṣacyuta- } ityādau gamakatayā yāni candanacyavanādīnyupāttāni tāni kāraṇāntarato api bhavanti । ataścātraiva snānakāryatvenoktānīti nopabhoge eva pratibaddhānītyanaikāntikāni ।
vyaktivādinā cādhamapadasahāyānāmeṣāṃ vyañjakatvamuktam । na cātrādhamatvaṃ pramāṇapratipannamiti kathamanumānam । evaṃvidhādarthādevaṃvidho artha upapattyanapekṣatve api prakāśate iti vyaktivādinaḥ punastat adūṣaṇam ।।