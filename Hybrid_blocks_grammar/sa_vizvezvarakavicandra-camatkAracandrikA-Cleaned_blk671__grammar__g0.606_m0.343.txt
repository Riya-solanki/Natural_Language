--- source: sa_vizvezvarakavicandra-camatkAracandrikA-Cleaned.txt | block: 671 | label: grammar | g:0.606 m:0.343 ---

atra prathamārdhe yatsarpāṇāmucitaṃ pavanapāraṇakāryaṃ tadeva kṛtamityayaṃ yukto nāma gauṇahetuḥ । uttarārdhe tejaso yaduktaṃ tamovardhanaṃ tadevakṛtamityatyukto ayaṃ gauṇahetuḥ । adhikaraṇaheturasaṅgataḥ । 
yathā
bhūbhārastava dakṣa bāhuśikhare mūdhrnā natāḥ pārthivāḥ prāgalbhyaṃ tvayi siṅgabhūvara paraṃ vītatrapā vairiṇaḥ ।
aunnatyaṃ tvayi garvitāḥ pratibhaṭa vyāptāntarikṣāntarāś citraṃ kāraṇamekataḥ parigataḥ kāryodayastvanyataḥ ।।