--- source: sa_vizvezvarakavicandra-camatkAracandrikA-Cleaned.txt | block: 1017 | label: grammar | g:0.75 m:0.5 ---

atrānantabhogāśrayādīni vastūnyuttarapadavartinā cakāreṇa vyanaktītyekasyāṃ kriyāyāṃ samuccīyante na vyañjayantīti bahuvacanaṃ samāsaśca na bhavatīti so ayamuttarapadagatadyotako nāma bahupadāśrayasamuccayabhedaḥ । ubhayavargāśrayaḥ punaruttarapadavartidyotaka eva ।