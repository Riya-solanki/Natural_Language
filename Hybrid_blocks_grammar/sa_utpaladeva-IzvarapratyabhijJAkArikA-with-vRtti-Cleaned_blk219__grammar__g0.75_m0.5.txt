--- source: sa_utpaladeva-IzvarapratyabhijJAkArikA-with-vRtti-Cleaned.txt | block: 219 | label: grammar | g:0.75 m:0.5 ---

vṛ kāṣṭhasthalīdevadattaudanānāṃ pacatīty antaḥsamanvayād bahirbhedāc caikānekaviṣayā kriyāmatiḥ । deśakālakramo api bhāvānām avadhyavadhimadrūpāṇām anyonyāpekṣaḥ saṃbandhabheda eva tathaivaikānekamayaḥ । jātidravyakriyāsaṃkhyādimatayaḥ sarvā eva saṃbandhaviśeṣasamavāyaviṣayā eva ।।