--- source: sa_AryazUra-jAtakamAlA-Cleaned.txt | block: 494 | label: grammar | g:0.75 m:0.5 ---

tadevaṃ paraduḥkhāturā nātmasukhamavekṣante mahākāruṇikā iti । ko nāma dhanamātrake apyapekṣāṃ notsraṣṭumarhatīti dāyakajanasamuttejanāyāṃ vācyam । karuṇāvarṇe api tathāgatamāhātmye satkṛtya dharmaśravaṇe ca । yaccoktaṃ bhagavatā abahukaraḥ khalvete pañcakā bhikṣavaḥ a iti syādetatsandhāya । tena hi samayena te pañca yakṣā babhūvuḥ । teṣāṃ bhagavatā yathāpratijñātameva prathamaṃ dharmāmṛtasaṃvibhāgaḥ kṛta iti ।