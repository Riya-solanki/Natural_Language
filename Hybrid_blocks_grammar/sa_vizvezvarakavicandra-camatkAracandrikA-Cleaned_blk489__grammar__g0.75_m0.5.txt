--- source: sa_vizvezvarakavicandra-camatkAracandrikA-Cleaned.txt | block: 489 | label: grammar | g:0.75 m:0.5 ---

atra prativirodhināṃ niḥśvāsādīnāṃ bhāṣaṇādisaṃbhogapratyūhatvābhimānalakṣaṇena cittārambhānubhāvena kṛtapratīterudvegalakṣaṇāyāḥ pāṇḍyatadavarodhayoḥ premapuṣṭerapacayo rājyadhvaṃsavanavāsādiparikleśa hetuko bhavati । ekatra nāyakasevārthaṃ rājagirigamanāyāmantraṇena vāgārambhaṇenānyatra sevāprakāropadeśasamācāranatibhyāṃ vākkāyasaṃraṃbhānubhāvābhyāṃ pratīyata iti seyaṃ rasahrāsoktiḥ ।