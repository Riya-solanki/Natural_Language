--- source: sastrdiu-Cleaned.txt | block: 611 | label: grammar | g:0.504 m:0.11 ---

nacāvaśyamekamevendriyaṃ- yadyapyākāśamekamanavayavaṃ ca tathāpi tasya prādeśikairghaṭādibhirye saṃyogāste api prādeśikāstataśca karṇaśaṣkulīsaṃyogānāṃ pratipuruṣaṃ bhinnatvāttadavacchinnasya cākāśasya śrotratvātsatyapi svarūpaikatve avacchinnarūpāṇāṃ śrotrāṇāṃ bhedādvyavasthāsiddhiḥ ।
evamahaṅkārabhāge digbhāge vā śrotre draṣṭavyam ।।