--- source: sa_mRgendrAgama-Cleaned.txt | block: 629 | label: grammar | g:0.75 m:0.5 ---

[tadārabhya] tat śaivaṃ raudraṃ tantramārabhya nāticiraṃ prathame ahani prathame ahni [vyākuryād] vyācakṣīta। nāpi śiṣyaḥ prārambhe [sampraśnapratipraśnātimātrakaṃ] sampraśnapratipraśnairatimātraṃ prārambhaṃ kaluṣīkuryādityadhyāhāraḥ। kīdṛśastarhi prārambhaḥ syādityāhatrīṇīti, vakṣyamāṇalakṣaṇāni mūlāni sūtrāṇi mūlasūtrāṇi trīṇi [tathā dve] yadvā dve sūtre, [athāpi vā ekam] yadvā ekameva sūtram। vidhāya iti vyākhyāya [uparamed] viramed। [ūrdhvaṃ vadan vighnaiḥ viruddhyate] tadadhikaṃ vyākurvantaṃ hi vighnā rundhantītyarthaḥ।।