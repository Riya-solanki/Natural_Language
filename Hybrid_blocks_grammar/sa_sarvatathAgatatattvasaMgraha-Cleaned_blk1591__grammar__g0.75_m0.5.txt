--- source: sa_sarvatathAgatatattvasaMgraha-Cleaned.txt | block: 1591 | label: grammar | g:0.75 m:0.5 ---

tato mukhabandhaṃ muktvā, maṇḍalaṃ yathānupūrvato darśayet । na cāsya vaktavyaṃ kiṃ deva iti । tatkasmāddhetoḥ? santi satvā mithyādṛṣṭayo ye na śraddhāsyanti, kimetadamoghaṃ buddhānāṃ bhagavatāṃ jñānaṃ, yathā tathāgatā vajrakule vajrapāṇinābhiṣiktāstathāgatā eveti samayaḥ । anyatra ye deve bhaktāsteṣāṃ śapathahṛdayaṃ datvā vācyamiti ।