--- source: bhveni_u-Cleaned.txt | block: 1235 | label: grammar | g:0.524 m:0.302 ---

draupadī
{Pkt}labdhasaṃjñā
bandhedu ṇāho dujjohaṇarudhilāddeṇa hattheṇa dussāsaṇamukkaṃ me kesahatthaṃ । hañje buddhimadie tava paccakkhaṃ evva ṇāheṇa paḍiṇṇādaṃ ।kañcukinamupetya
ajja kiṃ saṃdiṭṭhaṃ dāva me deveṇa devaīṇandaṇeṇa puṇo bi kesaraaṇā ārambhīadu tti । tā ubaṇehi me pupphadāmāiṃ । viraehi dāva kavariṃ । karehi bhaavado ṇārāaṇassa vaaṇaṃ । ṇa hu so alīaṃ saṃdisadi । aha vā kiṃ mae saṃtattāe bhaṇidaṃ । aciragadaṃ ajjauttaṃ aṇugamissaṃ ।yudhiṣṭhiramupagamya
mahārāa ādībaa me cidaṃ । tumaṃ bi khattadhammaṃ aṇuvaṭṭanto evva ṇāhassa jīviaharassa ahimuho hohi ।