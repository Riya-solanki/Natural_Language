--- source: sa_sarvatathAgatatattvasaMgraha-Cleaned.txt | block: 974 | label: grammar | g:0.75 m:0.5 ---

atha bhagavān vajrapāṇistāṃ sarvamaṇḍalasanniveśānāhūyaivamāha । "pratipadyata mārṣāḥ prāṇātipātavairamaṇyasamayasaṃgrahaṇam!" iti । atha tairbāhyamaṇḍalasamayasatvairbhagavāṃ vijñapto, "vayaṃ bhagavan mānsāhārā dṛṣṭasatvatayā ojohāreṇa jīvikāṃ kalpayāmaḥ; tadājñāpayatu bhagavān kathamasmābhirjīvitavyam" iti ।