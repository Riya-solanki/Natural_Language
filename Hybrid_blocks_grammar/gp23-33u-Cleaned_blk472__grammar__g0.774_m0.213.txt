--- source: gp23-33u-Cleaned.txt | block: 472 | label: grammar | g:0.774 m:0.213 ---

jātu mātu girireṣa samantād- uccalann api tathāvidha-mūrteḥ । kiṃ tu śṛṅga-talagaṃ ravi-yugmaṃ
hā vyasismayata gokula-lokam ।। iti ।
[] evam udghnatā gavām udghnān nighnatā ca sarvaṃ vastu prastubhyatā cāriṣṭena kṛtād ākruṣṭāt kaṣṭam anuspṛṣṭavantas te goṣṭha-niṣṭhā go-nara-prakṛṣṭāḥ kṛṣṇāya muhur vikṛṣṭavantaḥ ।
[] sūrataḥ sa tu dūratas teṣām avagata-vikrośana-leśa-mātraṃ kutrāpy akṛta-yātra iva saṃmukhata evāvatasthe । avasthāya ca mā bhaiṣṭety abhayam uddiṣṭaṃ vidhāya krodhāviṣṭas tam ariṣṭam ājuhāva balīvarda-krodha-vardhana-narda-viśeṣeṇa । tad idaṃ tu taṃ prati samprati sukarārdanas tvam asīti jñāpanāya ।