--- source: sa_vizvezvarakavicandra-camatkAracandrikA-Cleaned.txt | block: 493 | label: grammar | g:0.75 m:0.5 ---

atra muhurmahurātmasmaraṇa prārthanālakṣaṇāṃ sakhījanāmantraṇavāgāraṃbhānubhāvānumitāṃ tanutyāgodyogalakṣaṇāṃ parāṃ puṣṭimadhitiṣṭhan parakīyāyāḥ nāyikāyā anurāgo viṣayabhūte nāyakaratne parastrī viṣayarāgātyantābhāvādekataḥ khaṇḍito api śṛṅgāramivābhāsayatīti so ayaṃ rasābhāsoktiḥ । evamanyadapyudāhāryam ।