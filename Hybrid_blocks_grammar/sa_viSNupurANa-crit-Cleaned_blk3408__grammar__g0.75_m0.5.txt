--- source: sa_viSNupurANa-crit-Cleaned.txt | block: 3408 | label: grammar | g:0.75 m:0.5 ---

ūcuś cainaṃ । bho bhoḥ kṣatriyavaryāsmābhir abhyarthitena bhavatāsmākam arātivadhodyatānāṃ sāhāyyaṃ kṛtam icchāmaḥ । tad bhavatāsmākam abhyāgatānāṃ praṇayabhaṅgo na kāryaḥ । ity uktaḥ puraṃjayaḥ prāha । sakalatrailokyanātho yo ayaṃ yuṣmākam indraḥ śatakratur asya yady ahaṃ skandhārūḍho yuṣmadarātibhiḥ saha yotsye tadāhaṃ bhavatāṃ sahāyaḥ । ity ākarṇya samastadevair indreṇa ca bāḍham ity evaṃ samanvicchitam ।।