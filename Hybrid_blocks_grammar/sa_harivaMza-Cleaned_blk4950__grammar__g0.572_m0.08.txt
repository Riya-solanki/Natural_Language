--- source: sa_harivaMza-Cleaned.txt | block: 4950 | label: grammar | g:0.572 m:0.08 ---

bāṇasaṃrakṣaṇaparā vākyam etad uvāca ha 
hanmi bāṇaṃ na saṃśayaḥ ।
evam uktā tu bāṇena ।
bāṇasaṃrakṣaṇārthinī ।
girā madhurayā devī ।
jāne tvāṃ sarvabhūtānāṃ sraṣṭāraṃ puruṣottamam । 
mahābhāgaṃ mahādevam anantaṃ nīlam avyayam । 
padmanābhaṃ hṛṣīkeśa lokānām ādisaṃbhavam । 
devadeva jagannātha viṣṇo jiṣṇo jagatpate । 
nārhase deva hantuṃ vai bāṇam apratimaṃ raṇe ।। 
prayaccha hy abhayaṃ bāṇe jīvaputrītvam eva ca ।। mayā dattavaro hy eṣa bhūyaś ca parirakṣyate । na me mithyā samudyogaṃ kartum arhasi mādhava ।। evam ukte tu vacane kṛṣṇaḥ parapuraṃjayaḥ । kruddhaḥ prabhāṣate vākyaṃ śṛṇu satyaṃ tu bhāminī ।। bāṇo bāhusahasreṇa nardate darpam āśritaḥ । eteṣāṃ chedanaṃ tv adya kartavyaṃ nātra saṃśayaḥ ।। dvibāhunā ca bāṇena jīvaputrī bhaviṣyasi । saṃtyajya cāsuraṃ darpaṃ na ca māṃ saṃśrayiṣyati ।। evam ukte tu vacane kṛṣṇenākliṣṭakarmaṇā । provāca devī bāṇo ayaṃ devadevo bhaved iti ।। atha tāṃ kārttikeyasya mātaraṃ so abhibhāṣya vai । dhig dhig ity abravīt tāṃ tu duṣṭe dhvaṃseti keśavaḥ । 
tataḥ kruddho mahābāhuḥ kṛṣṇaḥ praharatāṃ varaḥ 
provāca bāṇaṃ samare bhrāmayaṃś cakram uttamam ।। 
tataḥ provāca vacanaṃ bāṇaṃ kaṃsārisūdanaḥ । 
yudhyatāṃ yudhyatāṃ saṃkhye bhavatāṃ koṭavī sthitā 
aśaktānām iva raṇe dhigbāṇa tava pauruṣam ।।