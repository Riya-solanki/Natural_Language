--- source: gp23-33u-Cleaned.txt | block: 177 | label: grammar | g:0.75 m:0.5 ---

[] tad etad vibhāvya bhāvyam arthaṃ sādhayan, mādhavas tatra tatrālasa-kara-caraṇādi-kriyāṃ priyāṃ priyāṃ praty uvāca-nūnaṃ vañcita-kāñcī-dhvanitayā kayācid apy atra sthīyata iti nāsthīyate । tac ca mama bhavad-ekānucāri-vihāritayā vicāritīkriyate । tasmād atyāyāsavatyā bhavatyā sthīyatām । mayā tu samayā mṛgayamāṇatāṃ nirmāya nātisamaya-virāmam āgamanīyam ।