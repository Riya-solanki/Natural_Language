--- source: grasht_u-Cleaned.txt | block: 984 | label: grammar | g:0.679 m:0.135 ---

abhrakasyottarottaraṃ darśayannāha itītyādi ।।
ityevamādayaḥ iti pūrvoktā yogā ādayo yeṣāṃ te anye kāñjikayuktāśca kāñjikenāranālena yuktāḥ yogīkṛtāḥ granthāntare rasāvatārādau bahuśaḥ kīrtitāḥ kathitāḥ te patrābhrakayogāḥ niryuktikāḥ niryukte bhavā ikpratyayāntās te varjyāḥ sevane'yogyā ityarthaḥ ।।