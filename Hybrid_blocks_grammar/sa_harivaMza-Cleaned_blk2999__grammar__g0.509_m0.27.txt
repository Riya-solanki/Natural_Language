--- source: sa_harivaMza-Cleaned.txt | block: 2999 | label: grammar | g:0.509 m:0.27 ---

pun nāmno narakāt putro yasmāt trātā pitṝn sadā 
tasmād bruvanti putreti putraṃ dharmavido janāḥ ।। 
pitrā putras tu goptaś cet ko doṣo vada sāṃpratam । rakṣitas tava pitrāsi kimarthaṃ vada bāliśa ।। anena tava vākyena śatravo yādavāḥ kṛtāḥ । 
jātyā hi yādavaḥ kṛṣṇaḥ sa ca saṃkarṣaṇo yuvā 
tvaṃ cāpi vidhṛtas tābhyāṃ jātavaireṇa cetasā ।।