--- source: sa_mRgendrAgama-Cleaned.txt | block: 840 | label: grammar | g:0.75 m:0.5 ---

saṃmyataprāṇo nirāhārī śataṃ [vāmasya] vāmadevasya anicchākṛte [annavyatikare] abhojyānnabhojane japet। evaṃ hiṃsāyāṃ kṛtāyāṃ [bahurūpiṇaḥ] bahurūpaśatam। icchayā tattriguṇam। rātrau [syandane] vīryotsarge [vaktrasya] tatpuruṣamantraṃ śataśo abhijapet। divā tu taddviguṇaṃ prāyaścittamācaret। atra cecchākṛtatvaṃ na sambhavatītyanicchaiva mukhyā।।